<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/moreno-merlo-risponde-paola-caruso-duro-sfogo/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T13:28:43+00:00"/>
    <meta property="og:title" content="Moreno Merlo risponde a Paola Caruso dopo le sue parole: il duro sfogo"/>
    <meta property="og:description" content="Dopo le parole di Paola Caruso a Domenica Live, Moreno Merlo risponde sui social. Il duro sfogo del deejay alle dichiarazioni dell'ex."/>
  </head>
  <body>
    <article>
      <h1>Moreno Merlo risponde a Paola Caruso dopo le sue parole: il duro sfogo</h1>
      <address><time datetime="2019-12-09T13:28:43+00:00">09 Dec 2019, 13:28</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Dopo le parole di Paola Caruso a Domenica Live, Moreno Merlo risponde sui social</h3>
      <p>A seguito delle dichiarazioni di <b>Paola Caruso</b> a <i><a href="https://www.mediasetplay.mediaset.it/programmi-tv/domenicalive_b100000480">Domenica Live</a></i>, inevitabile la replica da parte di <b>Moreno Merlo</b>, il quale tramite il suo canale ufficiale social ha deciso di <b>rispondere</b> all’ex Bonas di <i>Avanti un altro</i>. Per l’ennesima volta il deejay si è lasciato andare ad un <b>duro sfogo</b> dopo le <a href="https://www.novella2000.it/paola-caruso-risponde-accuse-moreno-merlo-prove-domenica-live/">ulteriori accuse</a> della <b>Caruso</b> nei suoi confronti.</p>
      <p><b>LEGGI ANCHE</b>: <a href="https://www.novella2000.it/beatrice-valli-gravidanza-rimanda-nozze-motivo/">Beatrice Valli parla della gravidanza e rimanda le nozze con Marco Fantini, spiegando il motivo</a></p>
      <p>Il botta e risposta a distanza tra le parti continua e stavolta a prendere la parola è stato <b>Moreno</b>. Con un intervento su Instagram questo il suo commento dopo le esternazioni fatte da <b>Paola Caruso</b> nella trasmissione di <b>Barbara d’Urso</b>:</p>
      <blockquote>
        <i>“Eccoci qua, purtroppo sto giro l’applauso non te lo posso fare perché la tua interpretazione è stata davvero di bassa caratura. Ricordo anche che ti avevo detto che il tuo piedistallo, autocreato, presto si sgretolerà e mi sa che siamo a buon punto”.</i>
      </blockquote>
      <p>Poi stufo di trovarsi a dover rispondere per l’ennesima volta, <b>Moreno Merlo</b> ha voluto esprimere il suo punto di vista in merito alla questione:</p>
      <blockquote>
        <i>“Comunque volevo risponderti a due cosine. Innanzitutto di andarti a documentare sulla parola anamnesi, un termine che ho sbagliato anch’io, ma che perlomeno so cosa vuol dire. Quindi suggerisco anche a te di andarlo a cercare. In secondo luogo volevo anche risponderti al tuo certificato dell’oculista del giorno dopo dove dici che tu hai un occhio nero. Bene, è successo il 29 il fattaccio, il certificato risale al 30. Dal 29 in poi hai sempre fatto storie dove nessuno ha mai visto il tuo occhio nero, quindi non si sa”.</i>
      </blockquote>
      <p><b>Moreno Merlo</b> dunque non ci sta dopo le parole di <b>Paola Caruso</b> a <i>Domenica Live</i> e si lascia andare ad un <b>duro sfogo</b> contro l’ex…</p>
      <h3>Il duro sfogo di Moreno Merlo contro Paola Caruso</h3>
      <p>A nemmeno 24 ore dalla diretta di <b>Domenica Live</b>, <b>Moreno Merlo</b> è tornato a parlare di <b>Paola Caruso </b>e andando contro di lei, questa la sua risposta:</p>
      <blockquote>
        <i>“In più per gli appassionati, suggerisco di andare a vedere il giorno 4 di Novembre dove si è presentata da Barbara d’Urso e ha raccontato di nuovo la storia del padre ecc. Eri profumatissima, bellissima, cotonatissima, truccatissima e nessuno ha notato questo tuo occhio nero. Questa tua colluttazione. È un po’ strano che dopo tre settimane ti ricordi che avevi un occhio nero. Poi tu che dici ‘io sono una signora’ e tiri in mezzo mia madre, facendo credere a tutti che eravamo sulle tue spalle tutti insieme appassionatamente. Come se tu fossi l’Ivana Trump di Milano”.</i>
      </blockquote>
      <p>Ha aggiunto <b>Moreno Merlo</b>, che ha poi puntualizzato:</p>
      <blockquote>
        <i>“A questo punto dovrò tirare fuori le mie di prove che sono un attimino più cicciose, corpulente e seriose, in modo tale che poi vedremo cosa avrai da rispondere. Cosa dirti? Ti avevo anche suggerito di chiedere scusa così almeno io stavo a casa bello sereno e non porto rancore a nessuno. Invece no, continui ad andare a raccontare la favola dell’unicorno. E a proposito di favole dell’unicorno, ieri mi hanno mandato un video dove tu ti lamenti che io prendo in giro tuo figlio. Assolutamente no, lungi da me. È un bambino e non c’entra niente con tutto questo che hai creato tu e io ti devo semplicemente rispondere per tutelarmi. Nessun riferimento a Michele, hai semplicemente tirato fuori la favola dell’unicorno perché è una bella favola di fantasia per rispondere alla tua follia”.</i>
      </blockquote>
      <p>Questa dunque l’ennesima presa di posizione da parte di <b>Moreno Merlo</b> nei confronti di <b>Paola Caruso</b>. Ci sarà un’altra contro risposta da parte sua? Il duello tra le parti continua e il <b>duro sfogo</b> del deejay aprirà un nuovo dibattito quasi sicuramente…</p>
      <related>
        <a href="https://www.novella2000.it/quando-inizia-il-cantante-mascherato-anticipazioni/"/>
        <a href="https://www.novella2000.it/katy-perry-orlando-bloom-rimandano-matrimonio/"/>
        <a href="https://www.novella2000.it/filippa-lagerback-depressione-daniele-bossari/"/>
      </related>
    </article>
  </body>
</html>