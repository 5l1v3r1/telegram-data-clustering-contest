<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Dete-izmina-edin-kilometur-na-temperatura-ot-minus-35-gradusa-s-bebe-na-ruce-920487"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="Дете измина един километър на температура от минус 35 градуса с бебе на ръце"/>
    <meta property="og:description" content="Петгодишно дете измина почти един километър пеш на температура от минус 35 градуса по Целзий в Аляск..."/>
  </head>
  <body>
    <article>
      <h1>Дете измина един километър на температура от минус 35 градуса с бебе на ръце</h1>
      <address>
        <time datetime="2019-12-09T13:45:00+00:00">09 Dec 2019, 13:45</time>
      </address>
      <p>Петгодишно дете измина почти един километър пеш на температура от минус 35 градуса по Целзий в Аляска. То е носело на ръце бебе на 18 месеца, след като майка им ги оставила сами вкъщи, пише Си Ен Ен, цитирана от bTV. Инцидентът е станал миналата седмица.</p>
      <p>По данни на полицията 37-годишната Джули Питър оставила двете си деца, чийто пол не се споменава, сами у дома.</p>
      <p>Малко по-късно токът прекъснал и децата останали на тъмно. Петгодишното се изплашило и решило да вземе бебето на ръце и да отиде при съседите, чиято къща се намира на почти един километър от тяхната.</p>
      <p>Температурата по това време била ужасяващите и опасни минус 35 градуса по Целзий.</p>
      <p>Децата успешно пристигнали при своите съседи, но с травми, причинени от студа. И двете били само по чорапи и леко облечени.</p>
      <p>Майката е арестувана и е обвинена в застрашаване живота на малолетни лица.</p>
    </article>
  </body>
</html>