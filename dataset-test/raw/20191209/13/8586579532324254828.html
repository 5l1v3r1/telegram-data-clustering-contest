<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/donald-trumptan-yahudilere-acimasiz-katillersiniz-259716h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="Donald Trump’tan Yahudilere: Acımasız katillersiniz”"/>
    <meta property="og:description" content="ABD Başkanı Donald Trump, Yahidilere hitaben, &quot;Sizi çok iyi tanıyorum, pek çoğunuz emlak piyasasındansınız. Siz acımasız katillersiniz. Hiç de hoş olmayan insanlarsınız. Ama bana oy vermek zorundasınız” dedi."/>
  </head>
  <body>
    <article>
      <h1>Donald Trump’tan Yahudilere: Acımasız katillersiniz”</h1>
      <address><time datetime="2019-12-09T13:40:00+00:00">09 Dec 2019, 13:40</time> by <a rel="author">Yeni Çağ Gazetesi</a></address>
      <p>
        <b>ABD Başkanı Donald Trump, Yahidilere hitaben, "Sizi çok iyi tanıyorum, pek çoğunuz emlak piyasasındansınız. Siz acımasız katillersiniz. Hiç de hoş olmayan insanlarsınız. Ama bana oy vermek zorundasınız” dedi.</b>
      </p>
      <p>ABD Başkanı Donald Trump, bir yandan azil soruşturmasıyla uğraşırken, diğer yandan seçim kampanyasına devam ediyor. Florida’da Yahudilerle bir araya gelen Trump’ın sözleri oldukça dikkat çekti. Yahidileri ‘paragöz’ olarak niteleyen Trump, "Sizi çok iyi tanıyorum, pek çoğunuz emlak piyasasındansınız. Siz acımasız katillersiniz. Hiç de hoş olmayan insanlarsınız. Ama bana oy vermek zorundasınız. Başka seçeneğiniz yok” şeklinde konuştu.</p>
      <p>ABD'yi Kasım 2020 seçiminin heyecanı sararken, tıpkı 2016'da olduğu gibi sandıktan çıkan oylarda değilse de seçici kuruldaki delege sayısında birinci gelerek ipi göğüsleme hesapları yapan Başkan Donald Trump, bu bakımdan kazanması elzem olan çekişmeli seçim bölgelerinden birine çıkarma yaptı.</p>
      <p>Başkanlık seçimlerinin galibi belirleyen kilit eyaletlerden Florida'da İsrail Amerikan Konseyi Zirvesi'ne katılan Trump, Yahudi Amerikalıların oylarına oynayarak "İsrail'in en iyi dostuyum" mesajını verdi. Ancak daha önce de birçok kez yaptığı gibi Yahudi Amerikalıları coşturmaya çalışırken yine antisemitist klişelerden potburi düzdü.</p>
      <p>İsrail Başbakanı Benyamin Netanyahu hakkında dava açılmasına neden olan yolsuzluk skandallarına karışması kadar Trump'ın seçim kampanyasına rekor bağışta bulunmasıyla da gündem olan Sheldon Adelson'ın kurucusu olduğu İsrail Amerikan Konseyi'nde konuşan ABD Başkanı, Yahudilerin genelde Demokrat Parti'ye oy vermesini eleştirdi.</p>
      <p>
        <b>'OBAMA'YA NASIL OY VERDİNİZ, BANA AÇIKLAYIN'</b>
      </p>
      <p>Demokrat Partili selefi Barack Obama'ya oy vermekle Yahudilerin yanlış yaptığını söyleyen Trump, "Pek çoğunuz önceki yönetimdekilere oy verdi. Bir gün bana bunu açıklamanız gerekecek, çünkü onların İsrail'i pek sevdiğini sanmıyorum. Yahudi devletinin Beyaz Saray'da sizin başkanınız Donald J Trump'tan daha iyi bir dostu hiç olmadı" dedi.</p>
      <p>Lakin 'İsrail'in en iyi dostu', konuşmasını, antisemitizmi besleyen "Yahudilerin gözü paradan başka şey görmez" gibi basmakalıplarla donattı.</p>
      <p>
        <b>“SİZ ACIMASIZ KATİLLERSİNİZ”</b>
      </p>
      <p>Demokratlara oy veren Yahudi Amerikalıların İsrail'i yeterince sevmediğini iddia eden Trump, Demokratik Parti'deki başkan aday adayları arasında favori isimlerden biri olan Elizabeth Warren'ı yerli kökenlerinin olduğu iddiası yüzünden yine 'Pocahontas' diye yaftalayarak Yahudilere şöyle hitap etti:</p>
      <p>"Sizi çok iyi tanıyorum, pek çoğunuz emlak piyasasındansınız. Siz acımasız katillersiniz. Hiç de hoş olmayan insanlarsınız. Ama bana oy vermek zorundasınız. Başka seçeneğiniz yok."</p>
      <p>"Size şunu söyleyeyim, gidip Pocahontas'a oy verecek değilsiniz. 'Hadi servetinin yüzde 100'ünü alalım' diyen varlık vergisine oy verecek değilsiniz. Bazılarınız benden hoşlanmasa da bana oy verecek."</p>
    </article>
  </body>
</html>