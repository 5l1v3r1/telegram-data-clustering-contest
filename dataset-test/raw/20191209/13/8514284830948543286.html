<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/az-ujszinhaz-hivatalos-kozlemenye-2491639"/>
    <meta property="og:site_name" content="hírTV"/>
    <meta property="article:published_time" content="2019-12-09T13:59:00+00:00"/>
    <meta property="og:title" content="Az Újszínház hivatalos közleménye"/>
    <meta property="og:description" content="Az Újszínház rendkívüli ülést tartott ahol közölték etikai bizottságuk vizsgálatot indít."/>
  </head>
  <body>
    <article>
      <h1>Az Újszínház hivatalos közleménye</h1>
      <address><time datetime="2019-12-09T13:59:00+00:00">09 Dec 2019, 13:59</time> by <a rel="author">Hír TV</a></address>
      <h4>Az Újszínház részére 2019. december 6-án megkeresés érkezett Budapest Főváros Önkormányzata, mint Fenntartó részéről, hogy tájékoztatást kér egy vagy több 2016-ban elkövetett szexuális zaklatás ügyében. A Fenntartó képviselőjét szóban és írásban is tájékoztattuk, hogy ilyenről nincs tudomásunk.</h4>
      <p> </p>
      <p>Hivatalos bejelentés Színházunkhoz sem akkor, sem azóta nem érkezett. A sajtóban megjelent cikkek valóságtartalmát vitatjuk és visszautasítjuk.</p>
      <p>A bejelentő személye, valamint a bejelentés tartalma számunkra ismeretlen, mivel mi is a sajtóból értesültünk, hogy a Fenntartó, valamint a Színházi Dolgozók Szakszervezete részére ilyen jellegű bejelentés történt. Mind a két intézménytől a mai napon tájékoztatást kértünk.</p>
      <p>A mai napon rendkívüli társulati ülés alkalmával tájékoztattuk a társulatot, hogy az Etikai bizottság a sajtóban megjelent vádak miatt vizsgálatot indít. A társulatot biztosítottuk, arról, hogy amennyiben bárki bejelentést tesz, minden erővel az esetleges áldozatok megvédésére fog törekedni a színház.</p>
      <p>Az Újszínház több szabályzattal is rendelkezik, mely lehetőséget biztosít az ilyen és ehhez hasonló ügyek bejelentésére, valamint kivizsgálására.</p>
      <p>Szeretnénk megkérni a sajtó képviselőit, hogy tartsák tiszteletben a színház intézményét és tartózkodjanak a további feltételezéseken alapuló sajtóhírek megjelentetésétől.</p>
      <p>Budapest, 2019. december 9.</p>
      <p>
        <a href="https://www.facebook.com/ujszinhaz.budapest/">Újszínház</a>
      </p>
    </article>
  </body>
</html>