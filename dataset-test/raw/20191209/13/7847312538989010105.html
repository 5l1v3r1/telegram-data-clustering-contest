<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476815-kto-z-kogo-kpi-ja-z-kontrkandydatow-czy-ktos-z-nas"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T13:17:35+00:00"/>
    <meta property="og:title" content="Kto z kogo kpi - ja z kontrkandydatów prezydenta Dudy, czy może jednak ktoś kpi z nas wszystkich?"/>
    <meta property="og:description" content="Mamy więc tercet egzotyczny, który wkrótce zasili pomazanka lewicy, aby było do pary, wtedy będzie to już kwartet, jeszcze bardziej egzotyczny."/>
  </head>
  <body>
    <article>
      <h1>Kto z kogo kpi - ja z kontrkandydatów prezydenta Dudy, czy może jednak ktoś kpi z nas wszystkich?</h1>
      <address><time datetime="2019-12-09T13:17:35+00:00">09 Dec 2019, 13:17</time> by <a rel="author" href="https://wpolityce.pl/autorzy/497-piotr-cywinski-2" target="_blank">Piotr Cywiński</a></address>
      <p>
        <b>Leżących się nie kopie, nie będę zatem pastwił się nad dwójką kandydatów na kandydatów na prezydenta, uczestniczących w tzw. prawyborach Platformy z nazwy Obywatelskiej. Dość, że runęła na nich lawina krytyki nawet we własnym obozie. Z innego obozu dołączył do nich ten trzeci, człowiek niby znikąd, ale z pieniędzmi na kampanię, który ogłosił, że też chce. Mamy więc tercet egzotyczny, który wkrótce zasili pomazanka lewicy, aby było do pary, wtedy będzie to już kwartet, jeszcze bardziej egzotyczny.</b>
      </p>
      <p>Już słyszę uszami wyobraźni te gromy pod moim adresem, że kpię z tak poważnej sprawy jak wybór głowy naszego państwa polskiego, naszej Najjaśniejszej Rzeczypospolitej. Więc odpowiadam, równie niegrzecznie, bo pytaniem: to ja kpię? A może jednak to ktoś kpi z nas wszystkich?</p>
      <p>Przyznać muszę, że niedoszły premier z cienia Grzegorz Schetyna, kontynuator dzieła poprzedniczki Ewy Kopacz i poprzednika Donalda Tuska w utrwalaniu jak najgorszego wizerunku własnej partii, tym razem zagrał imponująco skutecznie: furda z opinią o jego partii niemocy, on sam zszedł na plan drugi, nikt już nie mówi o nim, cała uwaga zogniskowała się na kandydatach PO na kandydatów na prezydentkę/prezydenta:</p>
      <blockquote>„Gdyby w pierwszej turze spotkali się Andrzej Duda i Małgorzata Kidawa-Błońska, obecnego prezydenta poparłoby 43 proc. Polaków, a wicemarszałek Sejmu 27 proc. Gdyby w pierwszej turze zmierzyli się Andrzej Duda i Jacek Jaśkowiak, urzędującego prezydenta poparłoby 45 proc. Polaków, a prezydenta Poznania 16 proc.”</blockquote>
      <ul>
        <li>ubolewa „Gazeta Wyborcza”. Od czego jednak są specjaliści od propagandy! Polskojęzyczny „Fakt”/Ringier Axel Springer Polska bije po oczach w tytule: „Sensacyjny sondaż. Jaśkowiak lepszy od Dudy!”</li>
      </ul>
      <p>Bo, jeśli „pod uwagę wziąć tylko głosy tych badanych, którzy rozpoznają Jaśkowiaka (…) wygrałby z prezydentem Andrzejem Dudą w drugiej turze”. Takie buty z cholewami! A wynika to ponoć z sondażu Kantar: Jaśkowiak zdobyłby 48 proc. poparcie, zaś prezydent Andrzej Duda 47 proc. Zastanawia mnie tylko, czemu jedynie 48 proc. spośród rozpoznających Jaśkowiaka - jak piszą Niemcy - „derzeitige Bürgermeister der Stadt Posen”, a więc mniej niż połowa zorientowanych, kto zacz, widzi go w roli prezydenta RP. Mimo wysiłków propagandystów, wygląda to raczej na wizerunkowa klęskę rzeczonego. Ale podzielony obóz okołoplatformiany ma jeszcze drugiego faworyta w odwodzie i wysuwa go z innej mańki:</p>
      <blockquote>„Nowy sondaż pokazuje, że Duda ma się czego bać. Hołownia ma niezły wynik jeszcze przed kampanią”,</blockquote>
      <ul>
        <li>podnieca się portal NaTemat.pl Tomasza Lisa, który powołuje się na kierowany przez Tomasza Lisa tygodnik „Newsweek”/Ringier Axel Springer Polska.</li>
      </ul>
      <blockquote>Według ustaleń „Newsweeka”, Hołownia ma już nie tylko swój program polityczny, ale także szefa sztabu. Ma nim zostać Michał Kobosko, były dziennikarz. Hołownia miał też podobno złożyć w sądzie wniosek o rejestrację fundacji, wokół której zamierza budować ruch społeczny, do którego rekrutację zaczął już poniekąd podczas swojej serii spotkań z czytelnikami.</blockquote>
      <p>Żeby nie było, że portal NaTemat.pl Tomasza Lisa tylko do tygodnika Tomasza Lisa i odwrotnie, jest też odwołanie się do Wirtualnej Polski, który z kolei powołał się na badania IBRIS, że: wprawdzie prezydent Duda zdobyłby w drugiej turze 48,3 proc. poparcie, zaś na Hołownię głosowałoby tylko 28 proc. wyborców, ale – uwaga, uwaga! - „odpowiedzi „nie wiem” udzieliło 23,7 proc. pytanych”, stąd wniosek, że jeśli Hołownia przeciągnie ich na swoja stronę… - drżyj Dudo!</p>
      <p>Jak będzie z pomazanką lewicy? Nazwiska tejże jeszcze nie znamy, ale najlepiej świadczy o niej fakt, że jej partyjnymi idolami są Włodzimierz Czarzasty (SLD), który Armię Czerwoną, okupującą nasz kraj przez bez mała pół wieku nazywa „wyzwolicielami” i gloryfikuje czasy PRL, względnie Robert Biedroń (Wiosna), matkobijca, który miał proces o dotkliwe pobicie własnej rodzicielki, z powództwa matki, i który na swych „heteronienormatywnej” skłonności seksualnej zrobił karierę polityczną, a przy tym chwalił się w telewizji, że dobrzej jest mu wtedy, gdy boli go tylna część ciała… Czy pisze nieprawdę? I ta właśnie „koalicja”/partia-składanka z dolnej strefy stanów niskich chce usadowić swojego człowieka, pardon, swoją „człowieczkę” w Pałacu Namiestnikowskim…</p>
      <p>Więc spytam raz jeszcze: czy to ja kpię, czy ktoś kpi z nas wszystkich…?</p>
    </article>
  </body>
</html>