<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/tippek/ezert-van-tobb-noi-coach-mint-ferfi/qdzy8dm"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T13:37:35+00:00"/>
    <meta property="og:title" content="Ezért van több női coach, mint férfi"/>
    <meta property="og:description" content="Hazánkban is egyre kevésbé kell magyarázni, hogy létjogosultsága van a business és life coach szakmának. A világtrendhez hasonlóan itthon is több nő választja ezt a hivatást, a jelenséget sokan az érzelmi intelligenciához kötik, de szocializációs és gazdasági okai is vannak, hiszen a nőknek gyakran fontosabb a rugalmas munkaidővel megkereshető tisztes fizetés – hívták fel a figyelmet az In Dynamics Consulting vezetői, Wiesner Edina és Snír Péter."/>
  </head>
  <body>
    <article>
      <h1>Ezért van több női coach, mint férfi</h1>
      <address><time datetime="2019-12-09T13:37:35+00:00">09 Dec 2019, 13:37</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Hazánkban is egyre kevésbé kell magyarázni, hogy létjogosultsága van a business és life coach szakmának. A világtrendhez hasonlóan itthon is több nő választja ezt a hivatást, a jelenséget sokan az érzelmi intelligenciához kötik, de szocializációs és gazdasági okai is vannak, hiszen a nőknek gyakran fontosabb a rugalmas munkaidővel megkereshető tisztes fizetés – hívták fel a figyelmet az In Dynamics Consulting vezetői, Wiesner Edina és Snír Péter.</b>
        </i>
      </p>
      <p><b>A coach képzést nagyon sokan azért választják, hogy meglévő szakmájukban jobban teljesítsenek, egy hasznos eszköztárral, szemléletmóddal tudjanak problémákat megoldani</b> – mondta el Snír Péter, az In Dynamics Consulting<b><u> </u></b>egyik alapítója. A megfelelő hosszúságú business coach képzéssel egy cégvezető vagy vezetők nagy mértékben tudják növelni a teljesítményt, javítani a munkahelyi légkört, aminek következményeként csökkenhet a fluktuáció – tette hozzá a Wiesner Edina, a coach képzéssel és tanácsadással foglalkozó cég társalapítója. A másik nagy csoportot a karrierváltók alkotják, akik felismerték, hogy a coach képzés nagyban megnöveli munkapiaci értéküket, legyen szó arról, hogy szakmájukban maradnak vagy kizárólagosan coach-á válnak. Itt azért érdemes megjegyezni, hogy a business és executive coach-ok iránt a kereslet jóval nagyobb, mint a kínálat.</p>
      <p>
        <b>Szívesebben fordulunk női coach-okhoz</b>
      </p>
      <p>Külföldi és a hazai felmérések is az mutatják, hogy több nő választja a coach szakmát, mint férfi, amit az In Dynamics Consulting számai is alátámasztanak. Az egyik magyarázat erre a jelenségre, ahogyan arra egy német tanulmány is rámutat: férfiak és nők egyaránt szívesebben fordulnak női coach-okhoz. „A kvalitatív eredmények megmutatták, hogy a női coaching ügyfelek inkább női coach-okat választanak, részben azért, mivel ők szereppéldák lehetnek a szakmai sikerhez. (…) A férfi ügyfelek hajlamosak inkább női coach-okat választani érzékeny, személyes kérdések megbeszéléséhez” – olvasható a tanulmányban. Mindezeket gyakran az érzelmi intelligenciára vezetik vissza, miszerint a „gyengébbik nemnek” több van belőle, de ebben a témában mindenki megtalálhatja a véleményének megfelelő felmérést.</p>
      <p>
        <b>A férfiaknak és a nőknek is van mit tanulnia az érzelmi intelligenciáról</b>
      </p>
      <p>– Az a tapasztalatom coach képzéseinkről és vállalati tréningjeinkről, hogy mindkét nemnek van mit tanulni az érzelmi intelligenciáról. Ugyanis az ebben fellelhető különbségek inkább a szocializációból fakadnak, így szerencsére fejleszthetők. Nagyon leegyszerűsítve: a nőknek az agresszivitást, míg a férfiaknak a szomorúság-félelem-fájdalom hármast tiltják. Az a tapasztalatunk, hogy ötnapos, bentlakásos csoportdinamikai tréningen extrém módon tudjuk fejleszteni az érzelmi intelligencia megfelelő részét – mondta el Snír Péter.</p>
      <p>– <b>Több olyan női résztvevőnk is volt, aki az agresszivitás, akár „csak” verbális formájával, sem tudott mit kezdeni, illetve a haragját sem tudta kezelni, inkább elfojtotta és sírt. Ugyanakkor képzésünk végére megtanulták, hogy hogyan lehet jól kifejezni a haragot, és hogyan tudják mások agresszivitását kezelni.</b> Ennek haszna az is, hogy az önmagukkal való viszonyuk, továbbá a társas kapcsolataik javulnak, és így nem utolsó sorban az egészségük is. Van aki lefogy, párkapcsolatát rendezi, megérkezik a várva-várt baba a családba, előléptetést kap, de számos más példát is láttunk az elmúlt években – mesélte Wiesner Edina.</p>
      <p>
        <b>A férfiaknak is van helye a coach szakmában</b>
      </p>
      <p>Bár a férfiak mintha hátrányosabb helyzetből indulnának az alacsonyabb empatikus készségük miatt, ez könnyen fejleszthető. Egy jó falka- vagy éppen vállalati vezérnek az az ismérve, amire egy csimpánzok megfigyelése során készített tanulmány mutat rá a legjobban. A Psychology Todayben is hivatkozott kutatásból kiderül, hogy a nőstények alapvetően empatikusabbak, mint hímnemű társaik, kivételt ez alól csak az alfa hím képvisel, mely a legtöbb vigaszt nyújtja társainak, ahogyan azt egy jó vállalati vezetőnek vagy éppen coach-nak is illene.</p>
      <p>– Egy ilyen érzelmi fejlődés után a feleség is eljött képzésünkre, hogy megtudja, mit csináltunk a 64 éves cégvezető-mérnök férjével, aki megtanult differenciáltan érzéseket kifejezni és mások érzéseivel empatikusnak lenni. De természetesen nem kell egyből egy több hónapos képzésre jelentkezni, hogy megismerkedjünk a módszertannal, hiszen éppen ezért tartunk nyílt esteket – tette hozzá Edina.</p>
      <p>– Elsőre úgy tűnhet, hogy a nőknek némi helyzeti előnye van, hiszen mintha jobban rájuk lenne szabva a coach hivatás. De ki kell emelni, hogy egyes témákban inkább a férfi coachok tudnak segíteni. Például egy érzelmileg intelligens férfi coach jobb minta lehet egy férfi vezetőnek, mint egy női coach, vagy olyan esetekben, mikor inkább konfrontációt várnak el, mint empátiát, de ilyen lehet az agresszivitás és harag kifejezésének a témája is – húzta alá Péter.</p>
    </article>
  </body>
</html>