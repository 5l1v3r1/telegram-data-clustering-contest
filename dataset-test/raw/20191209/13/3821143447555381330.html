<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/lealtre/tradire_come_scoprire_amante-4915628.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T13:34:00+00:00"/>
    <meta property="og:title" content="Tradire, a Natale siamo più infedeli: come scoprire se il partner ha l'amante"/>
    <meta property="og:description" content="Durante il periodo di Natale, le più grandi società di servizi si propongono di assistere tutti coloro che hanno un dubbio sulla fedeltà del proprio partner,..."/>
  </head>
  <body>
    <article>
      <h1>Tradire, a Natale siamo più infedeli: come scoprire se il partner ha l'amante</h1>
      <address>
        <time datetime="2019-12-09T13:34:00+00:00">09 Dec 2019, 13:34</time>
      </address>
      <p>Durante il periodo di Natale, le più grandi società di servizi si propongono di assistere tutti coloro che hanno un dubbio sulla fedeltà del proprio partner, fornendo<b> "esche" </b>professioniste di entrambi i sessi, che chiamano<b> "honey trapper"</b>, per consentire al "committente" di verificare appunto se il partner cede alla tentazione di una scappatella oppure no. A mettere in luce questo fenomeno che nel mondo anglosassone ha riscontrato quest'anno un<b> boom </b>di richieste è <b>Incontri-ExtraConiugali.com</b>.<br/><br/>Ne è un esempio il famoso sito web di servizi <b>Bark.com</b>, con sede a Londra e 20 milioni di utenti in tutto il mondo, che di solito fornisce segretarie, badanti, personale domestico, autisti, imbianchini e quant'altro, e che in questo periodo sta ricevendo oltre <b>300 richieste di "honey trapper"</b> ogni ora.<br/><br/><br/>E in <b>Italia</b>? «A proporre il servizio<b> "prova di fedeltà"</b> e a fare da esche sono spesso escort e gigolò indipendenti. Ma a dire il vero nel nostro Paese c'è meno richiesta perché gli<b> italiani sono più "furbi"</b>. La maggior parte dei nostri connazionali si organizza online e difficilmente cadrebbe in una trappola con una persona sconosciuta» risponde <b>Alex Fantini</b>, fondatore di Incontri-ExtraConiugali.com.<br/><br/>Quanti sono i traditori di Natale? Secondo un sondaggio condotto in questi primi giorni del mese da Incontri-ExtraConiugali.com su un campione di mille uomini e mille donne di età compresa tra i 24 ed i 65 anni, è risultato che<b> 7 italiani su 10</b> aspettano proprio la cena aziendale di Natale per concretizzare un tradimento. Il <b>65%</b> del campione ha ammesso di aver avuto un qualche tipo di approccio con un collega, seppure poi non consumato del tutto, durante la cena aziendale dell'anno precedente. <b>Solo 3 italiani su 10 </b>concretizzano poi la scappatella con un collega. <b>Quattro su 10 preferiscono trovare l'amante online</b> ed usare la scusa della cena aziendale solo come escamotage.<br/><br/>Il <b>70%</b> degli intervistati ha confermato che ha organizzato od organizzerà <b>un incontro speciale di Natale con l'amante</b>: la metà di loro organizzando una cena natalizia ad hoc o un'uscita insieme e l'altra metà organizzando un incontro direttamente in un hotel per passare al sodo ed avere più privacy. «A Natale, infatti, l'uso della nostra app e del nostro sito aumenta vertiginosamente» puntualizza il fondatore di Incontri-ExtraConiugali.com.<br/><br/>Ma anche a <b>Capodanno </b>e durante le prime settimane dell'Anno Nuovo Incontri-ExtraConiugali.com registra tutti gli anni un vero e proprio <b>boom di iscrizioni </b>ed un aumento del tempo di connessione sul sito. «Il che riflette il desiderio delle persone di <b>iniziare l'anno con nuove sensazioni</b> e di lanciarsi alla ricerca di un<b> "amore-avventura"</b>» conclude Alex Fantini</p>
    </article>
  </body>
</html>