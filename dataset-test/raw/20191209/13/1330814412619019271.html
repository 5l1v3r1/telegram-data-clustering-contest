<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/iran-stramaccioni-dice-addio-allesteghlal-la-reazione-dei-tifosi/"/>
    <meta property="og:site_name" content="Mediagol"/>
    <meta property="article:published_time" content="2019-12-09T13:45:47+00:00"/>
    <meta property="og:title" content="Iran, Stramaccioni dice addio all’Esteghlal: la reazione dei tifosi…"/>
    <meta property="og:description" content="Dopo la rescissione dell'allenatore, centinaia di tifosi dell'Esteghlal sono scesi in piazza per manifestare sotto la sede del ministero dello sport"/>
  </head>
  <body>
    <article>
      <h1>Iran, Stramaccioni dice addio all’Esteghlal: la reazione dei tifosi…</h1>
      <h2>Dopo la rescissione dell’allenatore, centinaia di tifosi dell’Esteghlal sono scesi in piazza per manifestare sotto la sede del ministero dello sport</h2>
      <address><time datetime="2019-12-09T13:45:47+00:00">09 Dec 2019, 13:45</time> by <a rel="author" href="https://www.mediagol.it/author/giuliamarraffa/" target="_blank">Mediagol93</a></address>
      <p>09 dicembre 2019 - 13:45</p>
      <p><b>Esteghlal</b> nell’occhio del ciclone.</p>
      <p>Non si spengono i riflettori su quanto accaduto in queste ore in Iran. A pochi mesi dal suo approdo sulla panchina dell’Esteghal, il tecnico Andrea Stramaccioni, ha risolto unilateralmente il suo contratto con la società per irregolarità nei pagamenti. L’allenatore romano, insieme ai membri del suo staff, non riceverebbero infatti lo stipendio già da svariati mesi. Situazione che, dopo il “via libera” della Fifa, avrebbe spinto il tecnico a dire addio al club iraniano: ai quarti di finale di Coppa d’Iran e primo in classifica nella Persian Gulf Cup. Una decisione comunicata dallo stesso Stramaccioni attraverso una nota rilasciata all’Ansa.</p>
      <p>“<i>Andrea <b>Stramaccioni</b> insieme ai suoi collaboratori dello staff tecnico – Marco Caser, Sebastian Eduardo Leto e Omar Danesi – comunicano di aver terminato unilateralmente il contratto di lavoro con l’Esteghlal F.C. di fronte alla F.I.F.A. con effetto dal 6 Dicembre 2019. Stramaccioni e i suddetti membri del suo staff tecnico vorrebbero cogliere questa opportunità per ringraziare tutti i giocatori della <b>Prima Squadra</b> e il resto dello staff per le eccellenti prestazioni e per la cooperazione professionale che hanno permesso al Team di raggiungere la vetta della classifica nonostante tutte le difficoltà di questi ultimi mesi. Ultimo ma non meno importante, l’allenatore vorrebbe dare un grande ringraziamento agli incredibili tifosi dell’<b>Esteghlal</b> F.C. per il loro supporto unico e incredibile durante tutto questo periodo e gli augura di raggiungere con la loro amata squadra tutti i successi che meritano, con il cuore spezzato che è costretto a partire sperando di ritrovarsi di nuovo insieme un giorno in futuro</i>“.</p>
      <p>Immediate le proteste dei supporters, recatisi sotto la sede del ministero dello sport, per manifestare tutto il loro dissenso per l’allontanamento del tecnico italiano: divenuto l’idolo della piazza dopo avere risollevato le sorti del club, reduce – fino a pochi mesi fa – da un periodo difficile. Situazione pesante a tal punto da avere spinto il presidente <b>Amir Hossein</b> Fatih a rassegnare le dimissioni. Nel frattempo, L’Esteghlal, ha fatto sapere tramite una nota di essere pronta a rincontrare Stramaccioni per arrivare ad un accordo che possa convincere l’allenatore a tornare sui propri passi. Stando alle ultime indiscrezioni, tuttavia, Stramaccioni avrebbe già lasciato Teheran nella notte su un volo privato.</p>
      <p>Una decisione che è stata possibile maturare dopo che la <b>Fifa</b>, evidenziando irregolarità nei pagamenti da parte del club iraniano, aveva <b>sospeso di fatto la validità del contratto</b> del tecnico italiano. Stramaccioni e ai collaboratori Marco Caser, Sebastian Eduardo Leto e Omar Danesi hanno così ringraziato</p>
      <p> </p>
      <p>
        <a href="https://www.mediagol.it/tag/iran/">#iran</a>
        <a href="https://www.mediagol.it/tag/stramaccioni/">#stramaccioni</a>
      </p>
    </article>
  </body>
</html>