<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/la-un-pas-de-masacru-trei-copii-spulberati-de-masina-pe-trotuar-dupa-ce-doua-masini-s-au-ciocnit-pe-trecerea-de-pietoni_500906.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T13:39:19+00:00"/>
    <meta property="og:title" content="La un pas de masacru. Trei copii spulberaţi de maşină pe trotuar, după ce două maşini s-au ciocnit pe trecerea de pietoni"/>
    <meta property="og:description" content="Patru pietoni, dintre care trei copii, au fost acroşaţi pe trotuar, luni, la Zalău, de către o autoutilitară, &amp;icirc;n urma unei coliziuni a autovehiculului cu un autoturism &amp;icirc;n zona unei treceri de pietoni."/>
  </head>
  <body>
    <article>
      <h1>La un pas de masacru. Trei copii spulberaţi de maşină pe trotuar, după ce două maşini s-au ciocnit pe trecerea de pietoni</h1>
      <address>
        <time datetime="2019-12-09T13:39:19+00:00">09 Dec 2019, 13:39</time>
      </address>
      <p>Patru pietoni, dintre care trei copii, au fost acroşaţi pe trotuar, luni, la Zalău, de către o autoutilitară, în urma unei coliziuni a autovehiculului cu un autoturism în zona unei treceri de pietoni.</p>
      <p>Foto: ziaruldesalaj.ro</p>
      <p>Doi dintre copii au avut nevoie de îngrijiri medicale, fiind transportaţi la spital. Potrivit purtătorului de cuvânt al Inspectoratului pentru Situaţii de Urgenţă (ISU) Sălaj, Lucian Jacodi, cei doi şoferi ai autovehiculelor implicate în accident nu au avut nevoi de îngrijiri medicale şi au refuzat transportul la spital. La faţa locului au intervenit două ambulanţe, pompieri din cadrul Detaşamentul de Pompieri Zalău şi o autospecială SMURD. Lucian Jacodi a precizat pentru mass media că în urma accidentului au fost acroşate patru persoane aflate pe trotuar.</p>
      <p>Managerul Serviciului de Ambulanţă Sălaj, Narcisa Balint, a precizat, pentru Agerpres, că două dintre victimele accidentului, un adolescent şi o adolescentă, ambii în vârstă de 15 ani, au fost transportaţi la Unitatea de Primiri Urgenţe din cadrul Spitalului Judeţean, cu traumatisme uşoare la un picior şi la umăr. O mamă şi fiica sa, care nu au suferit traumatisme, ci doar un atac de panică, au refuzat transportul la spital.</p>
      <figure>
        <iframe src="https://www.youtube.com/embed/KB2fP3LKrC8" width="540" height="315" data-service="Youtube" scrolling="no"/>
      </figure>
    </article>
  </body>
</html>