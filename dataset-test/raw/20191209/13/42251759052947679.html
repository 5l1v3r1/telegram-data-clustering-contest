<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Serie-A/a317072-Gatuzo-na-sastanku-sa-De-Laurentisom-menja-Ancelotija.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="Gatuzo na sastanku sa De Laurentisom, menja Anćelotija?"/>
    <meta property="og:description" content="Italijanski mediji pišu da će Napoli uskoro promeniti trenera jer iskusnom Karlu Anćelotiju trenutno ne ide na klupi ovog tima."/>
  </head>
  <body>
    <article>
      <h1>Gatuzo na sastanku sa De Laurentisom, menja Anćelotija?</h1>
      <h2>Italijanski mediji pišu da će Napoli uskoro promeniti trenera jer iskusnom Karlu Anćelotiju trenutno ne ide na klupi ovog tima.</h2>
      <address><time datetime="2019-12-09T13:55:00+00:00">09 Dec 2019, 13:55</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/171241/jpeg/Djenaro-Gatuzo-Karlo-Anceloti"/>
        <figcaption>
          <cite>Francesco Pecoraro/Getty Images</cite>
        </figcaption>
      </figure>
      <p>Napoli je za vikend produžio svoj niz utakmica bez pobede jer je remizirao u Udinama 1:1. Ekipa Karla Anćelotija je tek sedma na tabeli i ima 17 poena manje od lidera Intera. Karlo Anćeloti ne uspeva da pokrene svoju ekipu a izgleda da predsednik Napolija Aurelio De Laurentis gubi strpljenje. </p>
      <p>Italijanski mediji tvrde da Đenaro Gatuzo ima zakazan sastanak sa prvim čovekom Napolija u Rimu koliko već u ponedeljak. To je naravno podgrejalo spekulacije da će Gatuzo preuzeti Napoli od Karla Anćelotija ukoliko legendarni stručnjak napusti tim.</p>
      <p>Gatuzo je trenirao ekipu Milana prošle sezone, a roso-nere je doveo do petog mesta u Seriji A. Nedavno su novine pisale da su za Rina Gatuza zainteresovani Fiorentina i kineski Guangdžou Evergrande.</p>
    </article>
  </body>
</html>