<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_anadolu_efes/o-larkin-arxise-na-ta-vazei-kai-me-plase.5653479.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="Ο Λάρκιν άρχισε να τα βάζει (και) με πλασέ"/>
    <meta property="og:description" content="Ο Σέιν Λάρκιν βαρέθηκε να σκοράρει (κατά ριπάς) με σουτ, κι είπε να δοκιμάσει την τύχη του από τα 6μ75 με ποδοσφαιρικό πλασέ. Μοιραία, το έβαλε κι αυτό!"/>
  </head>
  <body>
    <article>
      <h1>Ο Λάρκιν άρχισε να τα βάζει (και) με πλασέ</h1>
      <h2>Ο Σέιν Λάρκιν βαρέθηκε να σκοράρει (κατά ριπάς) με σουτ, κι είπε να δοκιμάσει την τύχη του από τα 6μ75 με ποδοσφαιρικό πλασέ. Μοιραία, το έβαλε κι αυτό!</h2>
      <address><time datetime="2019-12-09T13:45:00+00:00">09 Dec 2019, 13:45</time> by <a rel="author">Αλέξανδρος Τρίγκας</a></address>
      <p>Ο Σέιν Λάρκιν είναι σε τρομερή κατάσταση τον τελευταίο μήνα, κάνει απίστευτες εμφανίσεις και μοιάζει να είναι τη δεδομένη χρονική στιγμή <a href="https://www.sport24.gr/Basket/Euroleague/eb-news/eb_anadolu_efes/o-sein-larkin-katargei-th-logikh-kai-phgainei-gia-to-50-50-90.5652552.html">ο καλύτερος παίκτης</a> που βρίσκεται στην Ευρώπη. Η <a href="https://www.sport24.gr/Basket/Euroleague/etsi-egrapse-to-rekor-me-toys-49-pontoys-o-sein-larkin.5648629.html">τρομερή εμφάνιση επί της Μπάγερν Μονάχου</a> δεν ήταν παρά ακόμη μία... δήλωση του ταλέντου και της ικανότητας που έχει να βάζει την μπάλα στο καλάθι. Με λέι απ, με κάρφωμα, με σουτ μετά από ντρίμπλα, από θέση. <a href="https://www.sport24.gr/Basket/Euroleague/eb-news/eb_anadolu_efes/larkin-aytos-poy-apeilhse-ton-tzo-arlaoykas.5648813.html">Με κάθε πιθανό κι απίθανο τρόπο</a>.</p>
      <p>Στη δεύτερη κατηγορία (των απίθανων τρόπων) ανήκει πλέον το τρίποντο που έβαλε μετά την προπόνηση της Αναντολού Εφές. Δεδομένου ότι όλα τα άλλα μοιάζουν απλά για εκείνον, είπε να δοκιμάσει να σκοράρει με ποδοσφαιρικό πλασέ. Το έβαλε κι αυτό! Το έκανε μάλιστα να φαίνεται απλό για εκείνον, αφού έγραψε σχετικά πως "<i>ψάχνω νέους τρόπους για να σκοράρω</i>".</p>
      <figure>
        <iframe data-src="https://twitter.com/ShaneLarkin_3/status/1204005332688625664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>