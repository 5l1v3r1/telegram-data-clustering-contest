<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78237-Sef-dizajner-Audi-tvrdi-ze-23palcove-kolesa-su-uplne-maximum-Nic-vacsie-nema-na-autach-zmysel"/>
    <meta property="og:site_name" content="REFRESHER"/>
    <meta property="article:published_time" content="2019-12-09T13:01:00+00:00"/>
    <meta property="og:title" content="Šéf dizajnér Audi tvrdí, že 23-palcové kolesá sú úplné maximum. Nič väčšie nemá na autách zmysel"/>
    <meta property="og:description" content="Nedávno však boli bežným štandardom len trinástky. Budúcnosť teda môže priniesť ešte väčšie extrémy."/>
  </head>
  <body>
    <article>
      <h1>Šéf dizajnér Audi tvrdí, že 23-palcové kolesá sú úplné maximum. Nič väčšie nemá na autách zmysel</h1>
      <address><time datetime="2019-12-09T13:01:00+00:00">09 Dec 2019, 13:01</time> by <a rel="author">Matej Krajčovič</a></address>
      <p>
        <b>Nedávno však boli bežným štandardom len trinástky. Budúcnosť teda môže priniesť ešte väčšie extrémy.</b>
      </p>
      <p>Kým stará Felícia obúvala 13-palcové kolesá, dnešné trendy ženú priemer diskov a pneumatík na nových autách až k absolútnym extrémom. </p>
      <p>Dôvodom je najmä dizajn, gigantické kolesá preto nájdeš hlavne na konceptoch a športových alebo luxusných autách, no poriadne si uletel už aj Renault v niektorých úplne bežných modeloch štartujúcich hlboko pod hranicou 20-tisíc eur. Kadjar si môžeš obuť až na 19-tky.</p>
      <related>
        <a href="https://refresher.sk/77560-Nove-RS-Q8-vyraza-dych-600konova-bestia-z-Bratislavy-je-najrychlejsim-SUV-na-Nurburgringu"/>
      </related>
      <p><a href="https://www.motorauthority.com/news/1126282_audi-design-boss-we-ve-reached-peak-wheel-size">Motorauthority.com</a> teraz cituje <b>šéf dizajnéra Audi</b> Marca Lichteho, podľa ktorého sú 23-palcové disky na novom ultimátnom SUV <b>RS Q8</b> blízko absolútneho limitu a nič väčšie by <i>„nedávalo žiadny zmysel“</i>.</p>
      <p>Samotný pôdorys áut sa totiž už, pochopiteľne, až tak nezväčšuje v dôsledku limitov našich ciest a parkovacích miest. </p>
      <figure>
        <img src="https://i.refresher.sk/public/matejkrajcovic/audi_wheels1.jpg"/>
        <figcaption>
          <cite>Audi.com</cite>
        </figcaption>
      </figure>
      <p>Dizajnéri síce radi svoje skice kreslia s obrími kolesami, no väčšie disky zvyčajne znamenajú aj to, že okolo nich už nezostáva až tak veľa priestoru na výšku <b>profilu samotnej pneumatiky</b>. </p>
      <p>To potom výrazne znižuje komfort pruženia a v konečnom dôsledku aj nepríjemne zaťažuje všetky komponenty podvozku od tlmičov až po ramená nápravy. Na slovenské cesty by si teda mal voliť presný opak, 15- alebo 16-palcové disky s balónovými pneumatikami s vysokou bočnicou. </p>
      <figure>
        <img src="https://i.refresher.sk/public/matejkrajcovic/audi_back_wheels1.jpg"/>
        <figcaption>
          <cite>Audi.com</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/31524-Unik-odhaluje-Samsung-Galaxy-S7-edge-so-zapnutym-displejom-Dizajn-presiel-iba-malymi-zmenami"/>
        <a href="https://refresher.sk/31315-Samsung-Galaxy-S7-a-S7-edge-Co-vsetko-mozeme-ocakavat-od-ambiciozneho-zabijaka-iPhone"/>
        <a href="https://refresher.sk/40178-Navrat-ku-klasike-Nadherny-koncept-iPhone-8-ukazuje-displej-bez-ramikov-zaoblene-sklo-a-kovovy-ramik"/>
        <a href="https://refresher.sk/31455-Takto-by-mohol-vyzerat-iPhone-7-bez-35-mm-jacku-Pozrite-si-krasne-spracovany-koncept"/>
        <a href="https://refresher.sk/33372-Apple-unikli-dalsie-informacie-iPhone-7-pride-bez-skaredych-pasikov-a-legendarneho-35-mm-jacku"/>
        <a href="https://refresher.sk/55033-Dalsie-SUV-z-Bratislavy-je-realitou-Audi-predstavuje-novu-Q8cku-so-svojraznym-dizajnom"/>
        <a href="https://refresher.sk/78034-Bentley-oslavuje-pozoruhodny-rekord-extremnym-GTckom-s-W12kou"/>
        <a href="https://refresher.sk/78153-Naprec-celou-Amerikou-za-27-hodin-25-minut-To-je-novy-extremne-ilegalny-Cannonball-record"/>
      </related>
    </article>
  </body>
</html>