<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtv_gazdasagi_hirei/uj-korszakba-lepett-a-postai-szolgaltatas-2491638"/>
    <meta property="og:site_name" content="hírTV"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="Új korszakba lépett a postai szolgáltatás"/>
    <meta property="og:description" content="A postai elektronikus kézbesítési rendszer kiépítése az elmúlt évek legnagyobb magyarországi vállalati digitalizációs projektje"/>
  </head>
  <body>
    <article>
      <h1>Új korszakba lépett a postai szolgáltatás</h1>
      <address><time datetime="2019-12-09T13:55:00+00:00">09 Dec 2019, 13:55</time> by <a rel="author">Hír TV</a></address>
      <h4>Az elektronikus kézbesítő rendszer bevezetése új korszakot jelent a postai szolgáltatások körében - hangsúlyozta Bártfai-Mager Andrea nemzeti vagyon kezeléséért felelős tárca nélküli miniszter hétfőn a Magyar Posta projektzáró sajtótájékoztatóján, Budapesten.</h4>
      <p> </p>
      <p>Kiemelte, a postai elektronikus kézbesítési rendszer kiépítése az elmúlt évek legnagyobb magyarországi vállalati digitalizációs projektje, amely a teljes levélforgalom 20 százalékát érinti.</p>
      <p>Az elektronikus kézbesítő rendszer teljesen új, digitális alapra helyezi a levélfeldolgozás és kézbesítés folyamatát, az ügyfelek digitális eszközökön írják alá az ajánlott levelek átvételét, követhetik a feladott levél útját - mondta a tárca nélküli miniszter.</p>
      <p>MTI</p>
    </article>
  </body>
</html>