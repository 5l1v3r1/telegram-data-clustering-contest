<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rosiya_podast_apelyatsiyu_na_diskvalifikatsiyu_vid_wada_n1245939"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="Росія подасть апеляцію на дискваліфікацію від WADA"/>
    <meta property="og:description" content="Росія звернеться в спортивний арбітражний суд в Лозанні для оскарження рішення Всесвітньої антидопінгової агенції (WADA)."/>
  </head>
  <body>
    <article>
      <h1>Росія подасть апеляцію на дискваліфікацію від WADA</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p>
        <b>Росія звернеться в спортивний арбітражний суд в Лозанні для оскарження рішення Всесвітньої антидопінгової агенції (WADA).</b>
      </p>
      <p>Нагадаємо, <a href="https://24tv.ua/sport/rosiyu_vidstoronili_vid_olimpiadi_2020_na_4_roki_rishennya_vada_n1245915">Росію на чотири роки відсторонили від участі в Олімпійських іграх та чемпіонатах світу</a>. Відповідне рішення було прийнято на засіданні WADA в Лозанні. Рішення прийнято одноголосно.</p>
      <blockquote>​До слова: <a href="https://24tv.ua/sport/doping_skandal_v_rosiyi__chi_budut_perenositi_yevro_2020_i_final_ligi_chempioniv__novini_n1240378">Росія зможе прийняти Євро-2020 і фінал Ліги чемпіонів попри допінговий скандал</a></blockquote>
      <p>Рішення WADA по Росії набере чинності через 21 день. У цей час Росія може подати апеляцію, чим вона і скористається. Про це повідомила перша заступниця голови комітету Держдуми з міжнародних справ Світлана Журова, повідомляє telegram-канал 360tv.ru.</p>
      <p><b>Що відомо про підробку документів лабораторії РУСАДА?</b>Росію підозрюють у маніпуляціях з даними з московської антидопінгової лабораторії. Британське видання The Telegraph зазначає, що Москва маніпулювала даними протягом останніх 18 місяців.<br/><br/>Таким чином, WADA ініціювало розгляд питання невідповідності РУСАДА за прискореною процедурою відповідно до Міжнародного стандарту про відповідність. Також WADA вважає, що Росія намагалася приховати системне вживання допінгу російськими спортсменами.</p>
    </article>
  </body>
</html>