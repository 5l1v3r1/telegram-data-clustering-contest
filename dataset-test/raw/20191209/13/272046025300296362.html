<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339687.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="יוזמה חדשה ומסקרנת: להקת ילדות דתית - כיכר השבת"/>
    <meta property="og:description" content="בשל הביקוש, חידוש בעולם השואו ביזנס היהודי. לאחרונה נערכו אודישנים ללהקת ילדות למגזר הדתי והחרדי. הלהקה תופיע בפני נשים בלבד, עם בנות מתחת לגיל 12 (מוזיקה) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>יוזמה חדשה ומסקרנת: להקת ילדות דתית - כיכר השבת</h1>
      <address>
        <time datetime="2019-12-09T13:20:00+00:00">09 Dec 2019, 13:20</time>
      </address>
      <p> </p>
      <p>חידוש בעולם השואו ביזנס היהודי עם יוזמה חדשה ומסקרנת, בשבוע שעבר נערכו אודישנים לקראת הקמתה של להקת ילדות למגזר הדתי והחרדי.</p>
      <p>המפיק דקל פלד, אחד ממנהלי הפרויקט, מספר ל'כיכר השבת' כי "מפיקי הפרויקט, ביניהם איש מוזיקה ומפיק פרויקטים מוזיקליים ידוע, וכן אחת מהתקליטניות והמפעילות הידועות במגזר - הגיעו להחלטה בעקבות ביקוש הולך וגובר של בעלי שמחות לצד דרישה של מפיקי אירועים למוצר מוזיקלי בסגנון הזה".</p>
      <p>לדבריו: "זו כבר נורמה לא חדשה שחגיגות בת מצווה, הן במגזר הדתי לאומי והן אצל החרדים המודרניים, נערכות על טהרת הנשים. אירועים רבים בסגנון הזה נעדרים קהל גברי, זאת מאחר והציבור הזה משווע לפרויקט מוזיקלי שמתאים לו ולילדות החוגגות".</p>
      <p>כאמור, בשבוע שעבר נערכו אודישנים והמפיקים מדווחים על ארבע ילדות שנבחרו מתוך עשרות רבות של מתמודדות.</p>
      <p>המפיק דקל מדגיש כי הלהקה תשמור על גדרי הצניעות המלאים ותופיע בפני נשים בלבד. בנוסף לכך, החליטו המפיקים כי הילדות בלהקה יהיו כולן מתחת גיל מצוות (12).</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339642.html">ישי ריבו ואמיר דדון עם הלהיט הגדול • צפו</a>
        </li>
        <li>
          <a href="https://www.kikar.co.il/339275.html">קבלו ראשונים הצצה ליצירה הסיום של מונה</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>