<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/937304-danny-saucedos-forsta-ord-om-nya-flickvannen-anna-eriksson"/>
    <meta property="og:site_name" content="Nyheter24"/>
    <meta property="article:published_time" content="2019-12-09T13:08:24+00:00"/>
    <meta property="og:title" content="Danny Saucedos första ord om nya flickvännen Anna Eriksson"/>
    <meta property="og:description" content="Artisten Danny Saucedo och modellen Anna Eriksson kilar stadigt. Nu avslöjar Danny parets romantiska – och äventyrliga – framtidsplaner."/>
  </head>
  <body>
    <article>
      <h1>Danny Saucedos första ord om nya flickvännen Anna Eriksson</h1>
      <address><time datetime="2019-12-09T13:08:24+00:00">09 Dec 2019, 13:08</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Artisten Danny Saucedo och modellen Anna Eriksson kilar stadigt. Nu avslöjar Danny parets romantiska – och äventyrliga – framtidsplaner.</b>
      </p>
      <p>Den 1 mars tidigare i år stod det klart att förhållandet mellan artistparet <b>Molly Sandén</b>, 27, och <b>Danny Saucedo</b>, 33, var över. Molly bekräftade uppbrottet i en intervju med Mix Megapol.</p>
      <p>– Jag festar ensam just nu, så att säga. Det kanske är lite deppigt men det är också något fint med det på något sätt, det behöver inte alltid vara en dans på rosor, sa hon i ”Gry Forssell med vänner”.</p>
      <p>Danny och Molly blev ihop år 2012. Danny friade till Molly år 2016. I mars bröt de förlovningen och ställde in bröllopet.</p>
      <figure>
        <img src="https://cdn02.nyheter24.se/35211fcb03d802dc05/2019/10/28/1590512/molly_sanden_danny_saucedo.jpg"/>
        <figcaption>Molly Sandén och Danny Saucedo gick skilda vägar tidigare i år. Bildkälla: Stella Pictures.</figcaption>
      </figure>
      <p>I slutet av november skrev <b>Nyheter24 </b>att <a href="https://nyheter24.se/noje/936368-anna-eriksson-24-pekas-ut-som-danny-saucedos-nya-flickvan">Danny har hittat kärleken igen</a>. Hans nya flickvän heter <b>Anna Eriksson</b> och är nyligen fyllda 24 år. Anna jobbar som modell och har kontrakt med agenturen Stockholmsgruppen.</p>
      <p>Enligt tidningen Hänt, som var först med avslöjandet, så var Anna på plats när Danny hade premiär för sin krogshow i Göteborg – och Anna satt då vid samma bord som Dannys familj.</p>
      <p>– En person i sällskapet kallade henne för ”Dannys tjej”, berättade en källa för <a href="https://www.hant.se/noje/modellen-anna-pekas-ut-som-danny-saucedos-nya-flickvan/">Hänt.</a></p>
      <figure>
        <img src="https://cdn02.nyheter24.se/81c9bf7603d802dc05/2019/11/21/1593822/anna_eriksson.png"/>
        <figcaption>Anna Eriksson är Danny Saucedos nya flickvän. Bildkälla:<cite><a href="https://www.instagram.com/annaerikssons/">Instagram/annaerikssons</a></cite></figcaption>
      </figure>
      <p>På Instagram har Danny passat på att uppvakta sin flickvän rejält. Han överöser henne ofta med eldiga kärleksemojis.</p>
      <figure>
        <img src="https://cdn02.nyheter24.se/381af55a03d802dc05/2019/11/21/1593834/anna_eriksson_danny_saucedo_instagram.jpg"/>
        <figcaption>På Annas Instagram är Danny generös med komplimangerna. Bildkälla:<cite><a href="https://www.instagram.com/annaerikssons/">Instagram/annaerikssons</a></cite></figcaption>
      </figure>
      <p>Nu bekräftar Danny relationen – och avslöjar dessutom framtidsplanen med nya kärleken...</p>
      <p>Det är i en intervju med Morrgongänget i Mix Megapol som Danny berättar att han över jul ska åka till värmen i Costa Rica och surfa.</p>
      <p>– Jag ska surfa i tre veckor, jag ska ta med mig min tjej. Jag har en ny tjej, berättar Danny i <a href="https://www.radioplay.se/mixmegapolgoteborg/morronganget?episode-id=61000">Mix Megapol.</a></p>
      <p>
        <b>Mysigt! </b>
      </p>
      <p>
        <a href="https://nyheter24.se/danny-saucedo">Danny Saucedo</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>