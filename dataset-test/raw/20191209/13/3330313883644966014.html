<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907173/valencia-komt-met-bevestiging-cillessen-niet-in-actie-tegen-ajax.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="Valencia komt met bevestiging: Cillessen ontbreekt tegen Ajax"/>
    <meta property="og:description" content="Het is officieel: Jasper Cillessen komt dinsdagavond níet in actie tegen Ajax. De doelman ontbreekt door een handblessure in de wedstrijdselectie van Valencia. Cillessen raakte vorig week tijdens de training geblesseerd, maar keepte zaterdag wel 'gewoon' tegen Levante. Dat liep verkeerd af. Na twintig minuten - en een 2-0 achterstand - moest Cillessen zich laten wisselen. Tests hebben uitgewezen dat de Champions League-kraker tegen Ajax in elk geval te vroeg komt."/>
  </head>
  <body>
    <article>
      <h1>Valencia komt met bevestiging: Cillessen ontbreekt tegen Ajax</h1>
      <address>
        <time datetime="2019-12-09T13:40:00+00:00">09 Dec 2019, 13:40</time>
      </address>
      <p>
        <b>Het is officieel: Jasper Cillessen komt dinsdagavond níet in actie tegen Ajax. De doelman ontbreekt door een handblessure in de wedstrijdselectie van Valencia.</b>
      </p>
      <p>Cillessen raakte vorig week tijdens de training geblesseerd, maar keepte zaterdag wel 'gewoon' tegen Levante. Dat liep verkeerd af. Na twintig minuten - en een 2-0 achterstand - moest Cillessen zich laten wisselen. Tests hebben uitgewezen dat de Champions League-kraker tegen Ajax in elk geval te vroeg komt.</p>
      <p>Het betekent dat tweede keeper Jaume Domènech dinsdagavond onder de lat staat. De blessure is een forse streep door de rekening van Cillessen, die zich had verheugd op zijn terugkeer in Amsterdam. Hij stond tussen 2011 en 2017 onder contract bij Ajax.</p>
      <p>Net als Valencia heeft ook Ajax een keepersprobleem. Andre Onana kampt met een hamstringblessure en is een groot vraagteken voor dinsdagavond. In de Johan Cruijff Arena staat een ticket voor de achtste finale van de Champions League op het spel. Ajax heeft aan een gelijkspel genoeg, Valencia moet winnen.</p>
      <figure>
        <iframe data-src="https://twitter.com/valenciacf/status/1204017745081380869?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>