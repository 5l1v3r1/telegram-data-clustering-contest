<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/dzhoshua-obijshov-volodymyra-klychka-po-zarobitkah-za-kar-yeru/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T13:14:00+00:00"/>
    <meta property="og:title" content="Джошуа обійшов Володимира Кличка по заробітках за кар’єру"/>
    <meta property="og:description" content="Чемпіон світу з боксу за версіями IBF, WBA Super, WBO та IBO у суперважкій вазі Ентоні Джошуа обійшов по заробітках за кар’єру українця Володимира Кличка."/>
  </head>
  <body>
    <article>
      <h1>Джошуа обійшов Володимира Кличка по заробітках за кар’єру</h1>
      <address><time datetime="2019-12-09T13:14:00+00:00">09 Dec 2019, 13:14</time> by <a rel="author">Сергій Романенко</a></address>
      <p>Чемпіон світу з боксу за версіями IBF, WBA Super, WBO та IBO у суперважкій вазі Ентоні Джошуа обійшов по заробітках за кар’єру українця Володимира Кличка.</p>
      <figure>
        <img src="https://i1.wp.com/bookmaker-ratings.com.ua/wp-content/uploads/sites/6/2019/12/TELEMMGLPICT000218462896_transGTrH7vjUBZaHH8X-0ptmLQYiDuSE47OO197-C1CAjTw.jpeg?w=2501&amp;ssl=1"/>
        <figcaption>Джошуа обійшов Володимира Кличка по заробітках за кар’єру</figcaption>
      </figure>
      <p>Згідно з інформацією The Sun, за другий бій з мексиканцем Енді Руїсом уродженець Уотфорда отримав близько 62 мільйони євро. Це більше 58 мільйонів євро, які він заробив у попередніх своїх 23 боях на професійному рингу. Таким чином, загальна сума грошей, яку боксер заробив за кар’єру, склала 120 мільйонів євро.</p>
      <p>У списку найбільш високооплачуваних боксерів у історії Джошуа піднявся відразу на 7-е місце. Він обійшов пуерторіканця Фелікса Тринідада (77 мільйонів євро), українця Володимира Кличка (100 мільйонів євро) і американця Шугара Рея Леонарда (108 мільйонів євро).</p>
      <p>Попереду британця залишилися тільки його співвітчизник Леннокс Льюїс (126 мільйонів євро), американці Евандер Холіфілд (271 мільйон євро), Майк Тайсон (361 мільйон євро) і Оскар де ла Хойя (407 мільйонів євро), філіппінець Менні Пакьяо (460 мільйонів євро) і ще один представник США Флойд Мейвезер (633 мільйона євро).</p>
      <p>Нагадаємо, в першому бою, який відбувся в червні цього року на легендарній арені «Медісон-сквер-гарден» у Нью-Йорку, Джошуа програв Руїсу. Британець після чотирьох нокдаунів був нокаутований у 7-му раунді. У контракті на бій був передбачений поєдинок-реванш, який відбувся в минулу суботу в Ед-Дір’іі (Саудівська Аравія). Другий бій між британцем і мексиканцем тривав усі 12 раундів. Перемогу одноголосним рішенням суддів здобув Джошуа. Рахунок на картках рефері: 118-110, 119-109, 118-110.</p>
      <p>Наступний бій Джошуа повинен провести проти болгарина Кубрата Пулєва або українця Олександра Усика. Перший є обов’язковим претендентом на пояс IBF, а другий – на пояс WBO. Промоутер британця Едді Хирн <a href="https://bookmaker-ratings.com.ua/promouter-dzhoshua-rozpoviv-koly-brytanets-mozhe-zustritysya-z-usykom/">заявив</a>, що найімовірніше його клієнт спочатку зустрінеться з Пулєвим, а вже після цього з Усиком.</p>
      <related>
        <h4>Схожі записи</h4>
        <a href="https://bookmaker-ratings.com.ua/prezydent-barselony-rozpoviv-chomu-klubu-ne-vdalosya-vlitku-pidpysaty-nejmara/"/>
        <a href="https://bookmaker-ratings.com.ua/fifa-vidreaguvala-na-rishennya-pro-zaboronu-uchasti-rosiyi-v-mizhnarodnyh-zmagannyah/"/>
        <a href="https://bookmaker-ratings.com.ua/mourin-yu-potriben-zahysnyk-za-90-mln/"/>
      </related>
    </article>
  </body>
</html>