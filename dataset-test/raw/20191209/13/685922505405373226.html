<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483433"/>
    <meta property="og:site_name" content="طرفداری"/>
    <meta property="article:published_time" content="2019-12-09T13:13:55+00:00"/>
    <meta property="og:title" content="آنتونیو والنسیا: پوگبا برای درخشیدن، به عشق و محبت از سوی منچستریونایتد نیاز دارد"/>
    <meta property="og:description" content="طرفداری - آنتونیو والنسیا، کاپیتان سابق منچستریونایتد مدعی شد پل پوگبا برای نشان دادن ارزش‌هایش نیاز به ابراز محبت هواداران این تیم دارد."/>
  </head>
  <body>
    <article>
      <h1>آنتونیو والنسیا: پوگبا برای درخشیدن، به عشق و محبت از سوی منچستریونایتد نیاز دارد</h1>
      <address><time datetime="2019-12-09T13:13:55+00:00">09 Dec 2019, 13:13</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>والنسیا از فرم عالی دخیا و رشفورد تمجید کرد.</pre>
      <p><a href="https://www.tarafdari.com/">طرفداری </a>- آنتونیو والنسیا، کاپیتان سابق منچستریونایتد مدعی شد پل پوگبا برای نشان دادن ارزش‌هایش نیاز به ابراز محبت هواداران این تیم دارد.</p>
      <p>ستاره فرانسوی خط میانی شیاطین سرخ که مدت‌ها است به دلیل مصدومیت در میادین حاضر نشده، از جمله بازیکنانی است که در هر پنجره نقل و انتقالاتی شایعات زیادی پیرامون آینده‌اش به گوش می‌رسد. صحبت از <a href="https://www.tarafdari.com/node/1357280">علاقه جدی رئال مادرید و زیدان به پوگبا</a> است اما منچستریونایتد تاکنون زیر با فروش این بازیکن نرفته است.</p>
      <p>به گزارش <a href="https://www.goal.com/en/news/pogba-needs-love-valencia-calls-on-man-utd-to-show/1xwtcru216pfk1gcspdtcstpi4">سایت گل</a>، والنسیا که زمانی هم تیمی پوگبا بود، درباره او می‌گوید:</p>
      <blockquote>پوگبا یک ستاره است. می‌دانید به چه چیزی نیاز دارد؟ عشق و محبت. شایعات زیادی درباره علاقه زیدان و رئال مادرید به پوگبا شنیده‌ام ولی خود او هیچ وقت حرفی نزده است. پوگبا فرد باهوشی است. اگر در منچستریونایتد این محبت لازم را به او ابراز کنیم، خواهد درخشید. وضعیت منچستریونایتد؟ هدایت چنین اوضاع منحصر به فردی، آسان نیست. می‌بینم که یونایتد روز به روز بهتر می‌شود. رشفورد هم در فرم فوق العاده‌ای به سر می‌برد. منچستر حالا در خط دفاعی تیمی قابل اتکا و مستحکم است. تیمی با اعتماد به نفس با ستاره‌ای درون دروازه به نام دخیا.</blockquote>
    </article>
  </body>
</html>