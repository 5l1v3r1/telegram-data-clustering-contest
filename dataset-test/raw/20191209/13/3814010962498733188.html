<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/13-godishna-uchenichka-vnezapno-pochina-v-klasnata-staya"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T13:43:09+00:00"/>
    <meta property="og:title" content="13-годишна ученичка почина в училище във Враца"/>
    <meta property="og:description" content="Трагедия във врачанско училище. 13-годишна ученичка внезапно почина тази сутрин в класната стая. Всички данни сочат, че става дума за нещастен случай."/>
  </head>
  <body>
    <article>
      <h1>13-годишна ученичка почина в училище във Враца</h1>
      <address><time datetime="2019-12-09T13:43:09+00:00">09 Dec 2019, 13:43</time> by <a rel="author">Илиана Минковска</a></address>
      <p>
        <b>Трагедия във врачанско училище. 13-годишна ученичка внезапно почина тази сутрин в класната стая. Всички данни сочат, че става дума за нещастен случай.</b>
      </p>
      <figure>
        <video src="https://nws2.bnt.bg/p/p/s/psn091219-16-vraca-13g-momiche-pochina-x264-732012.mp4"/>
      </figure>
      <p>Инцидентът става в междучастието след първия учебен час, разказа директорът на училището. Седмокласничката сяда на стола на учителя пред дъската и започва да разговаря по телефона.</p>
      <blockquote>Виктор Кръстев, директор на СУ"Христо Ботев"-Враца: Говори с майка си по телефона и само издава силен звук - ох!, пада по очи на катедрата и веднага пада по очи на пода. Незабавно дете изтичва на втория етаж да извика медицинското лице, което в рамките на една минута се качва в стаята.</blockquote>
      <p>Медицинският специалист на училището констатира липсата на пулс и дишане. Веднага е подаден сигнал на 112 и е повикана спешна помощ, която пристига след 8 минути. Те разполагат с необходимата апаратура и екип от двама кардиолози.</p>
      <blockquote>Антоанета Цветкова, медицински специалист: Дойде първият екип, започна реанимация, втора линейка дойде, един час продължи. Това се прави, докато се появи сърдечна дейност и пулс, дишане спонтанно. Не се появи.</blockquote>
      <p>Системата за видеонаблюдение на училището е записала по минути и секунди инцидента. Материалите са иззети от прокуратурата и е започнало разследване.</p>
    </article>
  </body>
</html>