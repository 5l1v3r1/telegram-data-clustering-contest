<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1690398/la-vita-e-meravigliosa-rai1-gennaio-2020-vira-carbone-ospiti"/>
    <meta property="og:site_name" content="Tvblog"/>
    <meta property="article:published_time" content="2019-12-09T13:40:20+00:00"/>
    <meta property="og:title" content="La vita è meravigliosa torna su Rai1 con Vira Carbone: ospiti (Anteprima Blogo)"/>
    <meta property="og:description" content="Il charity show della Fondazione Cuore Domani dovrebbe andare in onda il 6 gennaio prossimo."/>
  </head>
  <body>
    <article>
      <h1>La vita è meravigliosa torna su Rai1 con Vira Carbone: ospiti (Anteprima Blogo)</h1>
      <h2>Il charity show della Fondazione Cuore Domani dovrebbe andare in onda il 6 gennaio prossimo</h2>
      <address><time datetime="2019-12-09T13:40:20+00:00">09 Dec 2019, 13:40</time> by <a rel="author" href="https://www.tvblog.it/author/3849/massimo-galanto" target="_blank">Massimo Galanto</a></address>
      <p>Torna su <b>Rai1</b> l'appuntamento con <b>La vita è meravigliosa</b>, charity show della <b>Fondazione Cuore Domani</b> che la rete ammiraglia della tv pubblica ospita da qualche anno. Secondo quanto risulta a <b>Blogo</b>, alla conduzione sarà confermata <b>Vira Carbone</b> (l'anno scorso in coppia con Alberto Matano). Tra gli ospiti, sempre stando alle informazioni in nostro possesso, dovrebbero esserci <b>Al Bano</b>, <b>Iva Zanicchi</b>, <b>Agostino Penna</b>, <b>Rita Pavone</b> e <b>Red Canzian</b>.</p>
      <p>La registrazione del programma, che intende promuovere la ricerca scientifica ed in particolare i progetti di prevenzione delle patologie che portano alla necessità di un intervento cardochirurgico, dovrebbe tenersi a Roma il prossimo 15 dicembre, mentre la messa in onda dovrebbe essere fissata per il pomeriggio del <b>6 gennaio 2020</b>. Data, questa, importante nel palinsesto di Rai1, visto che in serata Amadeus, all'interno dello speciale di I soliti ignoti, annuncerà, non soltanto i vincitori della Lotteria Italia, ma anche i nomi dei Big in gara al Festival di Sanremo.</p>
      <p>Tornando a La vita è meravigliosa, il format prevede il racconto di esperienze cardiochirurgiche vissute e raccontate sia da personaggi del mondo dello spettacolo che da persone comuni, oltre che momenti musicali.</p>
    </article>
  </body>
</html>