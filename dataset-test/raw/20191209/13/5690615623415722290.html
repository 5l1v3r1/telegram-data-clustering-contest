<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840288-cholovika-zatrimali-za-pidozroyu-u-zamakhu-na-vbivstvo-v-kropivnitskomu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:42:00+00:00"/>
    <meta property="og:title" content="Чоловіка затримали за підозрою у замаху на вбивство в Кропивницькому"/>
    <meta property="og:description" content="КРОПИВНИЦЬКИЙ-КИЇВ. 9 грудня. УНН. У Кропивницькому 38-річний чоловік отримав поранення, підозрюваного затримали. Про це поінформували УНН в прес-службі ГУНП …"/>
  </head>
  <body>
    <article>
      <h1>Чоловіка затримали за підозрою у замаху на вбивство в Кропивницькому</h1>
      <address><time datetime="2019-12-09T13:42:00+00:00">09 Dec 2019, 13:42</time> by <a rel="author">Лілія Кочерга</a></address>
      <p><b>КРОПИВНИЦЬКИЙ-КИЇВ. 9 грудня. УНН.</b> У Кропивницькому 38-річний чоловік отримав поранення, підозрюваного затримали. Про це поінформували <b>УНН</b> в прес-службі ГУНП в області.</p>
      <p>За даними поліції, під час конфлікту 37-річний раніше судимий житель обласного центру гострим предметом тяжко травмував чоловіка. Потерпілого госпіталізували до лікарні.</p>
      <p>Підозрюваного затримали у порядку статті 208 Кримінального процесуального кодексу. Знаряддя злочину вилучили.</p>
      <p>Вирішується питання про повідомлення про підозру у вчиненні кримінального правопорушення за ч. 2 ст. 15 та ч. 1 ст. 115 (замах на вбивство) Кримінального кодексу України.</p>
      <p>Нагадаємо, у Кременчуці син <a href="https://www.unn.com.ua/uk/news/1840261-u-kremenchutsi-sin-zastreliv-batka-iz-pistoleta-flobera">застрелив батька</a> із пістолета Флобера.</p>
    </article>
  </body>
</html>