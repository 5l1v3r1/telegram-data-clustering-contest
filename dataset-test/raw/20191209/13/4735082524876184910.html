<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Medycyna-i-zdrowie/191209392-Chinczycy-skrzyzowali-swinie-z-malpa.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T13:30:25+00:00"/>
    <meta property="og:title" content="Chińczycy skrzyżowali świnię z małpą"/>
    <meta property="og:description" content="Chińczycy stworzyli krzyżówkę małpy i świni (tzw. chimerę - organizm zbudowany z komórek różniących się genetycznie) - informuje magazyn &quot;Protein &amp; Cell&quot;. Dokonali tego wszczepiając komórki macierzyste małpy do embrionu świni, a następnie wszczepiono zmodyfikowane płody maciorom. W efekcie na świat przyszły dwie chimery, które przeżyły około tygodnia."/>
  </head>
  <body>
    <article>
      <h1>Chińczycy skrzyżowali świnię z małpą</h1>
      <address><time datetime="2019-12-09T13:30:25+00:00">09 Dec 2019, 13:30</time> by <a rel="author">arb</a></address>
      <p>
        <b>Chińczycy stworzyli krzyżówkę małpy i świni (tzw. chimerę - organizm zbudowany z komórek różniących się genetycznie) - informuje magazyn "Protein &amp; Cell". Dokonali tego wszczepiając komórki macierzyste małpy do embrionu świni, a następnie wszczepiono zmodyfikowane płody maciorom. W efekcie na świat przyszły dwie chimery, które przeżyły około tygodnia.</b>
      </p>
      <p>Jak czytamy w amerykańskim "Newsweeku" w genetyce tworzenie chimer ma posłużyć w przyszłości "hodowaniu" ludzkich organów w organizmach zwierząt - w ten sposób można byłoby uzyskać więcej organów niezbędnych do przeszczepów.</p>
      <p>Kilka miesięcy temu hiszpański dziennik "El Pais" ogłosił, że w Chinach stworzono chimerę małpy i człowieka, poprzez wszczepienie ludzkich komórek macierzystych do embrionów świni. W tamtym wypadku eksperyment zakończono jednak na tym etapie.</p>
      <p>Teraz - jak czytamy w "Protein &amp; Cell" - badacze Chińskiej Akademii Nauk ogłosili, że udało im się doprowadzić do przyjścia na świat krzyżówki świni i małpy. Naukowcy podkreślają, że zastosowana przez nich metoda jest "bardzo obiecująca" jeśli chodzi o przyszłe tworzenie organów do przeszczepów, ale zaznaczają, że "względy etyczne powstrzymują ich przed badaniami nad ludzkimi chimerami w późnym stadium rozwoju płodowego". Dlatego, poprzez badanie z użyciem materiału genetycznego od innych naczelnych chcą lepiej zrozumieć, co stanie się z embrionami ludzkich chimer.</p>
      <p>W "New Scientist" czytamy, że chiński zespół zmodyfikował genetycznie komórki pochodzące od małpy tak, aby produkowały one fluorescencyjne białko, dzięki czemu można było je "wyśledzić" po połączeniu małpich komórek z embrionem świni. W sumie komórki macierzyste od małp połączono z 4 tysiącami embrionów świni. W wyniku eksperymentu na świat przyszło dziesięć prosiąt, z których dwa były chimerami małpy i świni.</p>
      <p>Badania tych chimer wykazały, że posiadały one "małpie" komórki w różnych organach - w tym w sercu, wątrobie, płucach i skórze.</p>
      <p>Na razie nie wiadomo dlaczego wszystkie prosięta, które przyszły na świat, zmarło w ciągu tygodnia.</p>
    </article>
  </body>
</html>