<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/12/09/novyna/svit/rosiyu-vidstoronyly-uchasti-mizhnarodnyx-turnirax-4-roky"/>
    <meta property="og:site_name" content="Слово і Діло"/>
    <meta property="article:published_time" content="2019-12-09T13:29:34+00:00"/>
    <meta property="og:title" content="Росію відсторонили від участі в міжнародних турнірах на 4 роки"/>
    <meta property="og:description" content="Виконком Всесвітнього антидопінгового агентства (WADA) позбавив Росію права участі у великих міжнародних спортивних заходах на чотири роки."/>
  </head>
  <body>
    <article>
      <h1>Росію відсторонили від участі в міжнародних турнірах на 4 роки</h1>
      <address>
        <time datetime="2019-12-09T13:29:34+00:00">09 Dec 2019, 13:29</time>
      </address>
      <p>
        <b>Виконком Всесвітнього антидопінгового агентства (WADA) позбавив Росію права участі у великих міжнародних спортивних заходах на чотири роки.</b>
      </p>
      <p>Таке рішення було ухвалено на засіданні виконавчого комітету агентства 9 грудня.</p>
      <p>«<i>Рекомендація комітету щодо відповідності була схвалена одноголосно</i>», - повідомляє пресслужба організації.</p>
      <p>Виконком заборонив РФ приймати міжнародні турніри і подавати заявки на їх проведення протягом найближчих чотирьох років, а також позбавив Російське антидопінгове агентство (РУСАДА) статусу відповідності.</p>
      <p>Крім того, російським держслужбовцям і керівництву Олімпійського і Паралімпійського комітетів РФ (ОКР і ПКР) заборонено відвідувати міжнародні спортивні змагання.</p>
      <p>У РУСАДА прокоментували, що рішення WADA набуде чинності через 21 день або після розгляду апеляції в Спортивному арбітражному суді (CAS). Російських спортсменів і тренерів допустять до змагань, якщо вони доведуть, що не порушували кодексів WADA. При цьому брати участь вони будуть під нейтральним прапором.</p>
      <p>Передбачається, що тепер Міжнародний олімпійський комітет (МОК) проводитиме допуск росіян відповідно до спеціальних критерій, як це було перед зимовими Олімпійськими іграми-2018 в Пхьончхані. Тоді в змаганнях змогли взяти участь не всі спортсмени, а допущеним росіянам було заборонено демонструвати національні символи.</p>
      <p>Нагадаємо, <a href="https://www.slovoidilo.ua/2018/02/24/novyna/svit/bobsleyistku-rosiyi-dyskvalifikuvaly-dopinh">на Олімпіаді, що тривала в Південній Кореї, російську олімпійку дискваліфікували за допінг.</a></p>
      <p><a href="https://www.slovoidilo.ua/2018/02/22/novyna/svit/dopinhovyj-skandal-rf-pozbavyly-bronzovoyi-medali-olimpiady-2018">Спійманого на допінгу в Пхьончхані росіянина Крушельницького позбавили медалі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2018/02/27/novyna/svit/fizkult-proshhavaj-rosiyu-pozbavyly-prava-provedennya-vsix-mizhnarodnyx-zmahan"/>
        <a href="https://www.slovoidilo.ua/2018/02/24/novyna/svit/bobsleyistku-rosiyi-dyskvalifikuvaly-dopinh"/>
        <a href="https://www.slovoidilo.ua/2018/02/22/novyna/svit/dopinhovyj-skandal-rf-pozbavyly-bronzovoyi-medali-olimpiady-2018"/>
      </related>
    </article>
  </body>
</html>