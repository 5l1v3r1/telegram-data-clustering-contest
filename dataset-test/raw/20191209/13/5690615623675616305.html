<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840281-razumkov-rozpoviv-pro-zakonoproekti-schodo-narodovladdya-yaki-rozroblyayutsya-u-vr"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:22:00+00:00"/>
    <meta property="og:title" content="Разумков розповів про законопроекти щодо народовладдя, які розробляються у ВР"/>
    <meta property="og:description" content="КИЇВ. 9 грудня. УНН. У пакет законопроектів про народовладдя, які розробляють у Верховній Раді України, входять законопроекти щодо загальнонаціонального та …"/>
  </head>
  <body>
    <article>
      <h1>Разумков розповів про законопроекти щодо народовладдя, які розробляються у ВР</h1>
      <address><time datetime="2019-12-09T13:22:00+00:00">09 Dec 2019, 13:22</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> У пакет законопроектів про народовладдя, які розробляють у Верховній Раді України, входять законопроекти щодо загальнонаціонального та місцевих референдумів. Про це заявив під час робочого візиту в Житомир голова ВРУ Дмитро Разумков в ефірі одного з місцевих каналів, передає <b>УНН</b>.</p>
      <p>"Станом на сьогодні мої колеги під головуванням першого заступника голови ВРУ займаються пакетом законопроектів, які я сподіваюся стануть законами, про народовладдя. Туди буде входити і закон про загальнонаціональний референдум, і закон про місцеві референдуми, і так звані "відкликання" нардепів, і не лише нардепів. Я думаю, що було б непогано розповсюдити на всі виборні посади. І так зване "народне вето" на прийняті парламентом рішення", - зазначив Разумков.</p>
      <p>Нагадаємо, перший заступник голови Верховної Ради України Руслан Стефанчук заявив, що блок проектів законів, які стосуються <a href="https://www.unn.com.ua/uk/news/1835146-stefanchuk-rozpoviv-koli-u-sesiynu-zalu-vnesut-blok-zakonoproektiv-yaki-stosuyutsya-narodovladdya?fbclid=IwAR0WRCVCeZh1opK6w5hpwJizUmm0Z35gt8NcPKtc8FhPO7PRQPXfu432Qgg">народовладдя</a>, найближчим часом буде внесені до сесійної зали.</p>
    </article>
  </body>
</html>