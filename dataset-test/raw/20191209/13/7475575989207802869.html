<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/spor/palandokende-fis-cup-heyecani-h703563.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T13:48:24+00:00"/>
    <meta property="og:title" content="Palandöken’de FIS Cup heyecanı"/>
    <meta property="og:description" content="Uluslararası Kayak Federasyonu (FIS) tarafından her sene dünyanın farklı ülkelerinde düzenlenen Alp Disiplini FIS Cup Müsabakası, bu sene Türkiye’de, Erzurum Palandöken Kayak Merkezi’nde yapılacak."/>
  </head>
  <body>
    <article>
      <h1>Palandöken’de FIS Cup heyecanı</h1>
      <h2>Uluslararası Kayak Federasyonu (FIS) tarafından her sene dünyanın farklı ülkelerinde düzenlenen Alp Disiplini FIS Cup Müsabakası, bu sene Türkiye’de, Erzurum Palandöken Kayak Merkezi’nde yapılacak.</h2>
      <address>
        <time datetime="2019-12-09T13:48:24+00:00">09 Dec 2019, 13:48</time>
      </address>
      <p>Uluslararası Kayak Federasyonu (FIS) tarafından her sene dünyanın farklı ülkelerinde düzenlenen Alp Disiplini FIS Cup Müsabakası, bu sene Türkiye’de, Erzurum Palandöken Kayak Merkezi’nde yapılacak.</p>
      <p>Türkiye Kayak Federasyonu tarafından 17-20 Aralık tarihlerinde gerçekleştirilecek müsabaka, merhum Murat Dedeman’ın adıyla düzenlenecek. Uluslararası kayakçılar ile kayak tutkunlarını bir araya getirecek müsabakaya, yeni adıyla Murat Dedeman Pisti ev sahipliği yapacak.</p>
      <p>ULUSLARARASI KAYAKÇILAR PALANDÖKEN’DE YARIŞACAK</p>
      <p>Doğal yapısı, kar kalitesi ve gece kayağı ile dikkat çeken pist, ilk olarak 17-20 Aralık tarihleri arasında, Türkiye Kayak Federasyonu tarafından düzenlenen FIS Cup müsabakasına ev sahipliği yapacak. Türkiye dahil 9 ülkeden toplam 60 sporcunun mücadele edeceği, 4 gün sürecek müsabaka, ilk 2 gün slalom, son 2 gün ise büyük slalom olarak yapılacak.</p>
      <p>(İHA)</p>
    </article>
  </body>
</html>