<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/karpaty-mozhut-prypynyty-isnuvannya-gendyrektor-l-vivs-kogo-klubu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T13:39:00+00:00"/>
    <meta property="og:title" content="«Карпати» можуть припинити існування, – гендиректор львівського клубу"/>
    <meta property="og:description" content="Генеральний директор «Карпат» Ростислав Ящишин не виключає можливе зникнення львівського клубу з футбольної мапи України."/>
  </head>
  <body>
    <article>
      <h1>«Карпати» можуть припинити існування, – гендиректор львівського клубу</h1>
      <address><time datetime="2019-12-09T13:39:00+00:00">09 Dec 2019, 13:39</time> by <a rel="author">Максим Рудніцький</a></address>
      <p>Генеральний директор «Карпат» Ростислав Ящишин не виключає можливе зникнення львівського клубу з футбольної мапи України.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/12/p1d9s8o8tk1gu6g1n14m8luigu4.jpg?w=1260&amp;ssl=1"/>
        <figcaption>Генеральний директор «Карпат» Ростислав Ящишин не виключає можливе зникнення львівського клубу з футбольної мапи України.</figcaption>
      </figure>
      <p>«Чому «Карпати» на дні турнірної таблиці? Немає перемог. Немає перемог, тому що команда не забиває достатньо голів. Чому? Тому що, очевидно, рівень гравців не дозволяє їм цього зробити або ж суперник дуже сильний, щоб забити в його ворота.</p>
      <p>Я особисто не маю наміру змінювати тренера. Що мені імпонує в Санжарі так це те, що він не ниє, а працює. Як би важко не було, як би цей результат не тиснув на команду, він продовжує працювати. Я не збираюся його критикувати. Те, що ми можемо вирішити – вирішуємо. Дочекаємося зборів, команда пройде збори, звикнуть гравці більше до тренера – будемо сподіватися на кращий результат.</p>
      <p>«Карпати» шантажують місто? Що значить, шантажують місто? Місто пообіцяло, підписало всі необхідні меморандуми, документи. Все ж є, ми нічого не взяли з неба, не придумали. Це нормальний процес. Адже вже 13 років минуло, ні в якої адекватної людини нерви не витримають. Це не шантаж.</p>
      <p>Якщо міськрада не дасть обіцяну землю, а її обіцяли ще з 2006 року, мені здається, перспективи клубу туманні. Ніхто не зможе передбачити, що буде далі. Це буде катастрофа для клубу, міста. «Карпати» можуть реально припинити існування», – сказав гендиректор львів’ян у коментарі програмі «Великий футбол».</p>
      <p>Нагадаємо, «Карпати» вимагають від міськради Львова надати земельну ділянку біля стадіону «Україна» для того, аби побудувати там низку клубних інфраструктурних об’єктів.</p>
      <p>
        <a href="https://bookmaker-ratings.com.ua/zinchenko-nazvav-ukrayins-kogo-gravtsya-yakogo-b-pidpysav-u-manchester-siti/">Зінченко назвав українського гравця, якого б підписав у «Манчестер Сіті»</a>
      </p>
      <p>
        <a href="https://bookmaker-ratings.com.ua/lobisty-parimatch-rozroblyaly-zakonoproekt-pro-legalizatsiyu-gral-nogo-biznesu-v-ukrayini/">Лобісти Parimatch розробляли законопроект про легалізацію грального бізнесу в Україні</a>
      </p>
      <related>
        <h4>Схожі записи</h4>
        <a href="https://bookmaker-ratings.com.ua/prezydent-barselony-rozpoviv-chomu-klubu-ne-vdalosya-vlitku-pidpysaty-nejmara/"/>
        <a href="https://bookmaker-ratings.com.ua/fifa-vidreaguvala-na-rishennya-pro-zaboronu-uchasti-rosiyi-v-mizhnarodnyh-zmagannyah/"/>
        <a href="https://bookmaker-ratings.com.ua/mourin-yu-potriben-zahysnyk-za-90-mln/"/>
      </related>
    </article>
  </body>
</html>