<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/volynskym-hirnykam-borhuiut-zarplatu-za-try-misiatsi/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T13:36:00+00:00"/>
    <meta property="og:title" content="Волинським гірникам боргують зарплату за три місяці"/>
    <meta property="og:description" content="Гірникам нововолинської шахти №10 боргують заробітну плату за 3 місяці. На підприємстві нині працює 180 чоловік."/>
  </head>
  <body>
    <article>
      <h1>Волинським гірникам боргують зарплату за три місяці</h1>
      <address>
        <time datetime="2019-12-09T13:36:00+00:00">09 Dec 2019, 13:36</time>
      </address>
      <p>Гірникам нововолинської шахти №10 боргують заробітну плату за 3 місяці. На підприємстві нині працює 180 чоловік.<br/><br/>Поки вдається підтримували лише життєдіяльність підприємства, про добудову й фінансування у наступному році поки не йдеться. Про це <a href="http://xn--b1aasidjedbb0byj.com.ua/2019/12/06/chyslenni-borhy-vidsutnist-finansuvannya-sytuatsiya-na-novovolynskij-shahti-10-krytychna/">Нововолинськ.com</a> повідомив директор ДП «Передпускова дирекція шахти №10 Нововолинська» <b>Олександр Стойловський.</b><br/><br/>За його словами, до кінця поточного року із боргами повинні розрахуватися. Принаймні, є такі обіцянки, і профспілки разом із адміністрацією шахти над цим питанням працюють.</p>
      <figure>
        <a href="https://ivanychi.rayon.in.ua/upload/news/17/1575882664255/1_shahta-2.jpg">
          <img src="https://ivanychi.rayon.in.ua/upload/news/17/1575882664255/1_shahta-2.jpg"/>
        </a>
      </figure>
      <p>«1 мільйон гривень ми отримали у борг. 30% із цієї суми вже повернули», – зауважив Олександр Стойловський.<br/><br/>Разом із тим сумна перспектива в питанні добудови копальні. Принаймні, грошей на це в бюджеті не заклали.</p>
      <blockquote>«Ми разом із профспілкою були у нашому профільному міністерстві. Намагалися довести необхідність добудови шахти. Наводили різні ґрунтовні аргументи. Наприклад, що це вигідно, як з економічної, так із соціальної сторони. Адже, це додаткові робочі місця людям і, відповідно, додаткове надходження до бюджету. Також це хороша кількість видобутого вугілля. Однак, керівництво держави не захотіло нас чути. Тож питання продовження будівництва шахти під величезним питанням», – наголосив Олександр Стойловський.</blockquote>
      <p>Реклама ﻿</p>
    </article>
  </body>
</html>