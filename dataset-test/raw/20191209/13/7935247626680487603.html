<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/super-lige-cikmak-zorundayiz-217773h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T13:41:08+00:00"/>
    <meta property="og:title" content="Süper Lige çıkmak zorundayız"/>
    <meta property="og:description" content="Bursaspor Başkanı Mesut Mestan, CHP İl yönetimini ziyaretinde önemli açıklamalar yaptı."/>
  </head>
  <body>
    <article>
      <h1>Süper Lige çıkmak zorundayız</h1>
      <h2>Bursaspor Başkanı Mesut Mestan, CHP İl yönetimini ziyaretinde önemli açıklamalar yaptı.</h2>
      <address>
        <time datetime="2019-12-09T13:41:08+00:00">09 Dec 2019, 13:41</time>
      </address>
      <p>Yönetim olarak CHP İl Başkanlığı'nı ziyaret ziyaret eden Bursaspor'da Başkan Mesut Mestan, “Mutlaka bu yıl Süper Lig'e dönmeliyiz. Aksini düşünmek bile istemiyorum. Yoksa çok daha ağır krizler yaşanabiliriz” dedi.</p>
      <p>Bursaspor Başkanı Mesut Mestan ve yöneticiler, Cumhuriyet Halk Partisi Bursa İl Başkanı Hüseyin Akkuş'u ziyaret etti. CHP Spordan Sorumlu İl Başkan Yardımcısı Bülent Özbakan ve İl Saymanı Önal Arda'nın da hazır bulunduğu ziyarette, Başkan Mestan, Akkuş'a 16 numaralı forma hediye etti.  Bursaspor'un içinde bulunduğu zor koşulların en önemli gündem maddesi olduğu ziyarette, Bursa'nın en önemli markasının Bursaspor olduğu bir kez dile getirilerek, tüm kesimlerin kulübe sahip çıkması gerektiğinin alt çizildi.</p>
      <figure>
        <img src="https://www.olay.com.tr/d/other/mestan1.jpg"/>
      </figure>
      <p>Bursaspor'un neredeyse hiç geliri olmadığını belirten Başkan Mesut Mestan şunları söyledi: "Yıllık gelirimiz 14 milyon liraya indi. Bu sezon sonunda Süper Lig'e mutlaka dönerek, yıllık 200 milyon gelire yeniden kavuşmamız lazım. Zorluklarla mücadele ediyoruz. Tüm kesimlerin destek olmasını bekliyoruz.”</p>
      <p>Mestan, Bursaspor takımının bu yıl Süper Lig'e çıkamaması durumunda, sonraki yıllarda bugünkünden çok daha ağır krizler yaşanacağı gerçeğini de gündeme taşıdı ve “Bursaspor'un Süper Lig'e dönememe ihtimalini düşünmek bile istemiyorum' dedi. CHP Bursa İl Başkanı Hüseyin Akkuş da, kulübün kalıcı gelire kavuşturulmasının, kulübün kendi ayakları üzerinde ve siyasetin etkilerinden uzak durabilmesi için şart olduğunu belirtti.</p>
    </article>
  </body>
</html>