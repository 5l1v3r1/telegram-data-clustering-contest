<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%bd%ce%ad%ce%bf-%cf%84%ce%b5%ce%bb%ce%b5%cf%83%ce%af%ce%b3%cf%81%ce%b1%cf%86%ce%bf-%ce%b1%ce%b9%ce%b3%cf%8d%cf%80%cf%84%ce%bf%cf%85-%cf%83%ce%b5-%cf%84%ce%bf%cf%85%cf%81%ce%ba%ce%af%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T13:39:35+00:00"/>
    <meta property="og:title" content="Στέλνει «ΝΟΤΑ» στον ΟΗΕ κατά Τουρκίας η Ελλάδα – Τελεσίγραφο Αιγύπτου σε Ερντογάν: «Δεν θα επιτρέψουμε προκλήσεις στην περιοχή μας»"/>
    <meta property="og:description" content="Έντονη κινητικότητα έχουμε τις τελευταίες ώρες σε διπλωματικό επίπεδο. Το Αιγυπτιακό κοινοβούλιο πριν από λίγο έστειλε τελεσίγραφο στην Τουρκία, με τον Αξιωματούχο Ali Abdel-Al, να δηλώνει πως το Καίρο δεν θα επιτρέψει πρόκληση της Τουρκίας και ότι θα αντιδράσουν σε περίπτωση πρόκληση στη περιοχή."/>
  </head>
  <body>
    <article>
      <h1>Στέλνει «ΝΟΤΑ» στον ΟΗΕ κατά Τουρκίας η Ελλάδα – Τελεσίγραφο Αιγύπτου σε Ερντογάν: «Δεν θα επιτρέψουμε προκλήσεις στην περιοχή μας»</h1>
      <address>
        <time datetime="2019-12-09T13:39:35+00:00">09 Dec 2019, 13:39</time>
      </address>
      <p>
        <b>Έντονη κινητικότητα έχουμε τις τελευταίες ώρες σε διπλωματικό επίπεδο. Το Αιγυπτιακό κοινοβούλιο πριν από λίγο έστειλε τελεσίγραφο στην Τουρκία, με τον Αξιωματούχο Ali Abdel-Al, να δηλώνει πως το Καίρο δεν θα επιτρέψει πρόκληση της Τουρκίας και ότι θα αντιδράσουν σε περίπτωση πρόκληση στη περιοχή.</b>
      </p>
      <p>
        <b>Εν τω μεταξύ θέμα ωρών είναι η αποστολή στον ΟΗΕ από το υπουργείο Εξωτερικών της νότας η οποία θα επιχειρηματολογεί γιατί η συμφωνία της Τουρκίας με την Λιβύη για κοινή ΑΟΖ είναι έωλη και παραβιάζει το διεθνές δίκαιο. Υπενθυμίζεται ότι ο ΟΗΕ ένιψε τα χείρας του ως Πόντιος Πιλάτος όταν ξέσπασε η κρίση, παραπέμποντας την λύση σε διμερές επίπεδο.</b>
      </p>
      <p>Η Τουρκία παρέκαμψε και το λιβυκό κοινοβούλιο που ελέγχεται από την Αντιπολίτευση και δεν ενέκρινε τη συμφωνία γιατί αποτελεί «καταφανή παραβίαση» της ασφάλειας και της κυριαρχίας της Λιβύης όπως κατήγγειλε.</p>
      <p>
        <b>NEA ΠΡΟΚΛΗΣΗ ΤΗΣ ΑΓΚΥΡΑΣ</b>
      </p>
      <p>«<i>Η Τουρκία δεν πρόκειται να κάνει την παραμικρή παραχώρηση από τα δικαιώματα και συμφέροντά της στην Κύπρο, το Αιγαίο και την Ανατολική Μεσόγειο</i>» δήλωσε χαρακτηριστικά στην τουρκική βουλή ο Τούρκος αντιπρόεδρος, Φουάτ Οκτάι και συνέχισε:</p>
      <p>«Τα πλοία μας «Φατίχ» και «Γιαβούζ» συνεχίζουν τις γεωτρήσεις στην Ανατολική Μεσόγειο. Με τα πλοία μας μέσα στο 2020 θα κάνουμε πέντε νέες γεωτρήσεις, συνεχίζοντας έτσι τη ενεργητική στρατηγική μας στο πεδίο του πετρελαίου και του φυσικού αερίου».</p>
      <p>
        <b>Η εν λόγω δήλωση έρχεται έπειτα από τις προκλήσεις του υπουργού Άμυνας της Τουρκίας Χουλουσί Ακάρ, <a href="https://www.pentapostagma.gr/2019/12/ektakto-%ce%b5%cf%80%ce%af%ce%b8%ce%b5%cf%83%ce%b7-%ce%b1%ce%ba%ce%ac%cf%81-%cf%83%ce%b5-%ce%b1%ce%b8%ce%ae%ce%bd%ce%b1-%ce%b4%ce%b5%ce%af%ce%b3%ce%bc%ce%b1-%ce%b1%ce%b4%cf%85%ce%bd%ce%b1.html">ο οποίος σε συνέντευξή του στο πρακτορείο Anadolu</a> εξαπολύει «πυρά» στην Αθήνα με αφορμή την απέλαση του Λίβυου πρέσβη.</b>
      </p>
      <p>Ο κ. Ακάρ χαρακτήρισε «δείγμα αδυναμίας και έλλειψη ισχύος» την πρωτοβουλία του ΥΠΕΞ να απελάσει τον πρέσβη της Λιβύης στην Αθήνα, όταν εξέπνευσε η προθεσμία που του είχε δοθεί προκειμένου να γνωστοποιήσει στην ελληνική πλευρά Ελλάδα το περιεχόμενο της συμφωνίας Τουρκίας – Λιβύης.</p>
      <p>«<i>Όπως ξέρετε απελάθηκε ο πρέσβης της νόμιμης και αναγνωρισμένης κυβέρνησης της Λιβύης. Κι αυτό έγινε επειδή του ζητήθηκε ένα αντίγραφο της συμφωνίας και απελάθηκε με αυτή τη δικαιολογία. Εμείς θεωρούμε πως αυτό είναι δείγμα αδυναμίας και έλλειψης ισχύος και υπογραμμίζω πως αυτό δεν θα αλλάξει το αποτέλεσμα», είπε χαρακτηριστικά, ενώ δεν έκρυψε την ενόχληση της Άγκυρας για τις προσπάθειες της Ελλάδας να πάρει τη στήριξη της Ε.Ε στο ζήτημα της Ανατολικής Μεσογείου.</i></p>
      <p>
        <b>Ο Χουλουσί Ακάρ δήλωσε πως «οι Έλληνες γείτονες μας αντί να συζητούν τα θέματα αυτά μαζί μας για να βρεθεί μια λύση, κάθε φορά πηγαίνουν στην Ε.Ε. για να πάρουν τη στήριξη. Και με δηλώσεις εκτός λογικής, με προπαγάνδα και με σχέδια δείχνουν μια διαφορετική πραγματικότητα. Νομίζουν πως θα πετύχουν κάτι με τη στήριξη της Ε.Ε.; Δεν γίνεται αυτό! Δεν γίνεται! Ελάτε να μιλήσουμε, να συζητήσουμε, να διαπραγματευτούμε».</b>
      </p>
      <p>Επιπρόσθετα, η Άγκυρα για ακόμη μία φορά με νέα Navtex που εξέδωσε <a href="https://www.pentapostagma.gr/2019/12/%cf%8e%cf%81%ce%b1-%ce%bc%ce%b7%ce%b4%ce%ad%ce%bd-%cf%83%ce%b5-%ce%b1%ce%b9%ce%b3%ce%b1%ce%af%ce%bf-%ce%b1-%ce%bc%ce%b5%cf%83%cf%8c%ce%b3%ce%b5%ce%b9%ce%bf-%ce%b1%cf%8d%ce%be%ce%b7.html">«κλειδώνει» το Καστελόριζο,</a> για άσκηση με πραγματικά πυρά, αύριο Τρίτη 10 Δεκεμβρίου.</p>
    </article>
  </body>
</html>