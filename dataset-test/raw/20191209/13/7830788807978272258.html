<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/sport/hokej/kontinentalni-liga/golman-kovar-se-jiz-potreti-predstavi-na-utkani-hvezd-khl_536329.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-12-09T13:24:00+00:00"/>
    <meta property="og:title" content="Gólman Kovář se již potřetí představí na utkání hvězd KHL"/>
    <meta property="og:description" content="Brankář Jakub Kovář je prvním českým hokejistou, který byl vybrán do lednového Utkání hvězd Kontinentální ligy. Oporu Jekatěrinburgu zvolili novináři jako..."/>
  </head>
  <body>
    <article>
      <h1>Gólman Kovář se již potřetí představí na utkání hvězd KHL</h1>
      <address><time datetime="2019-12-09T13:24:00+00:00">09 Dec 2019, 13:24</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Brankář Jakub Kovář je prvním českým hokejistou, který byl vybrán do lednového Utkání hvězd Kontinentální ligy. Oporu Jekatěrinburgu zvolili novináři jako zástupce Charlamovovy divize. Jedenatřicetiletý český reprezentant se tak na exhibiční akci představí potřetí, v Utkání hvězd si zachytal v roce 2015 a letos.</b>
      </p>
      <p>Již dvanáctý start v Utkání hvězd čeká útočníka Magnitogorsku Sergeje Mozjakina, který bude Kovářovým spoluhráčem ve výběru Charlamovovy divize. Osmatřicetiletá ruská hvězda ještě na této akci nikdy nechyběla.</p>
      <p>Utkání se uskuteční 19. ledna v Moskvě. Své zástupce již volili fanoušci a novináři, týmy následně doplní vedení soutěže a čtyři účastníky dodá juniorská MHL.</p>
    </article>
  </body>
</html>