<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153834-luckteplo-poperedzhaie-pro-zminy-v-oplati-za-gariachu-vodu"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T13:50:00+00:00"/>
    <meta property="og:title" content="«Луцьктепло» попереджає про зміни в оплаті за гарячу воду"/>
    <meta property="og:description" content="ДКП «Луцьктепло» інформує про порядок розрахунків за наявності індивідуальних вузлів обліку гарячої води за листопад 2019 року."/>
  </head>
  <body>
    <article>
      <h1>«Луцьктепло» попереджає про зміни в оплаті за гарячу воду</h1>
      <address>
        <time datetime="2019-12-09T13:50:00+00:00">09 Dec 2019, 13:50</time>
      </address>
      <p>ДКП «Луцьктепло» інформує про порядок розрахунків за наявності індивідуальних вузлів обліку гарячої води за листопад 2019 року.<br/><br/>Оплата вартості наданих послуг постачання гарячої води здійснюється за показаннями індивідуальних вузлів обліку з розрахунку вартості 1 м3 гарячої води. Підставою для розрахунків є своєчасне повідомлення споживачами показань індивідуальних вузлів обліку гарячої води ДКП «Луцьктепло», - поаідомляє <a href="https://www.facebook.com/lutskteplo/photos/a.435289156632818/1418639591631098/?type=3&amp;theater">підприємство.</a><br/><br/>Зауважують, якщо раніше нарахування за спожиту гарячу воду здійснювалося на підставі вказаних споживачем показань вузлів обліку при оплаті в касі чи терміналі самообслуговування, то тепер переходять до системи автоматичних нарахувань з огляду на передані споживачем показники телефоном або в інший зручний для споживачів спосіб.<br/><br/>Відповідно, вже за листопад 2019 року провели нарахування за фактичними показаннями засобів обліку, отриманих від споживачів до 30.11.2019 року.<br/><br/>Просять вибачення у споживачів за можливі тимчасові незручності, спричинені зміною способів передачі показань, та звертають увагу, що подібна ситуація пов’язана з перехідним періодом, метою якого є:<br/>- впорядкування та актуалізація бази абонентів;<br/>- виявлення системних боржників, які навмисно не сплачують або не надають фактичні обсяги споживання, тим самим перекладаючи тягар на мешканців багатоквартирних житлових будинків без індивідуальних<br/>вузлів обліку.<br/><br/>За грудень 2019 року нарахування за послугу з постачання гарячої води буде проведено за фактичними показами індивідуальних засобів обліку переданих споживачами виключно до ДКП «Луцьктепло», або КП «Луцькводоканал» (за телефоном: 28-40-40).<br/><br/>З метою підвищення платіжної дисципліни ДКП «Луцьктепло» регулярно проводитиме перевірки для зняття фактичних показників лічильників. Окрім того, споживачі самостійно можуть звернутися до Центру обслуговування споживачів ДКП «Луцьктепло» для виклику контролера у помешкання та підтвердження відповідності даних приладів обліку фактичним показникам.<br/><br/>Запорукою чітких розрахунків у майбутньому є:<br/>- своєчасна передача показників лічильника з 20 до 30 числа місяця.<br/>- встановлення, своєчасна повірка, опломбування лічильників.</p>
    </article>
  </body>
</html>