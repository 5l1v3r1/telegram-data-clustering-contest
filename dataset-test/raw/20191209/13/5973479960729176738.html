<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsunspor/samsunsporcorum-emniyetinin-orantisiz-guc-kullanmasini-h52265.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T13:15:25+00:00"/>
    <meta property="og:title" content="Samsunspor, Çorum emniyetinin 'Orantısız Güç' kullanmasını kınadı "/>
    <meta property="og:description" content="&quot;Çorum’da centilmence misafir edilip, rahat bir şekilde maç izlemeleri için her türlü tedbirin alınacağı ve gerekli özenin gösterileceğine dair Valilik ve Emniyet Müdürlüğünden olumlu görüş almamıza rağmen, maalesef maç öncesinde ve sonrasında talihsiz olaylar yaşanmış ve birçok taraftarımızın yaralanmasına neden olunmuştur&quot;"/>
  </head>
  <body>
    <article>
      <h1>Samsunspor, Çorum emniyetinin 'Orantısız Güç' kullanmasını kınadı </h1>
      <h2>"Çorum’da centilmence misafir edilip, rahat bir şekilde maç izlemeleri için her türlü tedbirin alınacağı ve gerekli özenin gösterileceğine dair Valilik ve Emniyet Müdürlüğünden olumlu görüş almamıza rağmen, maalesef maç öncesinde ve sonrasında talihsiz olaylar yaşanmış ve birçok taraftarımızın yaralanmasına neden olunmuştur"</h2>
      <address><time datetime="2019-12-09T13:15:25+00:00">09 Dec 2019, 13:15</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b><b>Samsunspor</b> Haber -</b> Yılport Samsunspor Kulübü, Pazar günü deplasmanda oynanan Yeni <b>Çorum</b>spor karşılaşması öncesinde taraftarlarla polis arasında yaşanan olaylarla ilgili resmi açıklama yaptı. Kırmızı beyazlı ekipten yapılan resmi açıklamada şu ifadelere yer verildi; Komşu şehrimizin takımı Yeni Çorumspor ile Dr. Turhan Kılıçoğlu stadında bugün oynadığımız maç öncesinde yaşanan talihsiz olaylar nedeniyle yaşadığımız derin üzüntüyü vefakâr ve cefakâr Büyük <b>Samsunspor taraftarı</b> ile paylaşmak isteriz.</p>
      <h3>ÇORUM YÖNETİMİNE TEŞEKKÜR EDERİZ </h3>
      <p>Karşılaşma öncesinde taraftarlarımızdan gelen yoğun talep üzerine mevcut kontenjanın yetersiz kalacağı düşünülerek ev sahibi takım yöneticileri ile temasa geçilmiş ve kontenjanımız arttırılarak taraftarımızın centilmence takımımızı desteklemesinin önü açılmıştır. Bu konuda bize olanakları ölçüsünde yardımcı olmaya çalışan Yeni Çorumspor yönetimine başta Sayın Başkan Fatih Özcan olmak üzere teşekkür ederiz.</p>
      <h3>BİRÇOK TARAFTARIMIZ YARALANDA</h3>
      <p>Diğer taraftan Büyük Samsunspor taraftarının Çorum’da centilmence misafir edilip, rahat bir şekilde maç izlemeleri için her türlü tedbirin alınacağı ve gerekli özenin gösterileceğine dair Valilik ve <b>Emniyet</b> Müdürlüğünden olumlu görüş almamıza rağmen, maalesef maç öncesinde ve sonrasında talihsiz olaylar yaşanmış ve birçok taraftarımızın yaralanmasına neden olunmuştur. </p>
      <h3>OLAYLARI TASVİP ETMİYORUZ</h3>
      <p>Her zaman her yerde takımımızı desteklemekten geri kalmayan centilmen Büyük Samsunspor taraftarına yapılan bu orantısız güç kullanımını tasvip etmiyor ve şiddetle kınıyoruz.Bilinmelidir ki başımızın tacı Büyük Samsunspor taraftarı her yerde takımının yanındadır. Yükseliş sezonumuzda şampiyonluğa yürüdüğümüz bu yolda her zaman olduğu gibi bugünde taraftarımızla el ele, gönül gönüle olduğumuzu kamuoyuna saygıyla duyururuz."</p>
      <p>Haber: Özgür KALANBAK</p>
    </article>
  </body>
</html>