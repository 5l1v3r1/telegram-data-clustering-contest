<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2118724"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T13:32:00+00:00"/>
    <meta property="og:title" content="Деца украсиха с играчки от естествени материали елхата на общинската администрация в Търговище"/>
    <meta property="og:description" content="Търговище, 9 декември /Боряна Димитрова, БТА/ Деца украсиха с играчки от естествени материали живата елха на общинската администрация в Търговище. Коледното дърво вече е поставено във фоайето на втория етаж и допринася за празничното настроение на гражданите, съобщиха от кметството. Играчките по елхата са плод на въображението на децата на Търговище. Украсата е изработена от естествени материали по време на творческата работилница на Никулден. Използвани са вълна, дървени клечки и шишарки. Малчуганите и по-големи деца майсториха на открито играчките и украшенията, ръководени от Румен Райнов, Ивелин Стоянов и Христо Христов - художници и преподаватели в Обединения детски комплекс. Живото коледно дърво е високо два метра. Посадено е в саксия и е осигурено от общинското предприятие &quot;Флора&quot;. /МХ/"/>
  </head>
  <body>
    <article>
      <h1>Деца украсиха с играчки от естествени материали елхата на общинската администрация в Търговище</h1>
      <address>
        <time datetime="2019-12-09T13:32:00+00:00">09 Dec 2019, 13:32</time>
      </address>
      <p>BOBSTH 13:33:31 09-12-2019</p>
      <p>MH1331BO.008</p>
      <p>Търговище - жива елха - деца</p>
      <p>Деца украсиха с играчки от естествени материали елхата на общинската администрация в Търговище</p>
      <p>Търговище, 9 декември /Боряна Димитрова, БТА/</p>
      <p>Деца украсиха с играчки от естествени материали живата елха на общинската администрация в Търговище. Коледното дърво вече е поставено във фоайето на втория етаж и допринася за празничното настроение на гражданите, съобщиха от кметството.</p>
      <p>Играчките по елхата са плод на въображението на децата на Търговище. Украсата е изработена от естествени материали по време на творческата работилница на Никулден. Използвани са вълна, дървени клечки и шишарки. Малчуганите и по-големи деца майсториха на открито играчките и украшенията, ръководени от Румен Райнов, Ивелин Стоянов и Христо Христов - художници и преподаватели в Обединения детски комплекс.</p>
      <p>Живото коледно дърво е високо два метра. Посадено е в саксия и е осигурено от общинското предприятие "Флора".</p>
      <p>/МХ/</p>
    </article>
  </body>
</html>