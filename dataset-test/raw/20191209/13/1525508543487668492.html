<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793388/%D8%AA%DB%8C%D8%B1%D9%87-%D8%B1%D9%88%D8%B2%DB%8C-%D9%87%D8%A7%DB%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF-%D9%BE%DB%8C%D8%B1%D9%88%D8%B2%DB%8C-%D9%85%D8%A7%D8%B4%DB%8C%D9%86-%D8%B3%D8%A7%D8%B2%DB%8C-%D8%AF%D8%B1-%D8%AF%D8%B1%D8%A8%DB%8C-%D8%AA%D8%A8%D8%B1%DB%8C%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:49:54+00:00"/>
    <meta property="og:title" content="هفته چهاردهم لیگ برتر؛ تیره روزی‌های تراکتور ادامه دارد/ پیروزی ماشین‌سازی در دربی تبریز"/>
    <meta property="og:description" content="تیم فوتبال ماشین سازی موفق شد در دربی بزرگ تبریز همشهری‌اش تراکتور را شکست داده و از این تیم در جدول پیشی بگیرد."/>
  </head>
  <body>
    <article>
      <h1>هفته چهاردهم لیگ برتر؛ تیره روزی‌های تراکتور ادامه دارد/ پیروزی ماشین‌سازی در دربی تبریز</h1>
      <address><time datetime="2019-12-09T13:49:54+00:00">09 Dec 2019, 13:49</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، از هفته چهاردهم رقابتهای لیگ برتر دیداری حساس بین دو تیم همشهری ماشین سازی و تراکتور از ساعت ۱۵:۱۵ به میزبانی ماشین سازی در ورزشگاه بنیان دیزل آغاز شد که سبز پوشان میزبان در نهایت با نتیجه ۲ بر صفر حریف خود را شکست دادند.</p>
      <p>شاهین توکلی در دقیقه ۳۹ اولین گل تیم ماشین سازی را به ثمر رساند تا شاگردان خطیبی با خیالی آسوده تر نسبت به حریف به رختکن بروند. احمدرضا زنده روح بهترین گلزن ماشین سازان در این فصل در دقیقه ۵۳ یکبار دیگر ماشین سازی را به گل رساند تا نتیجه این بازی ۲ بر صفر شود.</p>
      <p>ماشین سازی با این پیروزی ۱۹ امتیازی شد تا جای تراکتور در رده هشتم را گرفته و از همشهری اش در جدول پیشی بگیرد. </p>
      <p>در این بازی احد شیخ لاری به عنوان سرمربی موقت هدایت تیم تراکتور را بر عهده داشت. پس از جدایی دنیزلی از تراکتور مسئولان باشگاه شیخ لاری را به عنوان سرمربی جانشین وی کردند.</p>
    </article>
  </body>
</html>