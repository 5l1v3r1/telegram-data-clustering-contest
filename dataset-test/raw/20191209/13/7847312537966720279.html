<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476817-dulkiewicz-poucza-obajtka-internauci-kpia"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T13:32:55+00:00"/>
    <meta property="og:title" content="Dulkiewicz poucza Obajtka. Internauci kpią: &quot;Zajmij się kobieto zaprzęgiem do rydwanu i objazdami z połamanym stołem&quot;"/>
    <meta property="og:description" content="&quot;Ta wszechstronna kobieta zna się doskonale na wszystkim i skoro w Gdańsku są dziury w ulicach, denna komunikacja, podwyżki i zapowiedź 0,5 mld deficytu - to tak musi być!&quot;."/>
  </head>
  <body>
    <article>
      <h1>Dulkiewicz poucza Obajtka. Internauci kpią: "Zajmij się kobieto zaprzęgiem do rydwanu i objazdami z połamanym stołem"</h1>
      <address><time datetime="2019-12-09T13:32:55+00:00">09 Dec 2019, 13:32</time> by <a rel="author" href="https://wpolityce.pl/autorzy/806-zacwierkane-na-twitterze" target="_blank">Zaćwierkane na Twitterze</a></address>
      <p>
        <b>Prezydent Gdańska Aleksandra Dulkiewicz skrytykowała przejęcie Energi przez Orlen. Spółka Energa ma siedzibę w Gdańsku. Próbowała pouczać szefa Orlenu Daniela Obajtka. Na jej słowa zareagowali internauci.</b>
      </p>
      <blockquote>Panie Prezesie Daniel Obajtek jak Pana absurdalne koncepcje mają się do planu zrównoważonego rozwoju kraju tzw. planu Morawieckiego? Gdańsk &amp; Pomorze znowu wykluczane? A idea samorządności i lokalności znika na rzecz centralnych planów rozwoju…</blockquote>
      <p>— pisze Dulkiewicz.</p>
      <figure>
        <iframe data-src="https://twitter.com/Dulkiewicz_A/status/1204016385350873091" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Na wpis prezydent Gdańsk zareagowali internauci. Zwrócili jej m. in. uwagę, że gospodarka narodowa nie leży w kompetencji samorządowców.</b>
      </p>
      <blockquote>Prezydentka Dulkiewicz dziś postanowiła doradzić prezesowi Orlenu i premierowi ws. zarządzania spółkami Skarbu Państwa! Ta wszechstronna kobieta zna się doskonale na wszystkim i skoro w Gdańsku są dziury w ulicach, denna komunikacja, podwyżki i zapowiedź 0,5 mld deficytu - to tak musi być!</blockquote>
      <p>— pisze twitterowicz o nicku PAN A. D.</p>
      <figure>
        <iframe data-src="https://twitter.com/ADReverse/status/1204021185991905280" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Zajmij się kobieto zaprzęgiem do rydwanu i objazdami z połamanym stołem bo gospodarka krajowa jest poza twoimi kwalifikacjami</blockquote>
      <p>— komentuje twitterowicz.</p>
      <figure>
        <iframe data-src="https://twitter.com/Kuznia1/status/1204024060298059778" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak wynika z informacji na stronie miasta Gdańska, urzędnicy Aleksandry Dulkiewicz zapłacili za rydwan… 147 600 zł. Pojazd jest zrobiony z drewna, a uroku mają mu dodawać napisy po arabsku.</p>
      <p>CZYTAJ WIĘCEJ: <a href="https://wpolityce.pl/polityka/452197-urzednicy-z-gdanska-zaplacili-prawie-150-tysiecy-za-rydwan">Prezydent Dulkiewicz niczym Ben Hur? Urzędnicy z Gdańska odjechali. Zapłacili prawie 150 tysięcy złotych za… rydwan</a></p>
      <p>
        <b>Natomiast replika okrągłego stołu kosztowała gdański magistrat 133 tysiące złotych.</b>
      </p>
      <blockquote>W czerwcu 2019 roku prezydent Gdańska ogłosiła, że wraz z pomocnikami wyruszy w podróż po Polsce z repliką Okrągłego Stołu. Z zapowiedzi Aleksandry Dulkiewicz nic nie wyszło. Pozostał stół</blockquote>
      <p>— pisał w lipcu 2019 r. portal wPolityce.pl.</p>
      <p>CZYTAJ WIĘCEJ:<a href="https://wpolityce.pl/polityka/455012-dulkiewicz-zaplacila-133-tysiace-zl-za-stol">Dulkiewicz zapowiadała podróż po Polsce z Okrągłym Stołem. Za replikę zapłaciła 133 tysiące i … została w domu</a></p>
      <p>
        <b>Prezydent Dulkiewicz nie podoba się przejęcie gdańskiej Energi przez Orlen, o którym w piątek poinformował prezes płockiego koncernu Daniel Obajtek.</b>
      </p>
      <p>
        <b>Prezes Obajtek o powodach przejęcia Energi mówił na antenie telewizji wPolsce.pl.</b>
      </p>
      <figure>
        <iframe src="https://www.youtube.com/embed/ImjP7gXaqqY" width="650" height="350" data-service="Youtube" scrolling="no"/>
      </figure>
      <blockquote>Po przejęciu przez PKN Orlen spółki Energa z siedzibą w Gdańsku pozostanie ona w regionie i pod względem podatkowym zachowa pełną odrębność, co oznacza dalsze wpływy do lokalnego budżetu</blockquote>
      <p>— zapewnił Obajtek.</p>
      <blockquote>W przejęciu Energa SA dostrzegamy duże szanse dla rozwoju Pomorza. Spółka pozostanie w regionie, będzie zarządzana w analogiczny sposób do innych spółek Grupy PKN_ORLEN. Z punktu widzenia podatkowego Energa zachowa pełną odrębność, co oznacza dalsze wpływy do lokalnego budżetu</blockquote>
      <p>— podkreślił.</p>
      <p>CZYTAJ WIĘCEJ: <a href="https://wpolityce.pl/gospodarka/476477-przejecie-energi-przez-orlen-szansa-na-rozwoj">Przejęcie Energi przez Orlen szansą na rozwój. Obajtek: Dla Wybrzeża, podatków, dla zarobków pracowników nic się nie zmieni</a></p>
      <p>ems/Twitter</p>
    </article>
  </body>
</html>