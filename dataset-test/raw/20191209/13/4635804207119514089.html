<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/alti-arka-kamerali-sony-xperia-3-performans-konusunda-cok-iddiali-geliyor/"/>
    <meta property="og:site_name" content="LOG"/>
    <meta property="article:published_time" content="2019-12-09T13:17:49+00:00"/>
    <meta property="og:title" content="Altı arka kameralı Sony Xperia 3 performans konusunda çok iddialı geliyor"/>
    <meta property="og:description" content="Altı arka kameralı amiral gemisi Sony Xperia 3, ortaya çıkan sağlam sızıntıya bakılırsa performans konusunda çok iddialı geliyor."/>
  </head>
  <body>
    <article>
      <h1>Altı arka kameralı Sony Xperia 3 performans konusunda çok iddialı geliyor</h1>
      <address><time datetime="2019-12-09T13:17:49+00:00">09 Dec 2019, 13:17</time> by <a rel="author">Can TUNÇER</a></address>
      <p>Altı arka kameralı amiral gemisi <b>Sony Xperia 3</b>, ortaya çıkan sağlam sızıntıya bakılırsa performans konusunda çok iddialı <a href="https://www.gsmarena.com/sony_xperia_3_may_have_been_spotted_at_geekbench_with_s865_chipset_12gb_of_ram-news-40477.php">geliyor</a>.</p>
      <p><b>Sony</b>, akıllı telefon pazarında işleri kötü gitmesine rağmen kalmaya devam ediyor. Firmanın 2020’deki en iddialı modellerinden birisi ise amiral gemisi <b>Sony Xperia 3 </b>olacak. Kısa süre önce <b>Geekbench</b>‘e giriş yapan model, kesin olarak gücünü <b>Snapdragon 865</b> işlemciden alıyor. En üstte tam<b> 12 GB RAM</b> ile donatılabilecek akıllı telefon, biliyorsunuz arkasında altı farklı kamera taşıyor. Burada <i><b>20 megapiksel F2.4 + 48 megapiksel F1.2/F2.4 + 16 megapiksel F2.4 + 8 megapiksele F2.4 + 12 megapiksel F1.2/2.4 + 0,5 megapiksel ToF</b></i> sensörlü ilginç bir kurulum yer alıyor. Burada sunacağı performansı çok merak edilen telefon, her açıdan firmanın şimdiye kadar yaptığı en iddialı model olacak izlenimi oluşturuyor.</p>
      <h3>Sony Xperia 3 dışında firmadan başka neler geliyor?</h3>
      <p>Baktığımız zaman ilk olarak <b>Xperia 0</b> karşımıza çıkıyor. Bir amiral gemisi olacak telefon için ilginç bir isim seçen firma, bu modeli 5G desteği ve beşli arka kamera ile hazırlıyor. Sony’den aynı zamanda Xperia 1’in yerini alacak bir <b>Xperia 1.1</b>‘in geleceği de sızdırılanlar arasında yer alıyor. Bu telefonda 4K ekranın ve dörtlü arka kamera sisteminin bizleri karşılayacağı belirtiliyor.</p>
      <p>2020’de gelecek bir sonraki telefon ise Xperia 5’in üstüne <b>Xperia 5.1</b> olacak. Bu modelde de dörtlü kamera, 5G ile QHD ekran bizleri karşılayacak. Ayrıca firmadan Xperia 10’un üstüne <b>Sony</b><b>Xperia 10</b>, Xperia 10 Plus’ın üstüne ise <b>Xperia 9.1</b> modelleri gelecek. Bu telefonlar orta seviyede konumlandırılacak. Ek olarak bir <b>5,5 inç ekrana</b> ve <b>Snapdragon 665</b> işlemciye sahip <b>Sony Xperia Compact </b>modelinin de adı geçiyor.</p>
      <p>Peki bu telefonlar Türkiye’ gelecek mi? Bunun cevabı maalesef hayır. Firma Türkiye pazarından çıkmış durumda. Sony’nin Xperia modelleri artık sadece spesifik pazarlarda elde edilebiliyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s10-lite-ve-galaxy-note-10-lite-fiyatlari-sizdirildi/"/>
      </related>
    </article>
  </body>
</html>