<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/12/09/arcsebeszekre-is-szuksege-volt-a-baleset-utan-a-focistanak"/>
    <meta property="og:site_name" content="infostart"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="Arcsebészre is szüksége volt a baleset után a focistának"/>
    <meta property="og:description" content="Axel Witsel, a Borussia Dortmund játékosa otthon sérült meg."/>
  </head>
  <body>
    <article>
      <h1>Arcsebészre is szüksége volt a baleset után a focistának</h1>
      <address><time datetime="2019-12-09T13:13:00+00:00">09 Dec 2019, 13:13</time> by <a rel="author">Infostart</a></address>
      <h3>Axel Witsel, a Borussia Dortmund játékosa otthon sérült meg.</h3>
      <p>Idén már nem léphet pályára Axel Witsel, a Borussia Dortmund belga válogatott labdarúgója, miután otthonában elesett, és megsérült az arca.</p>
      <p>A klub hétfői közlése szerint a 30 éves középpályást meg is kellett műteni a helyi száj- és arcsebészeten. A beavatkozás után elhagyhatta a kórházat. Witsel a keddi, Slavia Praha elleni Bajnokok Ligája-mérkőzés mellett a Mainz, a Leipzig és a Hoffenheim elleni bajnokikról fog hiányozni.</p>
      <p>
        <i>Nyitókép: MTI/EPA/UEFA</i>
      </p>
    </article>
  </body>
</html>