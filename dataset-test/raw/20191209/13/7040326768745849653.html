<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/iyi-partili-baskana-asker-karisi-gibi-agliyor-diyen-mhpli-gorevden-alindi-1408774"/>
    <meta property="og:site_name" content="Karar.com"/>
    <meta property="article:published_time" content="2019-12-09T13:16:00+00:00"/>
    <meta property="og:title" content="İYİ Partili başkana &quot;Asker karısı gibi ağlıyor&quot; diyen MHP'li görevden alındı"/>
    <meta property="og:description" content="​​İYİ Partili İncirliova Belediye Başkanı Aytekin Kara'ya"/>
  </head>
  <body>
    <article>
      <h1>İYİ Partili başkana "Asker karısı gibi ağlıyor" diyen MHP'li görevden alındı</h1>
      <address>
        <time datetime="2019-12-09T13:16:00+00:00">09 Dec 2019, 13:16</time>
      </address>
      <p>
        <b>​​İYİ Partili İncirliova Belediye Başkanı Aytekin Kara'ya "Asker karısı gibi ağlıyor" diyen MHP Aydın İl Başkanı Burak Pehlivan'ın görevine son verildi.</b>
      </p>
      <p>MHP Genel Başkan Yardımcısı Semih Yalçın, Aydın İl Başkanı Burak Pehlivan'ın görevden alındığını açıkladı.</p>
      <p>Yalçın, "MHP Aydın İl Başkanı Burak Pehlivan yapmış olduğu basın açıklaması sırasında kullanmış olduğu ifadeler sonucu halkımızı ve toplumumuzun farklı kesimlerini rahatsız eden sözleri nedeniyle il başkanlığı görevinden alınmıştır. Kamuoyuna saygıyla duyurulur" açıklamasında bulundu.</p>
      <p>MHP'li Pehlivan düzenlediği bir basın toplantısında İncirliova'nın İYİ Partili Belediye Başkanı Aytekin Kara'yı eleştirirken, "Kendisinin seçimlerde bir takım açıklamaları vardı. 'Satmayacağız, sattırmayacağız, yok satıldı, o oldu, bu oldu' gibi konuşuyor. Geldiği günden beri maşallah asker karısı gibi ağlıyor. Devamlı bir serzeniş içerisinde" ifadelerini kullanmıştı</p>
      <p>
        <b>TEPKİ YAĞDI</b>
      </p>
      <p>Pehlivan'ın sözlerine, sosyal medyadan başta şehit yakınları olmak üzere pek çok kişi tepki gösterdi.</p>
      <related>
        <a href="https://www.karar.com/guncel-haberler/meclisten-renkli-goruntuler-bahceli-ile-hdpli-es-baskanlar-tokalasti-1408726"/>
      </related>
      <related>
        <a href="https://www.karar.com/guncel-haberler/bahceli-ceza-indirimi-kanun-teklifini-beklemeye-aldik-1404350"/>
      </related>
    </article>
  </body>
</html>