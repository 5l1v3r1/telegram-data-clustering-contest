<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/269760/cas-suceava-a-suplimentat-bugetul-pentru-servicii-medicale-si-medicamente-cu-aproape-30-milioane-de-lei"/>
    <meta property="og:site_name" content="NewsBucovina"/>
    <meta property="article:published_time" content="2019-12-09T13:29:25+00:00"/>
    <meta property="og:title" content="CAS Suceava a suplimentat bugetul pentru servicii medicale și medicamente cu aproape 30 milioane de lei"/>
    <meta property="og:description" content="Bugetul alocat pentru anul 2019 pentru servicii medicale si medicamente a fost suplimentat de Casa Naționala de Asigurări de Sănătate, ca urmare a rectificării bugetare, cu suma de 28,8 milioane lei, valoarea totala a creditelor de angajament pentru acest an depășind 555 milioane lei. Potrivit Președintelui Director General al CAS Suceava, Dr. Claudiu Cobuz, sume …"/>
  </head>
  <body>
    <article>
      <h1>CAS Suceava a suplimentat bugetul pentru servicii medicale și medicamente cu aproape 30 milioane de lei</h1>
      <address>
        <time datetime="2019-12-09T13:29:25+00:00">09 Dec 2019, 13:29</time>
      </address>
      <p>Bugetul alocat pentru anul 2019 pentru servicii medicale si medicamente a fost suplimentat de Casa Naționala de Asigurări de Sănătate, ca urmare a rectificării bugetare, cu suma de 28,8 milioane lei, valoarea totala a creditelor de angajament pentru acest an depășind 555 milioane lei.</p>
      <p>Potrivit Președintelui Director General al CAS Suceava, Dr. Claudiu Cobuz, sume suplimentare au fost alocate pentru medicamente cu și fără contribuție personala, servicii medicale în ambulatoriul de specialitate si servicii medicale spitalicești.</p>
      <figure>
        <img src="https://www.newsbucovina.ro/wp-content/uploads/2019/09/IMG_0031-765x1024.jpg"/>
      </figure>
      <p>Sursa citată arată că bugetul alocat serviciilor medicale spitalicești pentru anul 2019 a ajuns, ca urmare a rectificării, la valoarea de 200,6 milioane lei. La acesta se adaugă si sumele alocate spitalelor pentru plata creșterilor salariale ale personalului încadrat în unități sanitare publice, sume care au fost suplimentate cu 16,3 milioane lei, ajungând astfel la 191,47 milioane lei.</p>
      <p>Astfel, mai arată Dr. Claudiu Cobuz, a fost suplimentat cu 19 milioane lei si bugetul necesar pentru plata certificatelor de concedii medicale depuse de angajatori, suma totala alocata in anul 2019 ajungând la 43,24 milioane lei.</p>
      <p>Suplimentarea bugetului Casei de Asigurări de Sănătate Suceava, aprobata de CNAS, permite derularea in bune condiții a contractelor încheiate cu furnizorii pentru serviciile medicale acordate asiguraților din județul Suceava, precizează Președintelui Director General al CAS Suceava.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/269787/arest-si-dosar-penal-pentru-un-tanar-de-22-de-ani-prins-circuland-cu-permisul-suspendat-la-volanul-unei-masini-cu-numar-de-inmatriculare-fals"/>
        <a href="https://www.newsbucovina.ro/social/269785/coliziune-intre-un-lexus-si-trenul-suceava-campulung-moldovenesc-soferul-a-ignorat-semnificatia-indicatorului-stop-si-crucea-sf-andrei-si-a-fortat-trecerea"/>
        <a href="https://www.newsbucovina.ro/social/269782/detaliile-accidentului-de-pe-soseaua-de-centura-a-sucevei-soferul-care-si-a-pierdut-viata-a-scapat-masina-de-sub-control-si-a-intrat-in-coliziune-frontala-cu-un-autocamion"/>
      </related>
    </article>
  </body>
</html>