<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918108.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T13:48:00+00:00"/>
    <meta property="og:title" content="برخورد با پیامک‌های تبلیغاتی مزاحم / سهم ایرانسل ۸۰ در صد"/>
    <meta property="og:description" content="برخورد با افرادی که با شماره‌های شخصی و سرشماره‎‌ها اقدام به ارسال پیامک‌های تبلیغاتی می‌کنند، تشدید خواهد شد."/>
  </head>
  <body>
    <article>
      <h1>برخورد با پیامک‌های تبلیغاتی مزاحم / سهم ایرانسل ۸۰ در صد</h1>
      <address>
        <time datetime="2019-12-09T13:48:00+00:00">09 Dec 2019, 13:48</time>
      </address>
      <p>برخورد با افرادی که با شماره‌های شخصی و سرشماره‎‌ها اقدام به ارسال پیامک‌های تبلیغاتی می‌کنند، تشدید خواهد شد.<br/> <br/>به گزارش پایگاه اطلاع رسانی شبکه خبر،مدیر کل دفتر حفاظت از حقوق مصرف‌کننده سازمان تنظیم مقررات گفت: به زودی در قرارداد‌ها بندی اضافه خواهد شد که اگر مشترک از سیم‌کارت خود برای پیامک‌های مزاحم استفاده کند، امکان ارسال پیامک برای تمام سیم کارت‌های متعلق به او غیرفعال خواهد شد.</p>
      <p>قره داغی سهم اپراتور ایرانسل از ارسال پیامک‌های مزاحم را ۸۰ درصد، همراه اول ۱۱ ممیز ۷ دهم درصد و رایتل را ۶ ممیز ۸ دهم درصد عنوان کرد. او گفت با توجه به سهم هر کدام از اپراتور‌ها در بازار گفت: از این نظر اپراتور رایتل وضع خوبی ندارد.</p>
      <p>قره داغی گفت: طی دو هفته گذشته ۴ هزار ۸۳۰ سیم کارت ارسال پیامک مزاحم را غیر فعال کردیم. قره داغی از مردم خواست اگر دریافت پیامک‌های تبلیغاتی را غیر فعال کرده‌اند، اما هنوز از سرشماره‌های خاص پیامک دریافت می‌کنند به سامانه ۱۹۵ اطلاع بدهند.</p>
    </article>
  </body>
</html>