<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153830-na-volyni-cholovik-zagynuv-vid-idkogo-dymu-jogo-spivmeshkanka--v-reanimacii"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T13:15:00+00:00"/>
    <meta property="og:title" content="На Волині чоловік загинув від їдкого диму, його співмешканка – в реанімації"/>
    <meta property="og:description" content="У Любомлі трапилась пожежа, у якій загинув чоловік 1978 року народження, а його співмешканка 1987 року народження потрапила до реанімації"/>
  </head>
  <body>
    <article>
      <h1>На Волині чоловік загинув від їдкого диму, його співмешканка – в реанімації</h1>
      <address>
        <time datetime="2019-12-09T13:15:00+00:00">09 Dec 2019, 13:15</time>
      </address>
      <p>У Любомлі трапилась пожежа, у якій загинув чоловік 1978 року народження, а його співмешканка 1987 року народження потрапила до реанімації.<br/><br/>Про це повідомляють "<a href="https://www.volynnews.com/news/all/na-volyni-u-pozhezhi-zahynuv-cholovik-yoho-spivmeshkanka-u-likarni/">Волинські новини</a>". <br/><br/>У пресслужбі ДСНС Волині зауважили, що ймовірною причиною смертельної пожежі став недопалок, який потрапив на синтетичне крісло, яке і почало тліти. Пожежники на виклик не виїжджали, оскільки загоряння ліквідували самостійно.<br/><br/>Як повідомили місцеві мешканці, у квартирі пари ввечері 5 грудня було застілля. Коли ж гості розійшлись, жінка лягла спати. Серед ночі прокинувшись від кашлю та їдкого диму, помітила, що її співмешканець лежить на підлозі без ознак життя.<br/><br/>Швидка медична допомога доставила постраждалу жінку, мешканку Луцька, у відділення реанімації любомльської лікарні. На жаль, чоловіка не вдалось врятувати.<br/><br/><i><b>Фото ілюстративне</b></i></p>
    </article>
  </body>
</html>