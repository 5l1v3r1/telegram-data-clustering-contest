<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ludovic-orban-prezenta-marti-parametrii-s-construit-bugetul-2020-turcan-tot-ceea-inseamna-dramuire-maxim-cheltuielilor-avea-impact-major-privinta-bunastarii-romanilor-1922400609002019121319193655"/>
    <meta property="og:site_name" content="News.ro"/>
    <meta property="article:published_time" content="2019-12-09T13:06:00+00:00"/>
    <meta property="og:title" content="Ludovic Orban va prezenta marţi parametrii pe care s-a construit bugetul pentru 2020/ Turcan: Tot ceea ce înseamnă drămuire la maxim a cheltuielilor nu va avea un impact major în privinţa bunăstării românilor"/>
    <meta property="og:description" content="Vicepremierul Raluca Turcan a anunţat, luni, că în şedinţa de Guvern de marţi premierul va prezenta parametrii pe care s-a construit bugetul de stat pentru anul 2020, dar precizează că se vor respecta toate angajamentele legate de creşterea ensiilor şi salariilor. ”Tot ceea ce înseamnă drămuire la maxim a cheltuielilor nu va avea un impact major în privinţa bunăstării românilor”, a sus Turcan, precizând că bugetul se va încadra într-un deficit de 3,6%, discutat cu Uniunea Europeană. Î plus, bugetul va fi prezentat în Parlamnt până la finalul anului."/>
  </head>
  <body>
    <article>
      <h1>Ludovic Orban va prezenta marţi parametrii pe care s-a construit bugetul pentru 2020/ Turcan: Tot ceea ce înseamnă drămuire la maxim a cheltuielilor nu va avea un impact major în privinţa bunăstării românilor</h1>
      <address><time datetime="2019-12-09T13:06:00+00:00">09 Dec 2019, 13:06</time> by <a rel="author">News.ro</a></address>
      <p>
        <b>Vicepremierul Raluca Turcan a anunţat, luni, că în şedinţa de Guvern de marţi premierul va prezenta parametrii pe care s-a construit bugetul de stat pentru anul 2020, dar precizează că se vor respecta toate angajamentele legate de creşterea ensiilor şi salariilor. ”Tot ceea ce înseamnă drămuire la maxim a cheltuielilor nu va avea un impact major în privinţa bunăstării românilor”, a sus Turcan, precizând că bugetul se va încadra într-un deficit de 3,6%, discutat cu Uniunea Europeană. Î plus, bugetul va fi prezentat în Parlamnt până la finalul anului.</b>
      </p>
      <p>”În privinţa bugetului vreau să fie limpezi câteva aspecte: bugetul acesta este gândit şi creionat în nişte condiţii extreme pe care trebuie să le respectăm din cauza incompetenţei guvernanţilor anteriori. Din acest motiv, partea de cheltuieli a bugetului pentru anul 2020 va fi onorată şi nu vom avea un dublu limbaj acum la guvernare faţă de ceea ce am spus în campania electorală. Tot ceea ce înseamnă majorare de pensie, de salariu, de salariu minim cu impact pe Legea salarizării se va respecta. De aceea, fiecare cheltuială şi fiecare venit în bugetul de stat pentru anul 2020 va fi extrem de bine gândită ca şi componentă şi nu vom accepta ca demersuri populiste şi sinucigaşe ale PSD-ului”, a spus, luni, Raluca Turcan.</p>
      <p>Aceasta a spus că deficitul este estimat la 3,6%.</p>
      <p>”Vă amintiţi cât de cinic spunea Domnul Teodorovici că nimeni nu va putea închide bugetul decât domnia sa. Vreau să le transmitem celor din PSD, nu numai că am închis bugetul pe anul 2020, că încercăm să menţinem şi un deficit bugetar de 3,6% - cel mai probabil negociat cu o Uniunea Europeană - care să ne permită să punem pe masă pe de o parte acoperirea cheltuielilor şi pe de alta parte crearea de venituri pentru susţinerea întregii părţi de cheltuieli pentru anul viitor. Domnii care îşi imaginează că vor putea face tot felul de jonglerii şi mizerii pe spinarea românilor pentru anul 2020 să îşi ia gândul de la aşa ceva pentru că Guvernul Orban va face un buget deştept şi al prosperităţii, va adopta exact acea strategie în Parlament care să nu permită pesedeilor să îşi facă tot felul de calcule meschine pe spinarea românilor” a mai sus Turcan.</p>
      <p>Întrebată dacă Guvernul îşi va asuma răspunderea pe egea bugetului, Turcan a precizat: ”Vom anunţa exact procedura pe care vom merge în privinţa bugetului pentru anul 2020, dar vreau să fie limpede: nu vom permite bătăi de joc pe spinarea românilor şi vom avea exact acelaşi comportament curajos de până acum”.</p>
      <p>”Mâine, în şedinţa de Guvern, premierul va prezenta exact parametrii pe care vom merge în construcţia bugetului pe anul 2020. Cert este însă că tot ceea ce înseamnă drămuire la maxim a cheltuielilor nu va avea un impact major în privinţa bunăstării românilor sunt doar lucruri pe care le vom echilibra astfel încât să punem la baza predictibilitate şi nişte parametrii economici normali pentru o dezvoltare normală a economiei”, a mai spus Raluca Turcan.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>