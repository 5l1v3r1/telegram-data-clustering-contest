<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/online-platform-groninger-retailers"/>
    <meta property="og:site_name" content="Emerce"/>
    <meta property="article:published_time" content="2019-12-09T13:52:00+00:00"/>
    <meta property="og:title" content="Online platform voor Groninger retailers"/>
    <meta property="og:description" content="Warenhuis Groningen is de naam van een experimenteel platform voor lokale winkeliers die online zichtbaar willen worden met wat ze verkopen."/>
  </head>
  <body>
    <article>
      <h1>Online platform voor Groninger retailers</h1>
      <address><time datetime="2019-12-09T13:52:00+00:00">09 Dec 2019, 13:52</time> by <a rel="author">Redactie Emerce</a></address>
      <p>
        <b>Warenhuis Groningen is de naam van een experimenteel platform voor lokale winkeliers die online zichtbaar willen worden met wat ze verkopen.</b>
      </p>
      <p>Volgens voorzitter Eric Bos van de Groninger City Club en aanjager van de proef hebben lokale ondernemers vaak de mogelijkheid niet om in hun eigen online zichtbaarheid te voorzien. ‘Terwijl recent onderzoek van Google laat zien dat steeds meer kopers eerst in eigen omgeving zoeken naar wat ze willen aanschaffen,’ zegt hij tegen <a href="https://www.rtvnoord.nl/nieuws/216312/Lokaal-Groninger-winkelaanbod-wordt-online-zichtbaar">RTV Noord</a>.</p>
      <p>De Groningen City Club, het Fonds Ondernemend Groningen, de provincie Groningen, de gemeente Groningen en het platform de nieuwe winkelstraat maken de pilot financieel mogelijk. Men begint met 45 deelnemende winkels.</p>
      <p>De pilot wordt verder ondersteund door de Groninger bedrijven Zupr en Dropper. Vanuit Zupr worden oplossingen ontwikkeld om ondernemers te helpen bij het invullen van de lokale vraag door hun aanbod online zichtbaar te maken. Dropper is verantwoordelijk voor de bezorgingen per fiets.</p>
      <p>
        <i>Foto Pixabay</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/uxlab-groningen-derde-happy-labs-onderzoekslocatie"/>
        <a href="https://www.emerce.nl/nieuws/dhl-express-investeert-ruim-11-miljoen-euro-zwols-service-center-noordoostnederland"/>
        <a href="https://www.emerce.nl/nieuws/webwinkel-xolt-gebroeders-solinger-stilte-gestopt"/>
      </related>
    </article>
  </body>
</html>