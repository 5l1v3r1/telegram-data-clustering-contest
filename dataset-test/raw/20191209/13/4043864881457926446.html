<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234291/"/>
    <meta property="og:site_name" content="Українська правда"/>
    <meta property="article:published_time" content="2019-12-09T13:13:06+00:00"/>
    <meta property="og:title" content="У Польщі знайшли вбитими двох українців"/>
    <meta property="og:description" content="Польські правоохоронці проводять розслідування через знайдені напередодні у гміні Пулави Люблінського воєводства тіла двох українців з ознаками насильницької смерті."/>
  </head>
  <body>
    <article>
      <h1>У Польщі знайшли вбитими двох українців</h1>
      <address>
        <time datetime="2019-12-09T13:13:06+00:00">09 Dec 2019, 13:13</time>
      </address>
      <p>Польські правоохоронці проводять розслідування через знайдені напередодні у гміні Пулави Люблінського воєводства тіла двох українців з ознаками насильницької смерті.</p>
      <p>Про це повідомляє <a href="https://www.eurointegration.com.ua/news/2019/12/9/7104018/">"Європейська правда"</a> з посиланням на видання <a href="https://www.lublin112.pl/">Lublin112.</a></p>
      <p>Поліція наразі намагається встановити докладні обставини загибелі двох людей, чиї тіла були знайдені в неділю в місцевості Доброславув в гміні Пулави. Поліція отримала повідомлення про це у неділю приблизно о 13.00.</p>
      <p>На місце, на територію одного з розплідників дерев і чагарників, негайно був направлений патруль. В одному з житлових будинків знаходилися тіла двох чоловіків.</p>
      <p>На трупах були виявлені ножові поранення. Жертвами стали громадяни України, які працювали на території розплідника.</p>
      <p>Протягом кількох годин на місці працювали поліцейські криміналісти під керівництвом прокурора.</p>
      <p>У справі затримано одного підозрюваного, також українця.</p>
      <related>
        <a href="https://www.pravda.com.ua/podcasts/5dc0510f45f34/5dec864b85b16/"/>
        <a href="https://www.pravda.com.ua/news/2019/12/7/7234136/"/>
        <a href="https://www.pravda.com.ua/podcasts/5dc0510f45f34/5de9e8014e8a4/"/>
      </related>
    </article>
  </body>
</html>