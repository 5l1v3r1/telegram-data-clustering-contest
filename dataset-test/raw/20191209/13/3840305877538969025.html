<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ministrul-de-interne-anunta-masuri-dure-pentru-politistii-care-sunt-mana-in-mana-cu-interlopii-309891.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T13:32:41+00:00"/>
    <meta property="og:title" content="Ministrul de Interne anunță MĂSURI DURE pentru POLIȚIȘTII 'care sunt MÂNĂ ÎN MÂNĂ CU INTERLOPII'"/>
    <meta property="og:description" content="Ministrul de Interne, Marcel Vela, anunță măsuri dure pentru polițiștii care au legături cu clanurile interlope și nu își fac meseria corect, protejând infractorii. &quot;Toți polițiștii care sunt mână în..."/>
  </head>
  <body>
    <article>
      <h1>Ministrul de Interne anunță MĂSURI DURE pentru POLIȚIȘTII 'care sunt MÂNĂ ÎN MÂNĂ CU INTERLOPII'</h1>
      <address><time datetime="2019-12-09T13:32:41+00:00">09 Dec 2019, 13:32</time> by <a rel="author">B1.ro</a></address>
      <p>Ministrul de Interne, <a href="https://www.b1.ro/tag/marcel-vela-292641.html">Marcel Vela</a>, anunță măsuri dure pentru polițiștii care au legături cu clanurile interlope și nu își fac meseria corect, protejând infractorii.</p>
      <p>"Toți polițiștii care sunt mână în mână cu interlopii vor fi sancționați. Controalele se referă la relații care sunt publice între polițiști sau șefi de poliție cu clanurile interlope în unele județe. Evident că și serviciul de Protecție Internă și presa au scos la iveală informații. Ca măsură evidentă va fi sesizarea Parchetului Militar și a DIICOT cu privire la ceea ce fac polițiștii pentru că, spre bucuria mea, sunt foarte mulți polițiști de calitate care nu tolerează ce fac colegii lor. Pe viitor încercăm să profesionalizăm structurile și să nu mai depindă de factorul politic numirile", a spus Vela.</p>
      <p>Ministrul de Interne mai promite și concursuri pentru ocuparea funcțiilor de conducere de profesioniști.</p>
    </article>
  </body>
</html>