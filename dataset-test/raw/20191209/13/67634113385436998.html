<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/153616/"/>
    <meta property="og:site_name" content="AgroNews"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Стало відомо, чому знизилось виробництво борошна в Україні"/>
    <meta property="og:description" content="Падіння виробництва борошна в Україні пов’язують із технічною застарілістю борошномельних підприємств. Про це пише Pro-consulting.ua. «Наявні в Україні борошномельні підприємства, в більшості своїй, вже технічно застаріли і не можуть випускати продукт, який повністю задовольняє міжнародні..."/>
  </head>
  <body>
    <article>
      <h1>Стало відомо, чому знизилось виробництво борошна в Україні</h1>
      <address><time datetime="2019-12-09T13:54:00+00:00">09 Dec 2019, 13:54</time> by <a rel="author">agronews.uaode/author</a></address>
      <p>
        <b>Падіння виробництва борошна в Україні пов’язують із технічною застарілістю борошномельних підприємств. Про це пише <a href="https://pro-consulting.ua/ua/pressroom/biznes-plan-mukomolnogo-predpriyatiya-vse-budem-v-belom">Pro-consulting.ua.</a></b>
      </p>
      <p>«Наявні в Україні борошномельні підприємства, в більшості своїй, вже технічно застаріли і не можуть випускати продукт, який повністю задовольняє міжнародні стандарти. Тому вони змушені працювати, в основному, на внутрішній ринок, який скорочується через зменшення чисельності населення. В результаті, ми спостерігаємо падіння виробництва борошна в Україні», — зазначають експерти.</p>
      <p>Виправити ситуацію експерти пропонують шляхом створення борошномельних комбінатів, озброєних сучасними технологіями і обладнанням, які змогли б працювати як на внутрішній ринок, так і на експорт. Такі заводи будуть здатні переробляти до 150 тонн зерна на добу.</p>
      <p>«Українські аграрії вже кілька років поспіль збирають рекордні врожаї зернових, більша частина яких відразу продається за кордон. Розвиток переробки зернових на території країни дозволило б залишати у себе більше доданої вартості», — йдеться в повідомленні.</p>
    </article>
  </body>
</html>