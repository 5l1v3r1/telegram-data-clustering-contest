<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/gule-gule-efsane-gule-gule-tuncay-mesci-makale,3535.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="Güle güle efsane! Güle güle Tuncay Mesci"/>
    <meta property="og:description" content="Klasik bir söz veya tespittir. Büyük takımlar köyü oynadığında da kazanmasını bilmeli. Dün akşam Trabzonspor Antalya’da iyi oynamadı, çok da gollük pozisyonlar verdi. Uğurcan her daim olduğu gibi yine sahne aldı kalesini gole kapattı. "/>
  </head>
  <body>
    <article>
      <h1>Güle güle efsane! Güle güle Tuncay Mesci</h1>
      <address><time datetime="2019-12-09T13:40:00+00:00">09 Dec 2019, 13:40</time> by <a rel="author">ARİF SIRTKAYA</a></address>
      <p>Klasik bir söz veya tespittir. Büyük takımlar köyü oynadığında da kazanmasını bilmeli. Dün akşam Trabzonspor Antalya’da iyi oynamadı, çok da gollük pozisyonlar verdi. Uğurcan her daim olduğu gibi yine sahne aldı kalesini gole kapattı. </p>
      <p>Maçın en güzel yanı 3 puandan daha çok her iki bekin altyapı oyuncularının sahaya sürülmesiydi. İşte Trabzonspor gerçeği de budur. Liverpool skorboardına Trabzonspor, bir futbol takımı değil aynı zamanda iyi bir futbol fabrikasıdır dedirten işte bu çocukların ağabeyleridir, bizzat kendileridir. Onun için kimse bu oyunculara kulp takmaya çalışmasın. Oynayana da oynatana da tam destek olsun istiyorum ki sayı 7-8’e çıksın. Çıksın ki özlem de bitsin. </p>
      <p>Unutmadan, devre arasına az kaldı ya. Madem Trabzonspor şampiyonluğa oynuyor, o zaman bunlarla olmaz. 3-5 Fransız, Alman veya İngiliz alalım demeye de teşebbüs etmesin. Çünkü bu zihniyetten daha önceleri çok çektik de ondan. </p>
      <p>Galatasaray maçındaki sözümü bir kez daha tekrarlamak istiyorum. Bu takımın şampiyonluğa oynayacak gücü de var yüreği de. Arkadaşlığı da var. Kim ne derse desin Trabzonspor’un en büyük kozu, silahı da budur. Çünkü ben bu filmi yıllar önce efsanelerle birlikte yaşadım, gördüm. Yeter ki eksikler de ısrar edilmesin. Tedavi edilip, doğru oyuncu doğru yerde görevlendirilsin. </p>
      <p>Galatasaray maçının tekrarı gibi idi Antalya maçı. Nedenleri bellidir. Bir yerleri de keşfetmeye gerek yok. Her şey ayan beyan ortada. Bakın 80 ile 90 arası bu sezon Galatasaray takımı tamı tamına 8 tane gol yedi. Aynı Galatasaray neredeyse ikinci yarı tek kale oynayıp bir de gol attı. İşte bu iyi analiz edilip çare aranmalıdır. Sosa gerçeği baş üstüne de aynı baskıyı Antalyaspor’dan yemek neyin nesidir? </p>
      <p>Doğru tektir efendiler. Devre oluyor, sakatlar dönmeye başladı. Bir de eksikler giderilirse oyunun her zaman olduğu gibi geriden başlatıp öne oynarsa Trabzonspor aksini düşünmek istemiyorum. O zaman bu takımın önünde Türkiye liglerinde hiçbir takım mendirek olamaz. </p>
      <p>Bir de şu hakem kepazeliğine bir çare bulunsun artık. Yendik deyip geçmeyin. Çünkü yarın yine karşımıza çıkacaklar. </p>
      <p>Güle güle efsane. Güle güle Tuncay Mesci. Mekanın Cennet olsun, ruhun şad olsun. Seni Trabzonsporlular asla unutmayacaklardır. </p>
    </article>
  </body>
</html>