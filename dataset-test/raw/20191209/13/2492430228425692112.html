<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189477/Rotterdammer-aangehouden-na-onderscheppen-2000-kilo-cocaine"/>
    <meta property="og:site_name" content="RTV Rijnmond"/>
    <meta property="article:published_time" content="2019-12-09T13:42:16+00:00"/>
    <meta property="og:title" content="Rotterdammer aangehouden na onderscheppen 2000 kilo cocaïne"/>
    <meta property="og:description" content="Een 25-jarige Rotterdammer is op 27 november aangehouden in een loods in Alphen (Brabant). De man wordt gelinkt aan een onderschepping van 2019 kilo cocaïne in de haven van Antwerpen."/>
  </head>
  <body>
    <article>
      <h1>Rotterdammer aangehouden na onderscheppen 2000 kilo cocaïne</h1>
      <address>
        <time datetime="2019-12-09T13:42:16+00:00">09 Dec 2019, 13:42</time>
      </address>
      <h4>Een 25-jarige Rotterdammer is op 27 november aangehouden in een loods in Alphen (Brabant). De man wordt gelinkt aan een onderschepping van 2019 kilo cocaïne in de haven van Antwerpen.</h4>
      <p>Eerder trof de Belgische douane namelijk kilo's cocaïne aan in een uit Colombia afkomstige container. De blokken cocaïne waren verstopt in een lading van zakken meststof.</p>
      <p>Het spul was bestemd voor de loods in Alphen. Daarom heeft de Belgische politie contact gezocht met Nederlandse collega's, die de zaak overnamen.</p>
      <p>Nadat de container bij het bedrijf was afgeleverd, ging een arrestatieteam de loods binnen. Daar is de Rotterdammer aangehouden. Hij zit nog vast.</p>
      <p>Het onderzoek gaat nog verder en meerdere aanhoudingen worden niet uitgesloten.</p>
    </article>
  </body>
</html>