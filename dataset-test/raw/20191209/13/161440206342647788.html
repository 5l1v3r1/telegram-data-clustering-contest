<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/12/09/uccide-la-moglie-e-si-toglie-la-vita-davanti-alla-badante-che-e-s-137-962700.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T13:22:32+00:00"/>
    <meta property="og:title" content="Uccide la moglie e si toglie la vita: davanti alla badante, che è sotto choc"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la spezia</h6>
      <h1>Uccide la moglie e si toglie la vita: davanti alla badante, che è sotto choc</h1>
      <h2>Erano tutti e due malati, l'uomo ha deciso di mettere fine a entrambe le vite</h2>
      <address>
        <time datetime="2019-12-09T13:22:32+00:00">09 Dec 2019, 13:22</time>
      </address>
      <p>Ha ucciso la moglie malata sparandole, poi si è tolto la vita. Omicidio-suicidio in un appartamento di La Spezia.</p>
      <p>L'uomo è un carrozziere in pensione di 75 anni, la moglie è sua coetanea.</p>
      <p>Tutto è successo sotto gli occhi della badante, che ora è sotto choc.</p>
      <p>Pare che l'arma fosse detenuta dall'uomo legalmente. Il movente del gesto dovrebbe stare - è quel che pensano gli investigatori - nel precario stato di salute di entrambi. La donna soffriva di alzheimer e aveva bisogno di assistenza continua, 24 ore su 24. All'uomo da tempo era stato diagnosticato un tumore, per via del quale si stava sottoponendo a dolorose terapie.</p>
      <p>Sul posto subito dopo, oltre alla polizia, è arrivato anche il figlio della coppia.</p>
      <p>I vicini li ricordano con tenerezza: l'immagine ricorrente è quella di lui che spinge la carrozzella con cui portava in giro la moglie.</p>
      <p>(Unioneonline/L)</p>
    </article>
  </body>
</html>