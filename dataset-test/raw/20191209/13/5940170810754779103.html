<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-senaria-gia-sabits"/>
    <meta property="og:site_name" content="24sports.com.cy"/>
    <meta property="article:published_time" content="2019-12-09T13:21:00+00:00"/>
    <meta property="og:title" content="ΑΠΟΕΛ: Σενάρια για Σάβιτς"/>
    <meta property="og:description" content="Ο Βούγιαντιν Σάβιτς ήρθε το καλοκαίρι στο ΑΠΟΕΛ, ως ο ποδοσφαιριστής απ’ το πάνω ράφι που θα ηγηθεί στην αμυντική γραμμή. Μέχρι στιγμής όμως ο Σέρβος δεν κατάφερε να πείσει και οι εμφανίσεις του κινούνται στην μετριότητα."/>
  </head>
  <body>
    <article>
      <h1>ΑΠΟΕΛ: Σενάρια για Σάβιτς</h1>
      <h2>Φημολογία από Σερβία…</h2>
      <address>
        <time datetime="2019-12-09T13:21:00+00:00">09 Dec 2019, 13:21</time>
      </address>
      <p>
        <b>Ο Βούγιαντιν Σάβιτς ήρθε το καλοκαίρι στο ΑΠΟΕΛ, ως ο ποδοσφαιριστής απ’ το πάνω ράφι που θα ηγηθεί στην αμυντική γραμμή. Μέχρι στιγμής όμως ο Σέρβος δεν κατάφερε να πείσει και οι εμφανίσεις του κινούνται στην μετριότητα.</b>
      </p>
      <p>Η αλήθεια είναι πως απ’ τον αρχηγό του Ερυθρού Αστέρα, ο οποίος την περσινή χρονιά αγωνιζόταν στο Champions League, ομάδα η οποία κέρδισε την Λίβερπουλ, περιμένεις πως θα είναι όντως ο στυλοβάτης της άμυνας. Κι όμως μέχρι στιγμής απ’ τους τέσσερις κεντρικούς αμυντικούς της ομάδας, ο Σάβιτς είναι αυτός με την μικρότερη συμβολή.</p>
      <p>Ήδη τα τελευταία 24ωρα έχει ξεκινήσει η φημολογία από Σερβία… μεριά πως στον Ερυθρό Αστέρα σκέφτονται την επιστροφή του. Βέβαια για να συμβεί αυτό θα πρέπει να επιβεβαιωθούν και τα σενάρια που θέλουν τον Βλάταν Μιλόγεβιτς να απομακρύνεται απ’ τον πάγκο των Σέρβων.</p>
      <p>Από εκεί και πέρα αν συμβεί κάτι τέτοιο, και τελικά αποχωρήσει ο Σάβιτς, τότε το ΑΠΟΕΛ θα κινηθεί για απόκτηση κεντρικού αμυντικού, και στην αγορά υπάρχουν διαθέσιμοι απ' το πάνω ράφι. </p>
      <p> </p>
    </article>
  </body>
</html>