<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/allsvenskan-damer/allsvenskan-hallby-haller-stilen-i-tatstriden/"/>
    <meta property="og:site_name" content="Handbollskanalen"/>
    <meta property="article:published_time" content="2019-12-09T13:50:48+00:00"/>
    <meta property="og:title" content="Allsvenskan: Hallby håller stilen i tätstriden"/>
    <meta property="og:description" content="Hela tolv mål i baken mot Kristianstad HK kunde fått nykomlingen ur gängorna. IF Hallby kom dock starkt tillbaka, 20–18 mot HK Aranäs innebar andra raka segern och fortsatt närvaro bland topplagen med samma poängskörd. Betty Svensson och Elin Johansson fick och kunde dra ett tungt lass för Hallby. Duon stänkte in sammanlagt 16 skott […]"/>
  </head>
  <body>
    <article>
      <h1>Allsvenskan: Hallby håller stilen i tätstriden</h1>
      <address><time datetime="2019-12-09T13:50:48+00:00">09 Dec 2019, 13:50</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Hela tolv mål i baken mot Kristianstad HK kunde fått nykomlingen ur gängorna. IF Hallby kom dock starkt tillbaka, 20–18 mot HK Aranäs innebar andra raka segern och fortsatt närvaro bland topplagen med samma poängskörd.</b>
      </p>
      <p>Betty Svensson och Elin Johansson fick och kunde dra ett tungt lass för Hallby. Duon stänkte in sammanlagt 16 skott (nio respektive) som gjorde att Jönköpingsgästerna reglerade motståndet i en målsnål historia.</p>
      <p>Helgens stora dominant var OV Helsingborg som spelade utan Eskilstuna Guif efter noter. Hemmalaget rullade på med Louise Cronstedt och Martina Persson som stabila kedjespelare med vassa avslut. Leila Melcher och Kicki Brorsson bytte av varandra som högklassiga målvakter bakom 36–18.</p>
      <p>Betydligt mindre blev marginalen för Kärra HF, Maja Lindström på högerkanten och Moa Eggers med hårda skott banade väg för 26–25 mot IF Hellton.</p>
      <p>Eslövs IK vann också med uddamålet, 30–29. Lisa Hansson var centralfigur när bortalaget hämtade in Skånela IF:s försprång, innan Ebba Wallenberg petade in segermålet.</p>
      <p>Tyresö Handboll och HK Drott enades om oavgjort med två mållösa minuter till slutsignalen.</p>
      <p>Kristianstad slog Nacka HK redan i torsdags (25–17) och toppar tabellen. Eslöv och Hallby står i kö om det tidigare SHE-laget skulle vackla.</p>
      <p><b>Allsvenskan 7–8 december</b><br/>HK Aranäs–IF Hallby 18–20 (8–11)<br/>IF Hellton–Kärra HF 25–26 (15–13)<br/>OV Helsingborg–Eskilstuna Guif 36–18 (14–10)<br/>Tyresö Handboll–HK Drott 28–28 (12–16)<br/>Skånela IF–Eslövs IK 29–30 (15–14)</p>
    </article>
  </body>
</html>