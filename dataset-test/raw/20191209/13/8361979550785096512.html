<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/nbu-rada-nacbanku-perevishchila-svoji-povnovazhennya-novini-ukrajini-50058248.html"/>
    <meta property="og:site_name" content="НВ"/>
    <meta property="article:published_time" content="2019-12-09T13:56:00+00:00"/>
    <meta property="og:title" content="Заява Нацбанку. Рада НБУ перевищила свої повноваження"/>
    <meta property="og:description" content="Рада НБУ перевищила свої повноваження, визнавши діяльність правління Нацбанку неефективною."/>
  </head>
  <body>
    <article>
      <h1>Заява Нацбанку. Рада НБУ перевищила свої повноваження</h1>
      <h2>Рада НБУ перевищила свої повноваження, визнавши діяльність правління Нацбанку неефективною.</h2>
      <address>
        <time datetime="2019-12-09T13:56:00+00:00">09 Dec 2019, 13:56</time>
      </address>
      <p><a href="https://nv.ua/ukr/biz/economics/rada-nbu-viznala-neefektivnoyu-valyutno-kursovu-politiku-nacbanku-novini-ukrajini-50057756.html">Рішення Ради Національного банку України</a> про визнання діяльності правління НБУ в частині формування та реалізації валютно-курсової політики в 2019 році неефективною виходить за рамки повноважень Ради. Про це заявили в Нацбанку, повідомляє <a href="https://interfax.com.ua/">Інтерфакс-Україна</a>.</p>
      <p>«Дане рішення Ради НБУ від 5 грудня 2019 року виходить за рамки повноважень Ради НБУ і не впливає на проведення грошово-кредитної політики НБУ», — заявили в НБУ.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/014/206/original/6c29328d394734da048525a0480f158e.png&amp;stamp=1&amp;q=85&amp;w=115"/>
      </figure>
      <p>Петро Шевченко<br/>Чому курс гривні може ще сильніше зміцнитися</p>
      <p>Регулятор уточнив, що по-перше, монетарна політика НБУ спрямована на виконання визначених законодавством цілей, зокрема на забезпечення цінової стабільності. Для досягнення цих цілей управління операційною діяльністю, в тому числі реалізацію грошово-кредитної та валютно-курсової політики, здійснює правління НБУ. При цьому воно керується Основними принципами грошово-кредитної політики, схваленими Радою НБУ. Забезпечення низької і стабільної інфляції відбувається за допомогою реалізації режиму таргетування інфляції і режиму плаваючого обмінного курсу, відповідно до чинного законодавства і Основними принципами ГКП.</p>
      <p>Читайте також:<br/><a href="https://nv.ua/ukr/biz/finance/nacbank-zatverdiv-principi-monetarnoji-politiki-na-2020-rik-novini-ukrajini-50042105.html">&amp;nbspІнфляція на рівні 5%. Рада НБУ затвердила приниципи грошово-кредитної політики на 2020 рік</a></p>
      <p>По-друге, заявили в НБУ, прийнявши рішення «визнати діяльність правління НБУ в частині формування та реалізації валютно-курсової політики в 2019 році неефективною і такою, яка не відповідає викликам сучасного розвитку України», Рада НБУ вийшла за рамки своїх повноважень, визначених ст. 100 Конституції України та ст. 9 Закону України про Національний банк України. Відповідною статтею Конституції України визначено повноваження Ради розробляти Основні принципи ГКП і здійснювати контроль за її проведенням.</p>
      <p>Перелік повноважень Ради НБУ визначено в ст. 9 Закону України про Національний банк України і є вичерпним. Серед них є передбачений і Конституцією в тому числі контроль за проведенням грошово-кредитної політики, а відповідно, і оцінка діяльності правління по виконанню затверджених Радою Основних принципів ГКП. При цьому не передбачено жодних інших повноважень Ради по здійсненню оцінки діяльності правління Нацбанку в будь-який інший сфері, зокрема в частині формування та реалізації валютно-курсової політики та її відповідності викликам сучасного розвитку України, підкреслюється в повідомленні.</p>
      <p>У НБУ відзначили, що жодних правових наслідків для персонального складу правління НБУ дане рішення Ради не має.</p>
      <p>«Правління Національного банку продовжує працювати в повному складі для реалізації покладених на Національний банк функцій — забезпечення цінової і фінансової стабільності з метою сприяння економічному зростанню», — йдеться в повідомленні Нацбанку.</p>
    </article>
  </body>
</html>