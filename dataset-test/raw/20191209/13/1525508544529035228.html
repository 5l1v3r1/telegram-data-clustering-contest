<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793380/%D8%AF%D8%B1%D8%AE%D9%88%D8%A7%D8%B3%D8%AA-%D8%B9%D8%AC%DB%8C%D8%A8-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A7%D8%B2-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%A8%DB%8C-%D8%A7%D8%B3%D8%AA%D8%B1%D8%A7-%D9%86%D9%85%DB%8C-%D8%AE%D9%88%D8%A7%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:25:57+00:00"/>
    <meta property="og:title" content="استقبال سرد آبی‌ها؛ درخواست عجیب هواداران از بازیکنان/استقلالِ بی «استرا» نمی‌خوایم!"/>
    <meta property="og:description" content="هواداران استقلال به دنبال اتفاقاتی که برای این تیم رخ داد و منجر به جدایی سرمربی ایتالیایی آبی پوشان شد، از بازیکنان خواستند برای گرم کردن و بازی برابر پیکان به زمین نیایند."/>
  </head>
  <body>
    <article>
      <h1>استقبال سرد آبی‌ها؛ درخواست عجیب هواداران از بازیکنان/استقلالِ بی «استرا» نمی‌خوایم!</h1>
      <address>
        <time datetime="2019-12-09T13:25:57+00:00">09 Dec 2019, 13:25</time>
      </address>
      <p>به گزارش <a href="https://www.mehrnews.com/">خبرنگار مهر</a>، دیدار دو تیم استقلال تهران و پیکان تهران از هفته چهاردهم لیگ برتر از ساعت ۱۷:۳۰ در ورزشگاه آزادی برگزار خواهد شد. حاشیه های قبل از این دیدار را در زیر خواهید خواند:</p>
      <p>* با اینکه استراماچونی صبح امروز تهران را ترک کرد، هواداران استقلال همچنان مربی سابق خود را مورد تشویق قرار دادند.</p>
      <p>* در حالی که استقلال در دیدار برابر شهرخودرو شاهد حضور ۶۵ هزار تماشاگر بود، هواداران که با رفتن استراماچونی استقبال کمی از این دیدار کردند.</p>
      <p>* هواداران استقلال در یک اقدام عجیب از بازیکنان تیم خواستند وارد زمین نشده و مقابل پیکان بازی نکنند.</p>
      <p>* طرفداران استقلال علیه وزیر ورزش و مدیرعامل استقلال شعار داده و خواستار استیضاح وزیر ورزش و برکناری فتحی شدند.</p>
      <p>* حدود ۵۰ تماشاگر هم که طرفدار تیم پیکان بودند، پیکانی ها را مورد تشویق قرار دادند.</p>
      <p>* اسماعیل شریفات و علی حمودی که سابقه حضور در استقلال را داشتند توسط هواداران استقلال مورد تشویق قرار گرفتند.</p>
      <p>* هنگامی که حسین حسینی وارد زمین برای گرم کردن شد، طرفداران استقلال از او خواستند به رختکن برود و حسینی هم با حرکت دست هایش به آنان گفت که مجبور است در زمین بماند.</p>
      <p>* دروازه بان استقلال بعد از اینکه مشاهده کرد هواداران خواستار بازگشت او به رختکن شدند به سمت آنان رفت و لحظاتی با آنان صحبت کرد.</p>
      <p>* حسینی از تماشاگران خواست آرامش خود را حفظ کرده و تنها تیم را تشویق کنند تا آبی پوشان بتوانند همچنان صدرنشین باقی بمانند. پس از صحبت های حسینی باز هم هواداران به خواسته های خود ادامه داده و با شعار «استقلال بدون استرا نمی‌خوایم» خواهان بازگشت حسینی به رختکن شدند.</p>
    </article>
  </body>
</html>