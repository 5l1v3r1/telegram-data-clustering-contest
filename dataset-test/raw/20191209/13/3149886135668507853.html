<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/keyt-midaltan-tenisat-i-novata-stara-strast-na-hertsoginya.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T13:01:03+00:00"/>
    <meta property="og:title" content="Кейт Мидълтън, тенисът и новата стара страст на херцогиня"/>
    <meta property="og:description" content="Любими занимания"/>
  </head>
  <body>
    <article>
      <h1>Кейт Мидълтън, тенисът и новата стара страст на херцогиня</h1>
      <address><time datetime="2019-12-09T13:01:03+00:00">09 Dec 2019, 13:01</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p><b>Кeйт Мидълтън е една от най-спортните натури в британския кралски двор.</b> Редовните тренировки, съчетани с хранителния режим, успяха да й помогнат да се възстанови доста бързо след трите бременности и раждания. А тренировките носят истинско удоволствие на херцогинята, особено когато са разнообразни.</p>
      <p>Освен любимите йога и аеробика, в последно време<b> Мидълтън е добавила към заниманията си и един от предпочитаните в детството си спортове - тениса</b>.</p>
      <p>От няколко месеца херцогинята посещава уроци в частния Hurlingham Club, където <b>се вихри с ракета в ръка под зоркия поглед на треньор</b>, както и на охраната, която не я изпуска от очи дори в залата.</p>
      <figure>
        <img src="https://webnews.bg/uploads/images/34/6534/456534/640x.jpg?_=1575881915"/>
        <figcaption>
          <cite>Източник: GettyImages</cite>
        </figcaption>
      </figure>
      <p>Според очевидци на тренировките на херцогинята,<b> тя се справя много добре и в тениса,</b> и очевидно не е загубила тренинг. А освен Мидълтън, членове на луксозния клуб са и Шарлот и Джордж, които също редовно посещават уроци по тенис на корт, пише The Sun.</p>
      <p>Особено през летните месеци, но и след това, тримата често отиват в спортния клуб, тренират, а след това сядат за по чаша чай, като едно обикновено семейство. Ако изключим охраната, разбира се. Херцогинята пък обича да бъде не само на корта, но и във ВИП ложата на всички големи тенис турнири, провеждащи се в Лондон.</p>
      <related>
        <a href="https://lifestyle.bg/stars/prints-uilyam-keyt-midaltan-i-bitkata-im-s-plastmasata.html"/>
      </related>
      <p>Така <b>тенисът се превръща в поредното семейно занимание</b>, съчетаващо удоволствие и физическа активност, след плуването и зимните спортове, които също са любими на Уилям, Кейт и децата им. </p>
      <related>
        <h4>Още по темата</h4>
        <a href="https://lifestyle.bg/stars/keyt-midaltan-turnirat-uimbaldan-i-kak-ni-iznenada-hertsoginyata.html"/>
        <a href="https://lifestyle.bg/stars/keyt-midaltan-perfektnata-forma-na-hertsoginyata-i-kak-ya-poddarzha.html"/>
        <a href="https://lifestyle.bg/stars/keyt-midaltan-virdzhiniya-chaduik-heyli-i-koya-e-novata-stilistka-na-hertsoginyata.html"/>
        <a href="https://lifestyle.bg/stars/keyt-midaltan-semeystvoto-y-i-prichinata-da-e-lyubimka-na-kralskiya-dvor.html"/>
        <a href="https://lifestyle.bg/stars/keyt-midaltan-megan-markal-i-savetat-na-hertsoginyata-na-keymbridzh.html"/>
        <a href="https://lifestyle.bg/stars/keyt-midaltan-promyanata-v-stila-na-hertsoginyata-i-na-kakvo-se-dalzhi-tya.html"/>
        <a href="https://lifestyle.bg/stars/keyt-midaltan-helouin-i-otkade-pazaruva-za-detsata-si.html"/>
        <a href="https://lifestyle.bg/stars/keyt-midaltan-taynoto-y-poseshtenie-v-detska-bolnitsa-i-kakvo-pravi-hertsoginyata-pod-prikritie.html"/>
        <a href="https://lifestyle.bg/stars/keyt-midaltan-chelsea-flower-show-i-ketsovete-na-hertsoginyata.html"/>
      </related>
    </article>
  </body>
</html>