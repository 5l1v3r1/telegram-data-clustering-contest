<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/hot-roman-prins-italia-lovit-geam-330198.html"/>
    <meta property="og:site_name" content="Observator"/>
    <meta property="article:published_time" content="2019-12-09T13:46:00+00:00"/>
    <meta property="og:title" content="Hoţ român prins, într-un final, de poliţiştii italieni, după ce s-a lovit cu capul de geam, la o spargere"/>
    <meta property="og:description" content="Un tânăr de 20 de ani, cetăţean român, a fost prins de poliţiştii italieni şi acuzat de mai multe spargeri în apartamentele din centrul urban Canicatti. Totuşi, cea mai recentă spargere a fost şi ultima pentru tânăr, pentru că s-a lovit..."/>
  </head>
  <body>
    <article>
      <h1>Hoţ român prins, într-un final, de poliţiştii italieni, după ce s-a lovit cu capul de geam, la o spargere</h1>
      <address><time datetime="2019-12-09T13:46:00+00:00">09 Dec 2019, 13:46</time> by <a rel="author">Cristian Ionescu</a></address>
      <p>
        <b>
          <b>Un tânăr de 20 de ani, cetăţean român, a fost prins de poliţiştii italieni şi acuzat de mai multe spargeri în apartamentele din centrul urban Canicatti. Totuşi, cea mai recentă spargere a fost şi ultima pentru tânăr, pentru că s-a lovit cu capul de tocul unei ferestre atunci când a fugit şi a lăsat urme de sânge la faţa locului.</b>
        </b>
      </p>
      <p>După testul ADN efectuat în laboratoarele Poliţiei, rezultatul a fost unul foarte clar, iar identificarea foarte rapidă. Românul era deja o mai veche cunoştinţă a poliţiştilor.</p>
      <h3>Hoţ român prins în Italia, după ce a dat cu capul de fereastră</h3>
      <p>Un român în vârstă de 20 de ani a dat mai multe spargeri în apartamentele din Canicatti, însă ultima lovitură i-a pecetluit soarta. A dat cu capul de rama unui geam, atunci când a fugit, iar un strop din sângele său a rămas la faţa locului.</p>
      <p>Anchetatorii au trimis imediat probele la laborator, iar testul ADN a arătat că este vorba despre o mai veche cunoştinţă a poliţiştilor italieni. Echipele s-au pus în mişcare şi în scurt timp, tânărul a fost pus la dispoziţia autorităţii judiciare italiene.</p>
      <p>Românul fura numai bijuterii şi bani din apartamentele respective.</p>
    </article>
  </body>
</html>