<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/12/09/bagatoobitsyayucha-strategiya-vcheni-vyyavyly-geny-shho-vidpovidayut-za-stijkist-yachmenyu-do-buroyi-irzhi/"/>
    <meta property="og:site_name" content="AgroDay"/>
    <meta property="article:published_time" content="2019-12-09T13:30:07+00:00"/>
    <meta property="og:title" content="Гени-супермени: вчені виявили гени, що відповідають за стійкість ячменю до бурої іржі"/>
    <meta property="og:description" content="Арабські Виявлено гени, що відповідають за стійкість до різних видів бурої іржі у ячменю. Дослідники сподіваються, що це допоможе вивести сорти зернових, стійкі до бурої іржі. Сімон Краттінгер, який працює в Центрі пустельного сільського господарства саудівського Університету короля Абдулли, пояснює: «Хвороба — це виняток, а стійкість — правило. Більшість мікробів не спричиняють захворювання людей чи рослин». Він додав, що цей тип резистентності — стійкість до будь-яких видів і штамів патогенів — у злакових мало вивчений. Вивчення стійкості злакових до іржі цікаве для тих, хто вивчає резистентність, тим, що всі злакові — це трав'янисті рослини, однак кожен вид злакових уражується лише одним специфічним видом іржі. Розвитку, наприклад, бурої іржі пшениці на ячмені заважають молекулярні бар'єри. Відтак для селекції було б дуже цікаво виявити гени, відповідальні за створення цього молекулярного бар'єру. Дуже важливо ще й те, що подібна резистентність — тривала й стабільна. Найбільшою"/>
  </head>
  <body>
    <article>
      <h1>Гени-супермени: вчені виявили гени, що відповідають за стійкість ячменю до бурої іржі</h1>
      <address>
        <time datetime="2019-12-09T13:30:07+00:00">09 Dec 2019, 13:30</time>
      </address>
      <p>Арабські Виявлено гени, що відповідають за стійкість до різних видів бурої іржі у ячменю.</p>
      <p>Дослідники сподіваються, що це допоможе вивести сорти зернових, стійкі до бурої іржі. Сімон Краттінгер, який працює в Центрі пустельного сільського господарства саудівського Університету короля Абдулли, пояснює: «Хвороба — це виняток, а стійкість — правило. Більшість мікробів не спричиняють захворювання людей чи рослин». Він додав, що цей тип резистентності — стійкість до будь-яких видів і штамів патогенів — у злакових мало вивчений.</p>
      <p>Вивчення стійкості злакових до іржі цікаве для тих, хто вивчає резистентність, тим, що всі злакові — це трав’янисті рослини, однак кожен вид злакових уражується лише одним специфічним видом іржі. Розвитку, наприклад, бурої іржі пшениці на ячмені заважають молекулярні бар’єри. Відтак для селекції було б дуже цікаво виявити гени, відповідальні за створення цього молекулярного бар’єру.</p>
      <p>Дуже важливо ще й те, що подібна резистентність — тривала й стабільна. Найбільшою проблемою для дослідників було виявити потрібні гени, адже геном ячменю майже вдвічі більший за розміром, ніж геном людини.</p>
      <p>Всі сорти ячменю стійкі до іржі інших видів злакових. Тому немає якоїсь очевидної комбінації генів, відповідальної за цю стійкість.</p>
      <p>Однак партнери Університету короля Абдулли в Нідерландах винайшли спосіб звузити коло пошуків. Вони інфікували бурою іржею пшениці 1733 сорти ячменю. Більшість рослин проявили стійкість, але кілька ліній продемонстрували симптоми ураження вже на стадії проростання. Це ще не було повноцінне інфікування, але дослідники могли схрестити ці лінії, щоб вивести сприйнятливу до бурої іржі пшениці.</p>
      <p>Потім цю лінію схрестили з нормальним ячменем, і генетичний аналіз результату дав змогу виявити гени, що відповідають за потрібний тип резистентності.</p>
      <p>Тоді шляхом аналізу генома вчені виявили білок, який кодує протеїнкінази, що створюють бар’єр для бурої іржі пшениці в рослинах ячменю. Передача цих генів пшениці дасть змогу вивести сорти, стійкі до всіх рас бурої іржі пшениці.</p>
      <p>«Це досить перспективне відкриття, яка може остаточно вирішити одну з найбільших проблем у вирощуванні пшениці», — підсумував Сімон Краттінгер.</p>
      <p>Повідомляє <a href="https://propozitsiya.com/ua/u-yachmenyu-viyavleno-geni-vidpovidalni-za-stiykist-do-buroyi-irzhi">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/12/09/pozytyvni-zminy-globalne-poteplinnya-mozhe-buty-potentsijno-korysnym-dlya-fermeriv/"/>
        <a href="https://agroday.com.ua/2019/12/09/yachminnyj-kejs-uspishnyj-dosvid-vyroshhuvannya-ozymyh-v-posushlyvyh-umovah-mykolayivshhyny/"/>
        <a href="https://agroday.com.ua/2019/10/31/vdoskonalyly-yaponski-vcheni-rozrobyly-novyj-metod-vyrobnytstva-vodnevogo-palyva/"/>
        <a href="https://agroday.com.ua/2019/10/10/vitryanyj-ansambl-amerykanski-vcheni-stvoryly-model-vyznachennya-efektyvnogo-mistsya-budivnytstva-ves/"/>
        <a href="https://agroday.com.ua/2019/09/11/yachminna-shtovhanyna-vitchyznyani-agrariyi-mozhut-potisnyty-avstraliyu-na-rynku-eksportu-yachmenyu-do-kytayu/"/>
        <a href="https://agroday.com.ua/2019/08/05/yachminna-p-yatirka-ukrayina-uvijshla-v-top-5-krayin-eksporteriv-yachmenyu/"/>
      </related>
    </article>
  </body>
</html>