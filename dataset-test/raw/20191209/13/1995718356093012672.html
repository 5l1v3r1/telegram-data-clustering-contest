<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153835-u-polschi-znajshly-vbytymy-dvoh-ukrainciv"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="У Польщі знайшли вбитими двох українців"/>
    <meta property="og:description" content="На місце, на територію одного з розплідників дерев і чагарників, негайно був направлений патруль"/>
  </head>
  <body>
    <article>
      <h1>У Польщі знайшли вбитими двох українців</h1>
      <address>
        <time datetime="2019-12-09T13:40:00+00:00">09 Dec 2019, 13:40</time>
      </address>
      <p>Польські правоохоронці проводять розслідування через знайдені напередодні у гміні Пулави Люблінського воєводства тіла двох українців з ознаками насильницької смерті.<br/><br/>Про це повідомляє "<a href="https://www.eurointegration.com.ua/news/2019/12/9/7104018/">Європейська правда</a>" з посиланням на видання <a href="https://www.lublin112.pl/">Lublin112</a>.<br/><br/>Поліція наразі намагається встановити докладні обставини загибелі двох людей, чиї тіла були знайдені в неділю в місцевості Доброславув в гміні Пулави. Поліція отримала повідомлення про це у неділю приблизно о 13.00.<br/><br/>На місце, на територію одного з розплідників дерев і чагарників, негайно був направлений патруль. В одному з житлових будинків знаходилися тіла двох чоловіків.<br/><br/>На трупах були виявлені ножові поранення. Жертвами стали громадяни України, які працювали на території розплідника.<br/><br/>Протягом кількох годин на місці працювали поліцейські криміналісти під керівництвом прокурора.<br/><br/>У справі затримано одного підозрюваного, також українця.</p>
    </article>
  </body>
</html>