<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/real-u-silnom-problemu-prodaje-ili-ffp-koliko-kosta-luka-jovic-394977.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T13:22:00+00:00"/>
    <meta property="og:title" content="Real u silnom problemu, prodaje ili FFP! Koliko košta Luka Jović?"/>
    <meta property="og:description" content="Troškovi otišli ka nebu, potrebne velike uštede kako bi se izbegla akcija UEFA. Šta će učiniti Florentino Perez?"/>
  </head>
  <body>
    <article>
      <h1>Real u silnom problemu, prodaje ili FFP! Koliko košta Luka Jović?</h1>
      <h2>Troškovi otišli ka nebu, potrebne velike uštede kako bi se izbegla akcija UEFA. Šta će učiniti Florentino Perez?</h2>
      <address><time datetime="2019-12-09T13:22:00+00:00">09 Dec 2019, 13:22</time> by <a rel="author">Vladimir Stojanović</a></address>
      <p>Informacije iz Španije govore da je Real u problemima. Naime, prema finansijskim izveštajima, letnje trošenje bi moglo da im se obije o glavu, da bi zatvorili finanijsku konstrukciju trebalo bi da zarade 200 miliona evra, od prodaje igrača i smanjenja plata.<br/><br/>U suprotnom, suočiće se sa sankcijama španske federacije, ali i otvaranje istrage UEFA zbog kršenja FFP.<br/><br/>Problem nisu samo letnji transferi, Real su takođe napustili igrači, poput Navasa, Ljorentea, Kovačića, Tea Ernandeza, neki su otišli na pozajmice, ali problem je što svi oni imaju mnogo manje plate od letošnjih pojačanja, ali i onih koji su ostali, a klub je želeo da ih proda.<br/><br/>Tako recimo Bejlova plata od 17 miliona evra, ali i Rodrigezova od blizu 9, kada se uzmu bruto iznose oko 45 miliona godišnje. Iskova je 12, Marijano Dijaz koji je igra zarađuje 8 (sve su bruto brojke)...<br/><br/>Sada obratite pažnju, Luka Jović ih košta više od 20 miliona evra godišnje, Azar preko 31, da ne pominjemo ove manje sume.<br/><br/>Sve ovo dovodi Pereza u problem, za stadion je dobio grejs period do 2026. na kredit od pola milijarde evra, ali ga ogromni troškovi za plate i nesposobnost da proda igrače dovode u tešku situaciju. Ne samo da će imati problem sa FFP već nema ništa od meta poput Mbapea ili Pogbe, ako se ne oslobodi, pre svih Bejla i Rodrigeza. Modrić na leto odlazi, tu će uštedeti oko 20 miliona, na Naću, Vaskezu još desetak, a videćemo kakva će biti Jovićeva sudbina.<br/><br/>U svakom slučaju, sledi kresanje troškova, velike prodaje, pošto čak i da ima novac za Mbapea, platu od 35 miliona evra teško da može da priušti, osim ako se ne oslobodi, najmanje trojice skupih igrača.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/kad-telefon-ne-zvoni-poketino-murinjovim-stopama-394957.html"/>
        <a href="https://www.sportske.net/vest/medjunarodni-fudbal/ronaldo-priznao-juventus-greska-pretpostavljate-zbog-cega-394954.html"/>
        <a href="https://www.sportske.net/vest/medjunarodni-fudbal/mbape-umesan-u-novi-sukob-posle-ovoga-u-parizu-moze-biti-samo-jedan-394856.html"/>
        <a href="https://www.sportske.net/vest/medjunarodni-fudbal/realova-sigurnost-opet-bez-minuta-za-srbina-394790.html"/>
        <a href="https://www.sportske.net/vest/medjunarodni-fudbal/bejl-ne-mari-nastavlja-sa-treninzima-ali-golfa-394765.html"/>
      </related>
    </article>
  </body>
</html>