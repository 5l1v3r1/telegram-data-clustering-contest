<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/paura-di-essere-spiati-ecco-gli-smartphone-che-fanno-al-caso-vostro-637586"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T13:05:14+00:00"/>
    <meta property="og:title" content="Paura di essere spiati? Ecco gli smartphone che fanno al caso vostro"/>
    <meta property="og:description" content="Esistono alcuni smartphone che consentono agli utenti di tenersi lontani da qualsiasi tentativo di violazione della privacy: ecco di cosa si tratta"/>
  </head>
  <body>
    <article>
      <h1>Paura di essere spiati? Ecco gli smartphone che fanno al caso vostro</h1>
      <h2>Esistono alcuni smartphone che consentono agli utenti di tenersi lontani da qualsiasi tentativo di violazione della privacy: ecco di cosa si tratta</h2>
      <address><time datetime="2019-12-09T13:05:14+00:00">09 Dec 2019, 13:05</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2018/12/Untitled-design-3-1.png"/>
      </figure>
      <p>Negli ultimi anni, gli utenti hanno mostrato <b>molta più attenzione verso la protezione della propria privacy</b> e verso le modalità con cui questa viene garantita.</p>
      <p>L’interesse è sorto soprattutto a seguito di una serie di <b>scandali</b>, venuti alla luce grazie ad inchieste e indagini serrate, che hanno mostrato come i <b>dati sensibili degli utenti</b> fossero utilizzati per ben altri scopi rispetto a quelli prefissati. È il caso di <a href="https://www.tecnoandroid.it/2019/07/14/facebook-maxi-stangata-per-il-caso-cambridge-analytica-555622">Cambridge Analytica,</a> che sfruttava le informazioni personali degli utenti Facebook e la profilazione dei loro gusti, interessi e tendenze per poter <b>dirigere tornate elettorali</b>. In particolare, si parla del <b>referendum per la Brexit</b> e le <b>ultime elezioni presidenziali americane.</b></p>
      <p>Ma problemi di questo genere non esistono esclusivamente su scala nazionale o internazionale: <b>attentati alla privacy avvengono soprattutto a livello dei soggetti singoli</b>, tentando di carpire informazioni dal mezzo che ormai viene utilizzato per la maggiore: lo smartphone.</p>
      <h3>Intercettazioni: come proteggersi dagli hacker e dagli spioni</h3>
      <p>Attualmente, però, esistono delle precauzioni che si possono <b>adottare</b> per far sì che le nostre conversazioni risultino impossibili da intercettare.</p>
      <p>Alcuni modelli di smartphone sono infatti concepiti come <b>cellulari criptati,</b> che consentono di avere comunicazioni sicure e lontano dai malintenzionati.</p>
      <p>Questo può rappresentare una modalità estremamente efficace per <b>comunicare in tutta sicurezza, </b>grazie all’utilizzo degli <b>algoritmi AES256 – Two Fish 256. </b>Questi dispositivi però funzionano esclusivamente se associati ad un altro telefono “gemello” criptato. Li si può utilizzare anche per chiamare altri numeri. Tuttavia, la chiamata in uscita <b>non verrà criptata.</b></p>
      <p>Si possono trovare sia sul web che tramite <b>rivenditori specializzati.</b></p>
    </article>
  </body>
</html>