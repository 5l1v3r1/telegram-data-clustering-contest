<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840289-u-reytingu-naykomfortnishikh-mist-ukrayini-vinnitsya-zaynyala-pershe-mistse"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:53:00+00:00"/>
    <meta property="og:title" content="У рейтингу найкомфортніших міст України Вінниця зайняла перше місце"/>
    <meta property="og:description" content="КИЇВ. 9 грудня. УНН. За рівнем задоволеності якості 22 сфер та послуг в містах України перше місце посіла Вінниця. Про це свідчать дані опитування …"/>
  </head>
  <body>
    <article>
      <h1>У рейтингу найкомфортніших міст України Вінниця зайняла перше місце</h1>
      <address><time datetime="2019-12-09T13:53:00+00:00">09 Dec 2019, 13:53</time> by <a rel="author">Анна Мурашко</a></address>
      <p><b>КИЇВ. 9 грудня. УНН.</b> За рівнем задоволеності якості 22 сфер та послуг в містах України перше місце посіла Вінниця. Про це свідчать дані опитування всеукраїнського муніципального дослідження, яке проводила Соціологічна група Рейтинг на замовлення Міжнародного республіканського інституту The International Republican Institute, передає <b>УНН</b>.</p>
      <p>Так, першою за п’ятибальною шкалою задоволеності якості 22 сфер та послуг стала Вінниця – 3,4. Друге місце з індексом 3,1 розділили між собою п’ять міст: Луцьк, Івано-Франківськ, Чернігів, Хмельницький та Харків.</p>
      <p>Також шосту сходинку з індексом 2,7 посіли: Київ, Одеса, Сєвєродонецьк, Дніпро та Ужгород.</p>
      <p>Довідка <b>УНН</b>: П’яте всеукраїнське муніципальне опитування проводилось у 24 обласних центрах України, що не перебувають під контролем російських чи проросійських сил, включаючи Маріуполь та Сєвєродонецьк на Донбасі. Опитування проведено на основі вибірки, яка включала 19200 респондентів.</p>
      <p>Нагадаємо, у рейтингу країн світу, сприятливих <a href="https://www.unn.com.ua/uk/news/1784951-indeks-gey-turizmu-ukrayina-opinilas-na-95-mistsi?fbclid=IwAR1BcowwHsSrU4K9GhgZ3HZm_C4vIPp3Az5Dq5hUR-57VlyJP683P5nGXcg">для гей-туризму</a>, Україна опинилася на 95 місці з 197 країн і регіонів.</p>
    </article>
  </body>
</html>