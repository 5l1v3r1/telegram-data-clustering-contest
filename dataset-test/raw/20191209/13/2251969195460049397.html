<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/unimc-il-lavoro-e-gia-oggi-a-colloquio-con-i-mediatori-linguistici/1335681/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T13:19:36+00:00"/>
    <meta property="og:title" content="Unimc, il lavoro è già oggi: a colloquio con i mediatori linguistici"/>
    <meta property="og:description" content="MACERATA - Serie di incontri con laureati triennale e magistrale dei corsi di Mediazione: il primo appuntamento che si terrà domani pomeriggio dalle 17 a palazzo Ugolini"/>
  </head>
  <body>
    <article>
      <h1>Unimc, il lavoro è già oggi: a colloquio con i mediatori linguistici</h1>
      <h2>MACERATA - Serie di incontri con laureati triennale e magistrale dei corsi di Mediazione: il primo appuntamento che si terrà domani pomeriggio dalle 17 a palazzo Ugolini</h2>
      <address><time datetime="2019-12-09T13:19:36+00:00">09 Dec 2019, 13:19</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Funimc-il-lavoro-e-gia-oggi-a-colloquio-con-i-mediatori-linguistici%2F1335681%2F">Condividi107</a><a href="https://twitter.com/intent/tweet?text=Unimc%2C+il+lavoro+%C3%A8+gi%C3%A0+oggi%3A++a+colloquio++con+i+mediatori+linguistici&amp;url=https%3A%2F%2Fwww.cronachemaceratesi.it%2F2019%2F12%2F09%2Funimc-il-lavoro-e-gia-oggi-a-colloquio-con-i-mediatori-linguistici%2F1335681%2F">Tweet</a>Email107 Condivisioni</p>
      <p> </p>
      <p><b>L’Università di Macerata lancia una nuova iniziativa: le professioni di mediazione linguistica. Si tratta di una serie di incontri con laureati triennale e magistrale dei corsi di Mediazione Unimc.</b> Sarà l’opportunità per ascoltare le dirette voci di laureati dell’ateneo che racconteranno le loro esperienze lavorative legate alla mediazione linguistica in molti diversi contesti. “Lavoro con l’inglese” è il primo appuntamento che si terrà domani pomeriggio dalle 17 a palazzo Ugolini in corso Cavour. Si parlerà di traduzione audiovisiva e accessibilità con riferimento al cinema, televisione, nuovi media e teatro insieme a Fabrizia Caravelli, traduttrice per festival del cinema, tv e piattaforme streaming, Chiara Pazzelli per i servizi accessibilità per il teatro e l’opera (Macerata Opera Festival, Teatro Grande Brescia, Teatro Regio Parma) e Alessandro per Disney + in teleconferenza da Londra. La serie di incontri prosegue con Arabo, Cinese, Francese, Russo, Spagnolo, Tedesco. In tutto le sette lingue insegnate nel corso di Mediazione Linguistica. L’iniziativa, patrocinata dal liceo classico linguistico Giacomo Leopardi, si inserisce tra le attività del progetto ministeriale Pot Piani di orientamento e tutorato, per cui l’ateneo ha ottenuto il finanziamento e che prevedono attività rivolte a futuri studenti e a matricole. Ogni incontro sarà curato dai docenti di lingua – il primo Elena Di Giovanni, mentre Francesca Chiusaroli è la responsabile dell’intero progetto. Gli appuntamenti si terranno da dicembre 2019 a febbraio 2020. Prevista anche una rubrica per la webradio di ateneo Rum.</p>
    </article>
  </body>
</html>