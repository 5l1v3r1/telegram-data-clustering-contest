<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/baranya/kesztyube-rejtette-a-kabitoszert-kertvarosban-kapcsoltak-le-a-zsaruk-2168730/"/>
    <meta property="og:site_name" content="BAMA"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Kesztyűbe rejtette a kábítószert, Kertvárosban kapcsolták le a zsaruk"/>
    <meta property="og:description" content="Kábítószer gyanúját keltő anyag került elő egy autóból az igazoltatás során Pécsett."/>
  </head>
  <body>
    <article>
      <h6 class="kicker">BUKTA</h6>
      <h1>Kesztyűbe rejtette a kábítószert, Kertvárosban kapcsolták le a zsaruk</h1>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <h4>Kábítószer gyanúját keltő anyag került elő egy autóból az igazoltatás során Pécsett.</h4>
      <p>A pécsi rendőrök december 8-án hajnalban Pécsett, az Aidinger János úton igazoltattak egy személygépkocsival közlekedő férfit és utasát. Az ellenőrzés során a jármű egyik ajtajának tárolójában, egy kesztyűbe rejtve kábítószergyanús anyagot tartalmazó fecskendőt találtak és foglaltak le a rendőrök. A járművet vezető 28 éves férfit és 31 éves utasát előállították a rendőrkapitányságra, majd kihallgatták őket. A velük szemben alkalmazott kábítószer-gyorsteszt THC-ra pozitív eredményt mutatott.</p>
      <p>A sofőr ellen járművezetés bódult állapotban, valamint kábítószer birtoklása, míg utasa ellen kábítószer birtoklása miatt nyomoz a Pécsi Rendőrkapitányság.</p>
    </article>
  </body>
</html>