<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tommaso-paradiso-sulle-nuvole-tour-2020-date-scaletta.html"/>
    <meta property="og:site_name" content="Today"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Tommaso Paradiso annuncia le date del suo primo tour da solista"/>
    <meta property="og:description" content="10 date a partire da ottobre 2020 sui palchi dei palazzetti italiani"/>
  </head>
  <body>
    <article>
      <h1>Tommaso Paradiso annuncia le date del suo primo tour da solista</h1>
      <h2>10 date a partire da ottobre 2020 sui palchi dei palazzetti italiani</h2>
      <address><time datetime="2019-12-09T13:54:00+00:00">09 Dec 2019, 13:54</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p><b>Tommaso Paradiso </b>annuncia il suo primo tour da solista dopo <a href="http://www.today.it/media/tv/tommaso-paradiso-contratto-un-milione-di-euro.html">l'addio ai TheGiornalisti.</a> Il cantautore ne ha dato notizia sul suo profilo Instagram: <b>'Sulle nuvole tour' </b>sarà composta da dieci date live che lo vedranno protagonista, a partire dal 21 ottobre 2020, sui palchi dei principali palazzetti italiani.</p>
      <h3>Tommaso Paradiso Sulle Nuvole tour 2020, tutte le date</h3>
      <p>La tournée, prodotta da Vivo Concerti, <b>toccherà 10 città e inizierà dal Palazzo dello Sport di Roma il 21 ottobre,</b> per poi fare tappa a Napoli (27 ottobre), Bari (30 ottobre), Reggio Calabria (3 novembre), Catania (6 novembre), Milano (11 novembre), Jesolo (14 novembre), Firenze (25 novembre), Bologna (28 Novembre) e concludersi al Pala Alpitour di Torino il 4 dicembre 2020.</p>
      <h3>Tommaso Paradiso Sulle Nuvole tour 2020, la scaletta</h3>
      <p>Tommaso Paradiso proporrà<b> uno show originale con una scaletta dei suoi più grandi successi, </b>da 'Completamente' e 'Riccione', fino a 'Questa Nostra Stupida Canzone d'Amore', 'New York' e 'Felicità Puttana', oltre naturalmente al singolo, già certificato disco di platino, 'Non avere paura' uscito il 25 settembre (Island Records).</p>
      <p>A oltre due mesi dall’uscita,<b> 'Non avere paura' è ancora presente nella Top 10 delle classifiche Fimi/Gfk, Spotify Viral 50 Italia, Apple Music, iTunes, EarOne e YouTube </b>con il suo video, e ha già superato 18 milioni di stream su Spotify.<br/>Il videoclip, diretto dagli YouNuts! (Antonio Usbergo e Niccolò Celaia) e prodotto da Antonio Giampaolo per Maestro Production, conta ad oggi più di 12,4 milioni di views e coinvolge un cast eccezionale, che vede protagonisti Fiorello, Fiorella Mannoia, Federico Zampaglione, Francesca Michielin, Jovanotti, Elisa, Enrico Vanzina, Isabella Ferrari, Francesco Mandelli, Tess Masazza, Frank Matano e Cristiano Caccamo.</p>
      <figure>
        <embed-post data-src="https://www.instagram.com/p/B509OJfiHE8" data-service="Instagram"/>
      </figure>
    </article>
  </body>
</html>