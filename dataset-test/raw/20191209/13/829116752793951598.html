<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-bajnokok-ligaja-kassai-viktor-vezeti-az-atletico-madrid-lokomotiv-moszkva-merkozest.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Kassai Viktor is vezet meccset a BL-csoportkör utolsó játéknapján"/>
    <meta property="og:description" content="A magyar játékvezető Madridban kapott fontos feladatot."/>
  </head>
  <body>
    <article>
      <h1>Kassai Viktor is vezet meccset a BL-csoportkör utolsó játéknapján</h1>
      <address><time datetime="2019-12-09T13:41:00+00:00">09 Dec 2019, 13:41</time> by <a rel="author">Origo</a></address>
      <p>
        <b>Kassai Viktor fogja vezetni a Bajnokok Ligája csoportkörének utolsó fordulójában az Atlético Madrid–Lokomotiv Moszkva találkozót.</b>
      </p>
      <p>A 2011-ben még Bajnokok Ligája-döntőt vezető Kassainak ez lesz az első BL-meccse az idei kiírásban. A D csoportban rendezett mérkőzés nem is tét nélküli, legalábbis az Atlético szempontjából semmi esetre sem: a 7 pontos madridiak csak egy győzelemmel tarthatják biztosan maguk mögött a már továbbjutó Juventust fogadó 6 pontos Bayer Leverkusent.</p>
      <p>Kassai a BL-ben utoljára még az előző kiírás csoportkörében, 2018 novemberében kapott feladatot, a Manchester City–Shaktar Donyeck (6-0) mérkőzést vezette. </p>
      <p>Madridban Ring György és Tóth Vencel lesz a két asszisztense, míg a negyedik játékvezető szerepét Bognár Tamásra osztották. A VAR-asszisztens a lengyel Szymon Marciniak lesz. </p>
    </article>
  </body>
</html>