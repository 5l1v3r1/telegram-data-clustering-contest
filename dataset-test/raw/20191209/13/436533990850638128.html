<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268533.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-12-09T13:16:00+00:00"/>
    <meta property="og:title" content="Росію відсторонили від Олімпійських ігор і чемпіонатів світу"/>
    <meta property="og:description" content="Всесвітнє антидопінгове агентство (WADA) позбавило Росію права брати участь у великих міжнародних змаганнях, включно з Олімпійськими іграми та чемпіонатами світу."/>
  </head>
  <body>
    <article>
      <h1>Росію відсторонили від Олімпійських ігор і чемпіонатів світу</h1>
      <address>
        <time datetime="2019-12-09T13:16:00+00:00">09 Dec 2019, 13:16</time>
      </address>
      <p>
        <b>Всесвітнє антидопінгове агентство (WADA) позбавило Росію права брати участь у великих міжнародних змаганнях, включно з Олімпійськими іграми та чемпіонатами світу.</b>
      </p>
      <p>Таке рішення було одноголосно ухвалено на виконкомі організації, повідомляє <a href="https://www.insidethegames.biz/articles/1088000/wada-endorse-russian-ban">Inside The Games</a>. Термін такого вигнання становить чотири роки. Причиною стало порушення спортсменами з РФ антидопінгового законодавства, а також маніпуляції з даними проб у Московському антидопінговому центрі.<br/>Російські атлети не зможуть виступати під прапором країни на Олімпійських і Паралімпійських іграх 2020 і 2022 років, чемпіонаті світу з футболу 2022 року і першостях планети в інших видах спорту. Крім того, російським чиновникам заборонили відвідувати великі міжнародні турніри.<br/>При цьому спортсмени, які не були помічені у вживанні заборонених речовин, зможуть виступити на змаганнях під нейтральним прапором.<br/>У російської сторони є 21 день на подачу апеляції, що вона і зробить.<br/>25 листопада Комітет з відповідності WADA рекомендував відсторонити Росію від участі в міжнародних змаганнях на чотири роки. Міжнародний олімпійський комітет (МОК) пообіцяв підтримати санкції щодо Росії.<br/>19 листопада британський таблоїд Daily Mail повідомив, що Росії можуть заборонити проведення домашніх матчів чемпіонату Європи з футболу 2020 року через невідповідність бази даних московської антидопінгової лабораторії. Про те, що дані з неї було підмінено, стало відомо у вересні.</p>
    </article>
  </body>
</html>