<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/taxa-oxigen-se-amana-anunt-de-ultima-ora-facut-de-primarul-gabriela-firea_500899.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T13:04:00+00:00"/>
    <meta property="og:title" content="TAXA OXIGEN se amână. Anunţ de ultima oră făcut de primarul Gabriela Firea"/>
    <meta property="og:description" content="Aplicarea taxei OXIGEN se am&amp;acirc;nă, a anunţat primarul Capitalei, Gabriela Firea."/>
  </head>
  <body>
    <article>
      <h1>TAXA OXIGEN se amână. Anunţ de ultima oră făcut de primarul Gabriela Firea</h1>
      <address>
        <time datetime="2019-12-09T13:04:00+00:00">09 Dec 2019, 13:04</time>
      </address>
      <p>Aplicarea taxei OXIGEN se amână, a anunţat primarul Capitalei, Gabriela Firea.</p>
      <p>Taxa Oxigen se amână pentru luna martie 2020. Gabriela Firea a anunțat că în ianuarie și februarie 2020, măsurile se vor axa pe informarea cetăţenilor.</p>
      <p><a href="https://www.romaniatv.net/taxarea-masinile-poluante-din-bucuresti-a-fost-modificata-ce-vehicule-vor-fi-interzise-in-centru-care-va-fi-valoarea-vinietei-oxigen_495229.html">Taxa "Oxigen"</a> pentru accesul cu maşina şi circulaţia pe drumurile publice în Bucureşti trebuia să intre în vigoare de la 1 ianuarie 2020. Potrivit proiectului aprobat de Consiliul General al Municipiului Bucureşti, toate maşinile cu normă de poluare sub Euro 4 vor plăti vigneta "Oxigen" de acces şi circulaţie în Bucureşti.</p>
      <p>Taxa Oxigen pentru maşinile Euro 4 va intra în vigoare începând cu 1 ianuarie 2021. </p>
      <p>Hotărârea prevede ca din<b> 2020 , accesul autovehiculelor cu masa totală maximă autorizata mai mică de 5 tone pe arterele din Bucureşti este restricționat zilnic, de luni pană vineri , cu exceptia sărbatorilor legale, în intervalul 07:00-22:00 </b>, după cum urmează:</p>
      <p>- pentru <b>cele cu norma de poluare non-Euro, Euro 1 și Euro 2, accesul este interzis în Zona de Actiune pentru Calitatea Aerului (ZACA), fiind permis pentru restul arterelor din municipiul Bucureşti numai în urma achiziționării unei viniete electronice Oxigen</b></p>
      <p>- pentru cele cu <b>norma de poluare Euro 3 și Euro 4, accesul este permis pe toate strazile municipiului Bucureşti numai în urma achiziționării unei viniete electronice Oxigen. ATENŢIE!!! A</b><b>utoturismele Euro 4 vor plăti vinieta de la 1 ianuarie 2021.</b></p>
      <p>Potrivit unui amendament propus de ALDE și aprobat în CGMB, mașinile non euro, Euro 1 și Euro 2 nu vor mai avea voie deloc în București din 2022, iar pentru autoturismele Euro 3 restricția este valabilă din 2024. </p>
      <p>Pentru mașinile sub Euro 3 vinieta va fi de 15 lei pe zi, iar pentru cele Euro 3 și 4 - 5 lei pe zi.</p>
      <p>Vezi mai jos noile tarife propuse de primarul Gabriela Firea pentru proprietarii de maşini care vor să tranziteze Bucureştiul:</p>
      <figure>
        <img src="https://cmedia.romaniatv.net/image/201910/w500/tarife_vinieta_oxigen_66678900.jpg"/>
      </figure>
      <p>Șoferii care circula fara vinieta corespunzătoare vor fi sancționați cu amenzi de la 1.500 la 2.000 de lei.</p>
      <p>Vinietele OXIGEN se vor putea achizitiona online, din benzinarii, prin sms sau aplicatii online ale Primariei Capitalei, care vor fi realizate special in acest scop.</p>
      <h3><a href="https://www.romaniatv.net/taxa-oxigen-de-la-1-ianuarie-2020-cum-poti-afla-norma-de-poluare-a-masinii-tale_495673.html">TAXA OXIGEN pentru autoturismele sub EURO 4, de la 1 ianuarie 2020. Cum poţi afla norma de poluare a maşinii tale</a> </h3>
    </article>
  </body>
</html>