<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/auto/primarul-capitalei-gabriela-firea-amana-proiectul-oxigen-pentru-martie-2020-ianuarie-si-februarie-sa-fie-dedicate-informarii-18660340"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T13:35:53+00:00"/>
    <meta property="og:title" content="Primarul Capitalei Gabriela Firea amână proiectul Oxigen pentru martie 2020: Ianuarie şi februarie să fie dedicate informării"/>
    <meta property="og:description" content="Primarul Gabriela Firea a anunţat, luni, că programul Oxigen privind vinietele nu va mai intra în vigoare din ianuarie 2020, ci din luna martie a anului viitor, iar acest interval să fie dedicat „informării şi conştientizării”. "/>
  </head>
  <body>
    <article>
      <h1>Primarul Capitalei Gabriela Firea amână proiectul Oxigen pentru martie 2020: Ianuarie şi februarie să fie dedicate informării</h1>
      <address>
        <time datetime="2019-12-09T13:35:53+00:00">09 Dec 2019, 13:35</time>
      </address>
      <p>Primarul Gabriela Firea a anunţat, luni, că programul Oxigen privind vinietele nu va mai intra în vigoare din ianuarie 2020, ci din luna martie a anului viitor, iar acest interval să fie dedicat „informării şi conştientizării”. </p>
      <p>„Normal ar trebuie să fie aplicat de la 1 ianuarie, şi prin urmare, autoturismele poluante să nu mai aibă acces în zona anunţată deja. Deoarece, conştientizăm faptul că cetăţeni trebuie să fie mult mai informaţi, am luat hotărârea cu Direcţia transporturi, ca lunile ianuarie şi februarie să fie dedicate informării şi conştientizării”, a anunţat primarul Gabriela Firea la comandamentul pentru identificarea soluţiilor pentru traficul din Capitală în perioada sarbatorilor.</p>
      <p>Potrivit proiectului, din 2020 masinile sub Euro 4 vor plăti vinieta Oxigen, iar maşinile sub Euro 3 nu vor mai avea acces în centrul oraşului. Autoturismele Euro 4 vor plăti vinieta din 2021.</p>
      <p>Accesul autovehiculelor cu masa totală maximă autorizata mai mică de 5 tone pe arterele din Bucureşti este restricţionat zilnic, de luni pană vineri, cu exceptia sărbatorilor legale, în intervalul 07:00-22:00, după cum urmează:</p>
      <p>- pentru cele cu norma de poluare non-Euro, Euro 1 şi Euro 2, accesul este interzis în Zona de Actiune pentru Calitatea Aerului (ZACA), fiind permis pentru restul arterelor din municipiul Bucureşti numai în urma achiziţionării unei viniete electronice Oxigen</p>
      <p>- pentru cele cu norma de poluare Euro 3 şi Euro 4, accesul este pemis pe toate strazile municipiului Bucureşti numai în urma achiziţionării unei viniete electronice Oxigen; Restricţia pentru Euro 4 se aplica din 2021.</p>
      <p>- masinile electrice, hibride sau cu norma de poluare Euro 5 şi Euro 6, au acces fără restrictii pe toate arterele;</p>
      <p>Pentru maşinile sub Euro 3 vinieta va fi de 15 lei pe zi, iar pentru cele Euro 3 şi 4 - 5 lei pe zi.</p>
      <p>Şoferii care circula fara vinieta corespunzătoare vor fi sancţionaţi cu amenzi de la 1.500 la 2.000 de lei.</p>
    </article>
  </body>
</html>