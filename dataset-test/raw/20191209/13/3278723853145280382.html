<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2118723"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Досегашният управител на ВиК Шумен Илиян Илиев оглавява водното дружество в Перник"/>
    <meta property="og:description" content="Перник, 9 декември /Елка Робева,БТА/ Досегашният управител на ВиК Шумен Илиян Илиев оглавява водното дружество в Перник. Това е било решено на Общо събрание на акционерите на &quot;В и К&quot; - Перник, съобщиха от дружеството. Кандидатурата на Илиев е предложена от държавата, която притежава 51 процента от капитала на дружеството. Очаква се новият ръководител на водоснабдителното предприятие в Перник официално да встъпи в длъжност следващата седмица. Илиев заменя досегашния управител на пернишкото ВиК Иван Витанов. Той бе освободен, след като на 6 ноември стана ясно, че нивото на питейния водоизточник на Перник - язовир &quot;Студена&quot; е критично ниско, на 18 ноември беше въведен воден режим за града и още 10 населени места в региона и на 20 ноември перничани поискаха оставката му на протест на пред &quot;В и К&quot;. Против кандидатурата на новия управител е гласувал кметът на Радомир Пламен Алексиев, защото Илиев не е бил представен на акционерите, не е присъствал на събранието, също и проблемът с освобождаването му от ръководния пост…"/>
  </head>
  <body>
    <article>
      <h1>Досегашният управител на ВиК Шумен Илиян Илиев оглавява водното дружество в Перник</h1>
      <address>
        <time datetime="2019-12-09T13:29:00+00:00">09 Dec 2019, 13:29</time>
      </address>
      <p>BOBSTH 13:30:31 09-12-2019</p>
      <p>MH1327BO.007</p>
      <p>Перник - В и К - нов управител</p>
      <p>Досегашният управител на ВиК Шумен Илиян Илиев оглавява водното дружество в Перник</p>
      <p>Перник, 9 декември /Елка Робева,БТА/</p>
      <p>Досегашният управител на ВиК Шумен Илиян Илиев оглавява водното дружество в Перник. Това е било решено на Общо събрание на акционерите на "В и К" - Перник, съобщиха от дружеството. Кандидатурата на Илиев е предложена от държавата, която притежава 51 процента от капитала на дружеството. Очаква се новият ръководител на водоснабдителното предприятие в Перник официално да встъпи в длъжност следващата седмица.</p>
      <p>Илиев заменя досегашния управител на пернишкото ВиК Иван Витанов. Той бе освободен, след като на 6 ноември стана ясно, че нивото на питейния водоизточник на Перник - язовир "Студена" е критично ниско, на 18 ноември беше въведен воден режим за града и още 10 населени места в региона и на 20 ноември перничани поискаха оставката му на протест на пред "В и К".</p>
      <p>Против кандидатурата на новия управител е гласувал кметът на Радомир Пламен Алексиев, защото Илиев не е бил представен на акционерите, не е присъствал на събранието, също и проблемът с освобождаването му от ръководния пост във "В и К" - Шумен не е решен.</p>
      <p>/МХ/</p>
    </article>
  </body>
</html>