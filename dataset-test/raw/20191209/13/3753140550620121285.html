<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/ugorschyna_oshtrafuvala_facebook_na_4_mln_cherez_brekhlyvyy_slogan"/>
    <meta property="og:site_name" content="espreso.tv"/>
    <meta property="article:published_time" content="2019-12-09T13:58:00+00:00"/>
    <meta property="og:title" content="Угорщина оштрафувала Facebook на $4 млн через “брехливий слоган”"/>
    <meta property="og:description" content="Угорське агентство з питань конкуренції оштрафувало Facebook на $4 млн за те, що компанія нібито ввела в оману своїх користувачів в Угорщині, заявивши, що її послуги є безкоштовними"/>
  </head>
  <body>
    <article>
      <h1>Угорщина оштрафувала Facebook на $4 млн через “брехливий слоган”</h1>
      <address>
        <time datetime="2019-12-09T13:58:00+00:00">09 Dec 2019, 13:58</time>
      </address>
      <p>Угорське агентство з питань конкуренції оштрафувало Facebook на $4 млн за те, що компанія нібито ввела в оману своїх користувачів в Угорщині, заявивши, що її послуги є безкоштовними</p>
      <p>Про це <a href="https://apnews.com/87b8b67086873a46bfeb33a1dc820483">повідомляє</a> Associated Press.</p>
      <p>Відзначається, що Facebook розмістив на своїй домашній сторінці та в довідковому центрі такі слогани, як "Безкоштовно і кожен може приєднатися". При цьому в соцмережі стверджують, що її послуги є безкоштовними.<br/>На думку угорського агентства, користувачі Facebook дійсно не платять гроші соцмережі безпосередньо. Але вони платили за користування соцмережами тим, що Facebook збирав і використовував їх дані. А саме - споживчі вподобання, інтереси та звички.</p>
      <p>Ця інформація дозволяла Facebook продавати рекламу своїм клієнтам. При цьому реклама потрапляла до споживачів шляхом розміщення їх в публікаціях користувачів соцмережі.</p>
      <p>Угорське агентство заявило, що повідомлення про безкоштовне використання Facebook "відволікає увагу споживачів" від компенсації, яку вони забезпечують компанії, надаючи свої дані. Агентство заявило, що розрахувало штраф на підставі не тільки доходів Facebook від реклами в Угорщині, але й того, що компанія внесла глобальні зміни в гасла про безкоштовні послуги.</p>
      <p>Угорська влада відзначили, що аналогічні висновки щодо поведінки Facebook були зроблені як в США, так і в Європі. Також стверджується, що під тиском Євросоюзу компанія в квітні 2019 року скоригувала свої повідомлення про умови використання мережі.</p>
      <p>Штраф у розмірі 1,2 мільярда форинтів ($ 4 млн) - це найбільший в історії Угорщини штраф, пов'язаний з питанням захисту прав споживачів.</p>
    </article>
  </body>
</html>