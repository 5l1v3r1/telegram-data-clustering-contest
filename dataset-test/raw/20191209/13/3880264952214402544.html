<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/tamilnadu/2019/dec/09/tnpsc-group-1-result-released-3301444.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T13:59:00+00:00"/>
    <meta property="og:title" content="டிஎன்பிஎஸ்சி குரூப் - 1 முதன்மைத் தேர்வு முடிவுகள் வெளியானது!"/>
    <meta property="og:description" content="டிஎன்பிஎஸ்சி குரூப் - 1 முதன்மைத் தேர்வு முடிவுகளை தமிழ்நாடு அரசுப் பணியாளர் தேர்வாணையம் வெளியிட்டுள்ளது. "/>
  </head>
  <body>
    <article>
      <h1>டிஎன்பிஎஸ்சி குரூப் - 1 முதன்மைத் தேர்வு முடிவுகள் வெளியானது!</h1>
      <address><time datetime="2019-12-09T13:59:00+00:00">09 Dec 2019, 13:59</time> by <a rel="author">DIN</a></address>
      <p>டிஎன்பிஎஸ்சி குரூப்- 1 முதன்மைத் தேர்வு முடிவுகளை தமிழ்நாடு அரசுப் பணியாளர் தேர்வாணையம் வெளியிட்டுள்ளது. </p>
      <p>தமிழகம் முழுவதும் உதவி மாவட்ட ஆட்சியர், துணை காவல் கண்காணிப்பாளர், வணிகவரித் துறை உதவி ஆணையர் உள்ளிட்ட பணியிடங்களுக்கு குரூப்-1 தேர்வு நடத்தப்படுகிறது. இதில், நடப்பு ஆண்டில் 181 காலிப்பணியிடங்கள் அறிவிக்கப்பட்டன. அதன்படி, முதல்நிலைத் தேர்வில் வெற்றி பெற்றவர்களுக்கு முதன்மைத் தேர்வு கடந்த ஜூலை மாதம் 12ம் தேதி முதல் 14ம் தேதி வரை நடைபெற்றது. சுமார் 9 ஆயிரத்துக்கும் அதிகமானோர் முதன்மைத் தேர்வுக்கு அனுமதிக்கப்பட்டனர்.</p>
      <p>இந்நிலையில், முதன்மைத் தேர்வு முடிவுகளை தமிழ்நாடு அரசுப் பணியாளர் தேர்வாணையம் இன்று வெளியிட்டுள்ளது. தேர்வு முடிவுகளை tnpsc.gov.in என்ற இணையதளத்தில் தெரிந்துகொள்ளலாம். முதல்முறையாக, குறுகிய காலத்திலே, அதாவது 145 நாட்களிலேயே குரூப் 1 முதன்மைத் தேர்வு முடிவுகள் வெளியாகியுள்ளன. </p>
      <p>முதன்மைத் தேர்வில் வெற்றி பெற்றவர்களுக்கு நேர்முகத்தேர்வு டிசம்பர் 23ம் தேதி வரை டிசம்பர் 31 வரை நடைபெறும் என்று தெரிவிக்கப்பட்டுள்ளது. </p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>