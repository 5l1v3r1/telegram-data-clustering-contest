<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/intel_feltamasztja_haswell_platformot.html"/>
    <meta property="og:site_name" content="PROHARDVER!"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Az Intel feltámasztja a Haswell platformot"/>
    <meta property="og:description" content="Konkrétan a Pentium G3420 kihantolásáról és harcba küldéséről van szó."/>
  </head>
  <body>
    <article>
      <h1>Az Intel feltámasztja a Haswell platformot</h1>
      <address><time datetime="2019-12-09T13:29:00+00:00">09 Dec 2019, 13:29</time> by <a rel="author" href="https://prohardver.hu/tag/synthwave.html" target="_blank">Synthwave</a></address>
      <h3>H﻿i﻿rdeté﻿s</h3>
      <figure>
        <a href="https://track.adform.net/C/?bn=34459576;C=0">
          <img src="https://track.adform.net/adfserve/?bn=34459576;srctype=4;ord=[timestamp]"/>
        </a>
      </figure>
      <p>Nem titok, hogy az Intelnek komoly kapacitásbeli problémái vannak a 14 nanométeres node-dal, és a gyártó most egy szokatlan megközelítéssel kívánja a filléres (100 dollár alatti) szegmensben lévő termékhiányt orvosolni: újra előveszi a 22 nanométeren gyártott, kétmagos/kétszálas, LGA1150-es foglalatba való <a href="https://ark.intel.com/content/www/us/en/ark/products/77775/intel-pentium-processor-g3420-3m-cache-3-20-ghz.html">Pentium G3420</a>-ast, ami még bizony a Haswell kódnevű magot használ. A 3,2 GHz-en ketyegő, 53 wattos TDP-vel rendelkező, DDR3-as memóriákkal kompatibilis CPU már egy idejétmúlt architektúra képviselője, és még a Celeron G4920-nál is lassabb valamivel.</p>
      <figure>
        <img src="https://prohardver.hu/dl/cnt/2019-12/156922/intel_haswell_2a.jpg"/>
      </figure>
      <p>Azt nem látjuk, hogy konzumer fronton ki lenne az, aki egy 2013-as, low-end processzorért 45 eurót kifizet, de a kék vállalat OEM partnerei között biztosan lesz olyan, aki lecsap az "élőhalott" Pentiumra.</p>
    </article>
  </body>
</html>