<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/deltio-ektakton-kairikon-fainomenon-apo-tin-perifereias-thessalias/"/>
    <meta property="og:site_name" content="ert.gr"/>
    <meta property="article:published_time" content="2019-12-09T13:07:08+00:00"/>
    <meta property="og:title" content="Δελτίο έκτακτων καιρικών φαινομένων από την Περιφέρειας Θεσσαλίας"/>
    <meta property="og:description" content="Από την ΠΕΡΙΦΕΡΕΙΑ ΘΕΣΣΑΛΙΑΣ – ΔΙΕΥΘΥΝΣΗ ΠΟΛΙΤΙΚΗΣ ΠΡΟΣΤΑΣΙΑΣ ανακοινώνεται ότι , μετά από το έκτακτο δελτίο της ΕΜΥ , αναμένεται πρόσκαιρη επιδείνωση του καιρού, τις πρώτες βραδινές ώρες σήμερα, η οποία θα διαρκέσει μέχρι και το βράδυ της Πέμπτης 13 του μηνός, με έντονες βροχοπτώσεις (τοπικά μεγάλο ύψος βροχής), σποραδικές καταιγίδες και ισχυρούς ανέμους."/>
  </head>
  <body>
    <article>
      <h1>Δελτίο έκτακτων καιρικών φαινομένων από την Περιφέρειας Θεσσαλίας</h1>
      <address><time datetime="2019-12-09T13:07:08+00:00">09 Dec 2019, 13:07</time> by <a rel="author">Μίνα Μαυρογιάννη</a></address>
      <p>Από την ΠΕΡΙΦΕΡΕΙΑ ΘΕΣΣΑΛΙΑΣ – ΔΙΕΥΘΥΝΣΗ ΠΟΛΙΤΙΚΗΣ ΠΡΟΣΤΑΣΙΑΣ ανακοινώνεται ότι , μετά από το έκτακτο δελτίο της ΕΜΥ , αναμένεται πρόσκαιρη επιδείνωση του καιρού, τις πρώτες βραδινές ώρες σήμερα, η οποία θα διαρκέσει μέχρι και το βράδυ της Πέμπτης 13 του μηνός, με έντονες βροχοπτώσεις (τοπικά μεγάλο ύψος βροχής), σποραδικές καταιγίδες και ισχυρούς ανέμους.</p>
      <p>ΠΑΡΑΚΑΛΟΥΝΤΑΙ ΟΙ ΠΟΛΙΤΕΣ:</p>
      <p>1. Να είναι ιδιαίτερα προσεκτικοί στις μετακινήσεις τους, στους χώρους παραμονής και αναψυχής και να λαμβάνουν μέτρα αυτοπροστασίας.<br/>2. Να αποφεύγουν τη διέλευσή τους πεζή ή εποχούμενοι από ρέματα, λόγω του πιθανού και αναμενόμενου μεγάλου όγκου νερού.<br/>3. Να βεβαιωθούν ότι οι υδρορροές και τα φρεάτια έξω από το σπίτι τους δεν είναι φραγμένα και λειτουργούν κανονικά.<br/>4. Να ασφαλίσουν αντικείμενα τα οποία μπορεί να παρασυρθούν από τον άνεμο ή τη ραγδαία βροχόπτωση και ενδέχεται να προκαλέσουν τραυματισμούς ή ζημιές.<br/>5. Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των επικίνδυνων καιρικών φαινομένων.<br/>6. Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.<br/>7. Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κ.λπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).<br/>8. Να ακολουθούν τις οδηγίες των κατά τόπους αρμοδίων υπηρεσιών φορέων, όπως Αστυνομία και Πυροσβεστική Υπηρεσία κτλ, καθώς και να ενημερώνονται από την ιστοσελίδα της Περιφέρειας Θεσσαλίας•<br/>9. Οι υπηρεσίες των Περιφερειακών Ενοτήτων Θεσσαλίας να είναι σε επιφυλακή με το προσωπικό και τα μηχανήματα έργων .<br/>10. Οι δήμοι και οι υπηρεσίες αυτών να βρίσκονται σε πλήρη ετοιμότητα με το απαραίτητο τεχνικό προσωπικό και τα μηχανήματα τους.<br/>11. Οι δήμοι επίσης, που έχουν στα όρια τους τουριστικές περιοχές , λόγω αρμοδιότητας, να ενημερώσουν με οποιονδήποτε τρόπο τους επισκέπτες ξενοδοχείων και καταλυμάτων για την πιθανή επικινδυνότητα των φαινομένων.</p>
      <p>Τονίζεται ότι σε περιπτώσεις ανάγκης οι πολίτες να επικοινωνούν με τις αρμόδιες υπηρεσίες ( αστυνομία τηλ. 100 – πυροσβεστική τηλ 199)</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/anakoinosi-syriza-gia-ta-ellinotoyrkika/"/>
        <a href="https://www.ert.gr/perifereiakoi-stathmoi/zakinthos/dimos-zakynthoy-kalesma-enischysis-toy-koinonikoy-farmakeioy/"/>
        <a href="https://webradio.ert.gr/i-foni-tis-elladas/ena-neo-vravio-kathieroni-o-syllogos-athineon-neas-notias-oualias/"/>
        <a href="https://webradio.ert.gr/i-foni-tis-elladas/i-rebetiki-kobania-ton-vryxellon-kosmokratores-sti-foni-tis-elladas/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/deltio-ektakton-kairikon-fainomenon-apo-tin-perifereias-thessalias/"/>
        <a href="https://www.ert.gr/perifereiakoi-stathmoi/florina/7o-christoygenniatiko-bazaar-apo-to-kentro-koinonikis-pronoias/"/>
      </related>
    </article>
  </body>
</html>