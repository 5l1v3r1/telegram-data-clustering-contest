<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/match_shahtarya_z_atalantoyu_rozsudit_vidomiy_arbitr_n1245958"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:38:00+00:00"/>
    <meta property="og:title" content="Матч &quot;Шахтаря&quot; з &quot;Аталантою&quot; розсудить відомий арбітр"/>
    <meta property="og:description" content="Поєдинок 6 туру Ліги чемпіонів між &quot;Шахтарем&quot; та &quot;Аталантою&quot; довірили досвідченому німецькому арбітру Феліксу Цваєру. &quot;Гірники&quot; приймуть італійців у середу, 11 листопада."/>
  </head>
  <body>
    <article>
      <h1>Матч "Шахтаря" з "Аталантою" розсудить відомий арбітр</h1>
      <address><time datetime="2019-12-09T13:38:00+00:00">09 Dec 2019, 13:38</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Поєдинок 6 туру Ліги чемпіонів між "Шахтарем" та "Аталантою" довірили досвідченому німецькому арбітру Феліксу Цваєру. "Гірники" приймуть італійців у середу, 11 листопада.</b>
      </p>
      <p>Як повідомляє сайт УЄФА, 38-річний Фелікс Цваєр буде головним арбітром гри. Асистенти рефері – Торстен Шіффнер та Марко Ахмюллер.</p>
      <blockquote>Дивіться також: <a href="https://24tv.ua/sport/shahtar__atalanta_girniki_efektnim_promo_anonsuvali_virishalniy_match_u_lizi_chempioniv_n1241769">Ефектне промо до вирішального матчу "Шахтаря" у Лізі чемпіонів – відео</a></blockquote>
      <p>Відеопомічник рефері – Саша Штегеманн, асистент відеопомічника – Марко Фрітц. Четвертий рефері – Роберт Шродер. Усі арбітри з Німеччини.</p>
      <p>Для Цваєра це вже третій матч за участю "Шахтаря". Уперше німець працював на матчі "гірників" у 2015 році. Тоді у третьому кваліфікаційному раунді Ліги Європи донеччани грали проти "Фенербахче".</p>
      <p>У 2017 році німецький арбітр працював на матчі "Шахтаря" у груповому етапі Ліги чемпіонів проти "Наполі". Обидва матчі за суддівства Цваєра "Шахтар" виграв.</p>
      <p>Окрім того, Цваєр працював на матчах "Динамо", "Дніпра" та збірної України.</p>
    </article>
  </body>
</html>