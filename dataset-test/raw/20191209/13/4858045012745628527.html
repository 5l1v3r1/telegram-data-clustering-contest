<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/breaking-rusia-a-fost-exclusa-de-la-jocurile-olimpice-si-campionatul-mondial-de-fotbal_1411211.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T13:00:16+00:00"/>
    <meta property="og:title" content="BREAKING - Rusia a fost EXCLUSĂ de la Jocurile Olimpice și Campionatul Mondial de Fotbal"/>
    <meta property="og:description" content="Agenția Mondială Anti-Doping (WADA) a decis suspendarea tututor sportivilor din Rusia pentru o perioadă de 4 ani, ca urmare a scandalului..."/>
  </head>
  <body>
    <article>
      <h1>BREAKING - Rusia a fost EXCLUSĂ de la Jocurile Olimpice și Campionatul Mondial de Fotbal</h1>
      <address><time datetime="2019-12-09T13:00:16+00:00">09 Dec 2019, 13:00</time> by <a rel="author">Lucian Negrea, Reporter</a></address>
      <p>Agenția Mondială Anti-Doping (WADA) a decis suspendarea tututor sportivilor din Rusia pentru o perioadă de 4 ani, ca urmare a scandalului privind dopajul acestora. Pentru Rusia asta înseamnă excluderea de la Jocurile Olimpice din 2020 și Campionatul Mondial de Fotbal din 2022.</p>
      <p>”Sancțiunile recomandate au fost aprobate în unanimitate”, a spus un purtător de cuvânt al WADA, conform L'Equipe.</p>
      <p>În schimb, echipa națională de fotbal a Rusiei poate participa la EURO 2020.</p>
      <p>Forul mondial anti-doping a recurs la această decizie extremă după ce Rusia a fost acuzată că a ascuns mii de rezultate pozitive la testele antidoping ale sportivilor ruși, notează sky.com, informează <a href="https://www.gsp.ro/sporturi/altele/bomba-in-sportul-mondial-rusia-exclusa-de-la-jocurile-olimpice-si-de-la-mondialul-din-2022-584997.html">GSP</a>.</p>
      <p>Sancțiunea ar urma să se aplice nu doar la Olimpiadă și la Mondial, ci și la toate competițiile internaționale în care Rusia participă în cadrul sporturilor de echipă.</p>
      <p>Scandalul își are originile în 2015, când WADA a stabilit că Rusia a contribuit la nașterea unui „sistem instituțional” de dopaj în perioada 2011-2015.</p>
    </article>
  </body>
</html>