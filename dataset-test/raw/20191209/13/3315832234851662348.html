<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/7ad990734073e811/premierul-chicu-despre-acuzatiile-liderilor-acum-privind-pericolul-ca-rm-sa-ramana-fara-gaz-din-ianuarie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T13:32:23+00:00"/>
    <meta property="og:title" content="Premierul Chicu, despre acuzațiile liderilor ACUM privind pericolul ca RM să rămână fără gaz din ianuarie"/>
    <meta property="og:description" content="Premierul Ion Chicu a venit cu o recție la semnalele de alarmă trase de liderii Blocului ACUM, Andrei Năstase și Maia Sandu, privind pericolul ca Republica Moldova să nu mai aibă gaz și curent din ianuarie 2020, din cauza neînțelegerilor dintre Rusia și Ucraina.Șeful Guvernului a chemat cetățenii la calm, dar nu a pomenit despre nicio acțiune pe care o întreprinde guvernarea pentru a evita o astfel de criză."/>
  </head>
  <body>
    <article>
      <h1>Premierul Chicu, despre acuzațiile liderilor ACUM privind pericolul ca RM să rămână fără gaz din ianuarie</h1>
      <address><time datetime="2019-12-09T13:32:23+00:00">09 Dec 2019, 13:32</time> by <a rel="author">Jurnal.md</a></address>
      <p>
        <b>Premierul Ion Chicu a venit cu o recție la semnalele de alarmă trase de liderii Blocului ACUM, Andrei Năstase și Maia Sandu, privind pericolul ca Republica Moldova să nu mai aibă gaz și curent din ianuarie 2020, din cauza neînțelegerilor dintre Rusia și Ucraina.</b>
      </p>
      <p>
        <b>Șeful Guvernului a chemat cetățenii la calm, dar nu a pomenit despre nicio acțiune pe care o întreprinde guvernarea pentru a evita o astfel de criză.</b>
      </p>
      <p>„Îngrijorații si potenții, care toată vara s-au ocupat de preluarea schemelor, reparații costisitoare din bugetul public al curții blocului unde trăiesc, dar și alte isprăvi de genul acesta - în loc să pregătească țara de sezonul rece, caută disperat să „greiereze” ceva, numai să nu-i uite lumea... Am informație, că potenta doamnă, în afară de adresările disperate către partenerii de dezvoltare de a stopa colaborarea cu Republica Moldova (până nu redevine ea premier/președinte/procuror si mamă a națiunii), mai dă târcoale și prin alte părți, pentru a zădărnici eforturile guvernului de a soluționa problemele energetice, inclusiv aprovizionarea cu gaze. E în stilul ei, dar haideți s-o vorbim doar de bine, că dacă deloc - se supără. Vrea atenție, dar nu avem timp - trebuie să curățim mizeria pe care a lăsat-o în administrația publică centrală. Abia vineri am reușit să-i corectăm isprava cu reținerile de salarii”, a comentat Chicu pe pagina sa de Facebook.</p>
      <p>„Chem cetățenii la calm si-i rog să nu să se lase manipulați de oameni care au un singur scop. Regretabil scop”, a adăugat șeful Guvernului.</p>
      <p>Fostul premier <a href="http://jurnal.md/ro/news/18a6d21c60b9cbb2/maia-sandu-exista-riscul-sa-inghetam-in-ianuarie.html">Maia Sandu a acuzat astăzi noua guvernare de „impotență” și că pune în pericol securitatea energetică a țării.</a></p>
      <p><a href="http://jurnal.md/ro/news/48dcf09f5409283a/platforma-da-acuza-guvernul-ca-ar-putea-lasa-tara-fara-gaz-si-curent-in-plina-iarna-nu-excludem-actiuni-masive-de-protest.html">Platforma DA a cerut ca MoldovaGaz să inițieze semnarea unui contract standard de tranzit cu Ucraina</a> până la activarea acestei opțiunii în situația în care Moldova va fi nevoită să cumpere gaze naturale din alte țari decât Rusia.</p>
      <p>Totodată, Platforma DA solitică crearea de urgență a unei celule de criză cu implicarea factorilor de decizie din partea guvernului, sectorului energetic, experți naționali și internaționali pentru elaborarea unui plan național anticriză cu soluții clare.</p>
      <p>Precizăm că și experții de la <a href="http://jurnal.md/ro/news/ca14be4b85eeb8d2/whatchdog-cetatenii-rm-risca-sa-ramana-fara-gaz-si-energie-electrica-din-ianuarie-2020.html">WhatchDog.md au atenționat că cetățenii Republicii Moldova ar putea să nu mai aibă gaz din ianuarie 2020</a>.</p>
    </article>
  </body>
</html>