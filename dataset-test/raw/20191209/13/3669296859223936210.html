<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/buyuksehir-meclisi-son-kez-toplandi-1459432"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:11:19+00:00"/>
    <meta property="og:title" content="Büyükşehir Meclisi son kez toplandı"/>
    <meta property="og:description" content="Büyükşehir Meclisi son kez toplandı"/>
  </head>
  <body>
    <article>
      <h1>Büyükşehir Meclisi son kez toplandı</h1>
      <address>
        <time datetime="2019-12-09T13:11:19+00:00">09 Dec 2019, 13:11</time>
      </address>
      <p> </p>
      <p>Hasan DEMİRBAŞ/<a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA Büyükşehir <a href="https://www.cnnturk.com/haberleri/belediye">Belediye</a> Meclisi, 2019 yılında son kez toplandı. Toplantıda 34 maddenin 31'i oy birliğiyle kabul edildi.</p>
      <p>Büyükşehir Belediyesi Meclisi'nin 2019 yılı son toplantısı Belediye Başkanı Muhittin Böcek başkanlığında gerçekleştirildi. Rahatsızlık nedeniyle 2 aydır meclis toplantısına gelemeyen <a href="https://www.cnnturk.com/haberleri/ak-parti">AK Parti</a> Grup Sözcüsü Nafiz Tanır, yeniden parti grubuna katıldı. Sakal bırakan Tanır, meclis üyelerinin geçmiş olsun dileklerini kabul etti. Öte yandan meclis sıralarında ASAT etiketli, 'Ceysu' kapaklı sular dikkati çekti. Etiketlerin üstünde 'Bu ürün, ikram maksadıyla ASAT Genel Müdürlüğü adına Ceysu-Doyran Tesisleri'nde üretilmiştir' notu yer aldı. Gündem maddelerinin sadece 3'ü oy çokluğuyla kabul edilirken, 31'i oybirliği ile kabul edildi.</p>
      <p>ÜMİT UYSAL'I KIZDIRAN 'HAYIR'</p>
      <p>Mecliste Muratpaşa Belediyesi'ne ait Meydankavağı Mahallesi'ndeki bir parselin, ticari alana dönüştürülmesine yönelik gündem maddesine yönelik AK Parti ve <a href="https://www.cnnturk.com/haberleri/mhp">MHP</a> grubunun 'hayır' oyu, Muratpaşa Belediye Başkanı Ümit Uysal'ın tepkisine neden oldu. Şehirlerin imar planlarında nerenin yeşil alan, nerenin ticaret alanı olacağının belirtildiğini kaydeden Uysal, bu durumun kamu parselleri için de geçerli olduğunu belirtti.</p>
      <p>Başkan Uysal, "Kamunun görevi yeşil alanları olduğu gibi korumaktır. Ama kamunun kamu mülklerini koruma görevi de vardır. Kamu kendisine düşen parsellerin değerini koruyup, onu değerlendirmekle de mükelleftir. Kamu elinde ne varsa her şeyi yeşil alana çevirmesi cahilce bir yaklaşım olur. Belediye parselinde ticaret hakkını neden kullanmasın, milletin malını neden değersizleştirelim? Nasıl bir kafa bu? Bu parselin yan tarafı ASAT aitti. Geçen dönem ticari alan olarak düzenlendi. Fazla emsal talebimiz yok" diye konuştu.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/turkiye/hayvanseverin-protesto-ettigi-mudur-gorevden-alindi"/>
        <a href="https://www.cnnturk.com/yerel-haberler/aydin/banka-karti-kopyalanmasina-4-gozalti-1459429"/>
        <a href="https://www.cnnturk.com/yerel-haberler/tokat/tokatta-uyusturucu-operasyonu-1459428"/>
      </related>
    </article>
  </body>
</html>