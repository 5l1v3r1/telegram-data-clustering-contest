<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/adi-minune-si-florin-salam-risca-sa-primeasca-munca-in-folosul-comunitatii-20106637"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T13:57:31+00:00"/>
    <meta property="og:title" content="Adi Minune şi Florin Salam riscă să primească muncă în folosul comunităţii"/>
    <meta property="og:description" content="Autoritățile le-au declarat război celor care fac nunți la bloc sau care vin cu lăutari și deranjează liniștea publică. Vizaţi sunt maneliştii care cântă"/>
  </head>
  <body>
    <article>
      <h1>Adi Minune şi Florin Salam riscă să primească muncă în folosul comunităţii</h1>
      <address><time datetime="2019-12-09T13:57:31+00:00">09 Dec 2019, 13:57</time> by <a rel="author">Loredana T.</a></address>
      <p>Autoritățile le-au declarat război celor care fac nunți la bloc sau care vin cu lăutari și deranjează liniștea publică. Vizaţi sunt maneliştii care cântă la corturi, printre care Adi Minune, Florin Salam şi mulţi alţii, riscând să primească muncă în folosul comunităţii.</p>
      <p>Organizarea de petreceri cu caracter privat și utilizarea de aparatură muzicală la intensitate de natură a tulbura liniștea locuitorilor, în corturi, alte amenajări sau în spațiu neacoperit, situate în perimetrul apropiat imobilelor cu destinația de locuințe sau cu caracter social, în mediul urban va fi sancționată, din ianuarie 2020, cu amendă de la 2000 la 3000 lei.</p>
      <p>În plus, repetarea contravenției în decurs de 24 de ore de la constatarea primei fapte, se sancționează cu amendă de la 3000 la 6000 lei sau prestarea a 100-150 de ore de activități în folosul comunității.</p>
      <p>De asemenea, tot până la 1.500 de lei ajunge amenda pentru persoanele care deranjează liniştea publică sau produce zgomote în zonele de locuit între orele 22:00 – 08:00 şi 13:00-14:00. Pentru repetarea ofensei într-un interval de 24 de ore, aceste amenzi pot urca până la 3.000 de lei, sau pedeapsă cu 70-120 de ore de muncă în folosul comunităţii.</p>
      <p>Această prevedere face parte din modificările actelor normative din domeniul ordinii și siguranței publice realizate prin Legea nr. 192 din 2019.</p>
    </article>
  </body>
</html>