<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/magazin/kurulus-osman-4-bolum-fragmani-yeni-bolumde-onemli-aciklama"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:46:47+00:00"/>
    <meta property="og:title" content="Kuruluş Osman 4. bölüm fragmanı: Yeni bölümde önemli açıklama!"/>
    <meta property="og:description" content="Kuruluş Osman yeni bölüm fragmanı Osman’dan..."/>
  </head>
  <body>
    <article>
      <h1>Kuruluş Osman 4. bölüm fragmanı: Yeni bölümde önemli açıklama!</h1>
      <h2>Kuruluş Osman yeni bölüm fragmanı Osman’dan iddialı açıklamaların geleceğini gösterdi. “Oğuz töresince bir medeniyeti inşa edene kadar durmak yok” ifadelerinin kullanılacağı bölümde savaş çanları çalacak. Peki, Kuruluş Osman 4. bölümde Osman ve beraberindekiler hangi adımları atacak?</h2>
      <address>
        <time datetime="2019-12-09T13:46:47+00:00">09 Dec 2019, 13:46</time>
      </address>
      <p><a href="https://www.cnnturk.com/haberleri/kurulus-osman">Kuruluş Osman</a> <a href="https://www.cnnturk.com/haberleri/fragman">fragman</a> videosu medeniyeti kurabilmek için sonunda harekete geçileceğini gösterdi. Geçtiğimiz hafta Osman kaleye sızmak için girişimlerde bulunmuş bu esnada Bala Hatun, Gonca ve Tursun Bey ile bir araya gelmişti. İşte Kuruluş Osman dizisi yeni bölüm tanıtım videosu ve gelecek bölümde meydana gelecek olaylar…</p>
      <p>
        <b>KURULUŞ OSMAN FRAGMAN VİDEOSU</b>
      </p>
      <figure>
        <iframe src="https://www.youtube.com/embed/gUlxC5FaQUo" width="560" height="315" data-service="Youtube" scrolling="no"/>
      </figure>
      <p>
        <b>KURULUŞ OSMAN SON BÖLÜM ÖZETİ</b>
      </p>
      <p>Can yoldaşı Aybars'ın katilini bulmak ve Tekfur cinayetinin izini sürmek için gizlice kaleye giren Osman'ın yolu ahilerin hazinesini almak için kaleye sızmış olan rahibe ve rahip kılığındaki Bala Hatun, Gonca ve Tursun Bey ile kesişmişti. İşledikleri cinayeti Osman'ın üstüne atmaya çalışan Sofia ve Kalanoz, karşı hamle ile kalede olduğuna emin oldukları Osman'ı ortaya çıkarmak için Dündar Bey'in kızı Aygül'ü kaçırtıp kaleye getirtmişlerdi.</p>
      <p>Burçin'den aldıkları haberle harekete geçen Dündar Bey yanına Kayı beylerinden Bamsı ve Samsa'yı alarak kaleye gelmişti. Kale'ye gelen başka bir isim daha vardı; organize ettiği Tekfur suikastı başarısız olan Efendi Yannis'te artık kaledeydi. Her şeye rağmen kale askerlerinin içine sızan Osman, kaleye giren Bamsı Bey'e çarparak eline bir pusula tutuşturmuştu. Yapacaklarını zekice kurgulayan Osman, zindana atılmasına rağmen kurtulmuş ve Sofia'nın peşine taktığı avcı namlı Teokles'i esir almıştı.</p>
      <p>Helen ile Sofia'nın koridordaki koşuşturmasını gören Kalanoz, cinayet ortağı olan Sofia'nın başka işler karıştırmasından şüphelenerek peşine düşmüştü. Teokles'i yakalayan Osman'ın önü ise Edebalı'ya bağlı Akça Derviş, Pehlivan ve Zülfikar Derviş tarafından kesilmişti. Bu üçlünün ardından çıkan Bala Hatun, Osman'ı, Edebalı'ya götürmüştü. Acaba Edebalı, Osman'a neler anlatacak? Kızı kaçırılan Dündar ve bu olayların sorumlusu olarak Osman'ı gören Zöhre ile Batur nasıl bir plan yapacaklar? Sofia ve Helen'in peşine düşen Kalanoz'u bekleyen büyük sürpriz ne?</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/ekonomi/3600-ek-gostergede-son-dururum-ne-ek-gosterge-ne-zaman-cikacak"/>
        <a href="https://www.cnnturk.com/magazin/eskiya-dunyaya-hukumdar-olmaz-dizisi-yeni-bolum-fragmani-hizir-supheleniyor"/>
        <a href="https://www.cnnturk.com/turkiye/ekpss-tercihleri-ne-zaman-2019-ekpss-tercih-kilavuzu-yayinlandi-mi"/>
      </related>
    </article>
  </body>
</html>