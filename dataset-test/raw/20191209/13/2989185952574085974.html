<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/430270-momiche-pochina-v-uchilishte-vav-vraca-"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T13:06:00+00:00"/>
    <meta property="og:title" content="Момиче почина в училище във Враца"/>
    <meta property="og:description" content="Когато медиците пристигнали, детето вече нямало пулс"/>
  </head>
  <body>
    <article>
      <h1>Момиче почина в училище във Враца</h1>
      <address><time datetime="2019-12-09T13:06:00+00:00">09 Dec 2019, 13:06</time> by <a rel="author" href="https://fakti.bg/author/martin-hristov" target="_blank">Мартин Христов</a></address>
      <p>Ученичка от 7-и клас във врачанското СУ "Христо Ботев" е починала по време на междучасие. Момичето колабирало около 9 ч. между първия и втория учебен час.</p>
      <p>От учебното заведение веднага се обадили на спешна помощ и се опитали да стабилизират детето, но без успех. Когато медиците пристигнали, детето вече нямало пулс. Полицията веднага започна разследване на обстоятелства, довели до смъртта на ученичката, съобщи Канал 3.</p>
      <p>От гимназията потвърдиха за смъртния случай на своята възпитаничка и пратиха съобщение до медиите, в което ръководството моли за разбиране и етика при отразяването на случая.</p>
      <p>"Взети са своевременно всички необходими мерки от наша страна - се казва още в съобщението. - Уведомени са институциите, провеждат се разговори от специалисти. Психолози работят с учениците."</p>
      <p>
        <b>
          <a href="https://fakti.bg/bulgaria/vratsa">Враца / България</a>
        </b>
      </p>
    </article>
  </body>
</html>