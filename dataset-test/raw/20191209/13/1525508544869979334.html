<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793365/%D8%A8%D8%A7%D8%B2%D8%A7%D8%B1-%D9%85%D8%AD%D8%B5%D9%88%D9%84%D8%A7%D8%AA-%D9%81%D9%86%D8%A7%D9%88%D8%B1%D8%A7%D9%86%D9%87-%D9%88-%D8%AF%D8%A7%D9%86%D8%B4-%D8%A8%D9%86%DB%8C%D8%A7%D9%86-%D8%AD%D9%88%D8%B2%D9%87-%D8%A2%D8%A8-%DA%AF%D8%B3%D8%AA%D8%B1%D8%B4-%D9%85%DB%8C-%DB%8C%D8%A7%D8%A8%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:09:16+00:00"/>
    <meta property="og:title" content="بازار محصولات فناورانه و دانش‌بنیان حوزه آب گسترش می‌یابد"/>
    <meta property="og:description" content="ستاد توسعه فناوری‌های آب، خشکسالی، فرسایش و محیط زیست معاونت علمی و فناوری ریاست جمهوری با امضای تفاهم‌نامه‌ای توسعه بازار محصولات فناورانه این حوزه را هدف قرار داد."/>
  </head>
  <body>
    <article>
      <h1>بازار محصولات فناورانه و دانش‌بنیان حوزه آب گسترش می‌یابد</h1>
      <address><time datetime="2019-12-09T13:09:16+00:00">09 Dec 2019, 13:09</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از معاونت علمی و فناوری ریاست جمهوری، ستاد توسعه فناوری‌های آب، خشکسالی، فرسایش و محیط زیست معاونت علمی و فناوری ریاست جمهوری نیز برای شتاب دادن به شکل گیری زیست بوم این حوزه دست به کار شده است. این ستاد به تازگی تفاهم‌نامه‌ای را با یک شرکت دانش بنیان امضاء کرده تا از ظرفیت‌ این شرکت‌ در این حوزه بهره بیشتری برده شود.</p>
      <p>استفاده از ظرفیت‌های فناوری، اقتصادی و علمی دو طرف برای فعال کردن توانمندی‌های بالقوه و توسعه همکاری‌ها در حوزه‌های فناوری نوین، توسعه گردشگری در تاسیسات آبی، صدور خدمات فنی و مهندسی موضوع این تفاهم‌نامه همکاری است.</p>
      <p>اما موضوع مهمی دیگری که در این تفاهم‌نامه مهم است اقدامی در راستای تقویت زیست بوم فناوری و نوآوری حوزه آب است. توسعه شرکت‌های دانش‌بنیان و شتابدهنده‌های تخصصی حوزه آب، برق و انرژی در آن با تمام توان دنبال می‌شود. همچنین در ادامه از فروش محصولات فناورانه آنها نیز حمایت می‌شود.</p>
      <p>علاوه بر این موارد، محورهای دیگری مانند توسعه بازار بین المللی خدمات فنی و مهندسی، هم‌افزایی در راستای استفاده از ظرفیت صندوق‌های پژوهش و فناوری، اجرای طرح پژوهشی مشترک در حوزه فن‌آوری‌های نوین آب، برق، انرژی و محیط زیست و جذب سرمایه‌گذار و منابع مالی در طرح سد و نیروگاه‌ها در این تفاهم‌نامه دنبال می‌شود.</p>
    </article>
  </body>
</html>