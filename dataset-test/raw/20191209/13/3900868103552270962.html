<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1565146/archaiologikos-chwros-akropolis-kataggelia-gia-meroliptiki-antimetwpisi-mathitwn-epistoli-"/>
    <meta property="og:site_name" content="NOOZ."/>
    <meta property="article:published_time" content="2019-12-09T13:42:00+00:00"/>
    <meta property="og:title" content="Αρχαιολογικός χώρος Ακρόπολης: Καταγγελία για μεροληπτική αντιμετώπιση μαθητών [επιστολή]"/>
    <meta property="og:description" content="Αρχαιολογικός χώρος Ακρόπολης: Μια καταγγελία δημόσιου σχολείου ρίχνει έντονη σκιά στην υπηρεσία διαχείρισης του αρχαιολογικού χώρου της Ακρόπολης."/>
  </head>
  <body>
    <article>
      <h1>Αρχαιολογικός χώρος Ακρόπολης: Καταγγελία για μεροληπτική αντιμετώπιση μαθητών [επιστολή]</h1>
      <address>
        <time datetime="2019-12-09T13:42:00+00:00">09 Dec 2019, 13:42</time>
      </address>
      <p>
        <b>Αρχαιολογικός χώρος Ακρόπολης: Μια καταγγελία δημόσιου σχολείου ρίχνει έντονη σκιά στην υπηρεσία διαχείρισης του αρχαιολογικού χώρου της Ακρόπολης.</b>
      </p>
      <p><b>Αρχαιολογικός χώρος Ακρόπολης: </b>Σύμφωνα με την καταγγελία, το περιστατικό συνέβη στις 12/11, κατά την επίσκεψη του 2ου ΓΕΛ Διαπολιτισμικής Εκπαίδευσης Ελληνικού.</p>
      <p>Η καταγγελία των διδασκόντων του 2ου ΓΕΛ Διαπολιτισμικής Εκπαίδευσης Ελληνικού -την καταγγελία υπογράφει και η διευθύντρια του σχολείου-, αναφέρει ότι ενώ είχε προηγηθεί συμφωνία με εκπρόσωπο του μουσείου για συγκεκριμένο αριθμό μαθητών και ήταν γνωστή η ιδιότητα του σχολείου, οι συνοδοί εκπαιδευτικοί ήρθαν αντιμέτωπη με μία έκπληκτη ταμία, η οποία διερωτήθηκε <b>«τι είδους ονόματα είναι αυτά;» </b>κατά την προβλεπόμενη διαδικασία παράδοσης της εγκεκριμένης λίστας των επισκεπτών.</p>
      <p>Η ταμίας, μάλιστα, έδωσε <b>προτεραιότητα σε άλλο σχολείο που διέθετε αποκλειστικά Έλληνες μαθητές</b> και καθυστέρησε επί μιάμιση ώρα την είσοδο του διαπολιτισμικού σχολείου, μιλώντας με αρμόδιους στο τηλέφωνο, χωρίς να βρίσκει λύση στο «πρόβλημα».</p>
      <p>Μάλιστα, καταγγέλλεται η επίδειξη<b> αγενούς συμπεριφοράς προς τους εκπροσώπους του σχολείου κατά τη διάρκεια της «πιστοποίησης».</b></p>
      <p>Το πρόβλημα λύθηκε χάρη στην παρέμβαση της <b>Εφορείας Αρχαιοτήτων</b>, ωστόσο λόγω της καθυστέρησης ο χρόνος παραμονής των μαθητών στον αρχαιολογικό χώρο μειώθηκε σημαντικά.</p>
      <p>Στην καταγγελία τους οι εκπαιδευτικοί τονίζουν ότι η σφραγίδα της ελληνικής δημοκρατίας που φέρει κάθε σχολείο της χώρας θέτει σε ισχύ τον ίδιο νόμο περί ελεύθερης εισόδου στους αρχαιολογικούς χώρους.</p>
      <hr/>
      <h3>Η καταγγελία:</h3>
      <figure>
        <img src="https://www.nooz.gr/Multimedia/2019/12/71498902-ec6e-4fd1-9d88-57b04c1390eb.jpg"/>
      </figure>
      <figure>
        <img src="https://www.nooz.gr/Multimedia/2019/12/4f30299d-5fe5-4832-a207-e777bfe57af8.jpg"/>
      </figure>
    </article>
  </body>
</html>