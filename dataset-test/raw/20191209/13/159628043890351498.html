<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/buldan/buldan-turkonfed-uyelerini-agirladi/"/>
    <meta property="og:site_name" content="Denizli Haber"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Buldan, TÜRKONFED üyelerini ağırladı"/>
    <meta property="og:description" content="Türk Girişim ve İş Dünyası Konfederasyonu (TÜRKONFED) üyesi olan dernek başkanları, Buldan’ı ziyaret etti. Buldan’ın tarihi ve doğal güzelliklerini yerinde görme imkanı bulan iş insanlarını Belediye Başkanı Mustafa Şevik ve eşi Bahija Şevik ağırladı."/>
  </head>
  <body>
    <article>
      <h1>Buldan, TÜRKONFED üyelerini ağırladı</h1>
      <h2>Türk Girişim ve İş Dünyası Konfederasyonu (TÜRKONFED) üyesi olan dernek başkanları, Buldan’ı ziyaret etti. Buldan’ın tarihi ve doğal güzelliklerini yerinde görme imkanı bulan iş insanlarını Belediye Başkanı Mustafa Şevik ve eşi Bahija Şevik ağırladı.</h2>
      <address><time datetime="2019-12-09T13:41:00+00:00">09 Dec 2019, 13:41</time> by <a rel="author">Haber Merkezi</a></address>
      <p>Güney Ege Sanayi ve İş Dünyası Federasyonu (GESİFED)’in düzenlediği Ege Hikayesi Denizli Rotası Deneyimleme etkinliği kapsamında Denizli’ye gelen TÜRKONFED üyesi dernek başkanları Buldan’ı ziyaret etti. Akademisyen, Ekonomist ve yazar Altınbaş Üniversitesi Rektör Yardımcısı Prof. Dr. Emre Alkin, Yüksek Mimar Kayhan Çakanel, TÜRKONFED Başkanı Orhan Turan,TÜRKONFED Başkan Yardımcılarından Serpil Vera, Ozan Diren, GESİFED Başkanı Aysun Nalbant, GESİFED Başkan Yardımcı ve DEGİAD Başkanı Melek Sözkesen, Denizli Soroptimistt Kulübü Başkanı Nihal Güngör Kılınç, DESİAD Başkanı Okan Konyalıoğlu ile GESİFED üyesi dernek başkanları ve üyeleri katıldı.</p>
      <figure>
        <img src="https://www.denizlihaber.com/medya/2019/12/denizli-buldan-haber-1.jpg"/>
      </figure>
      <p>Buldan’ın tarihi ve doğal güzelliklerini görme imkanı bulan iş insanlarını Belediye Başkanı Mustafa Şevik ile eşi Bahija Şevik karşıladı. Misafirlerini BELKÜM’de ağırlayan Başkan Şevik, misafirlere ilçe hakkında bilgi verdi. Şevik, “Buldan, korunarak bugüne kadar gelen cumbalı, taş ve ahşap mimarisiyle göz kamaştıran evleri ile bir Safranbolu ve Beypazarı’ndan daha avantajlı bir ilçedir. Çünkü burada yaşayan bir kültür, bir tarih var. Ayrıca, Buldan doğası, kültürü, tarımı ve ekonomisi ile de farkındalık yaratmıştır. İlçemizin tek eksiği tanıtımdır. Ben inanıyorum ki, sizler Buldan’ımız için gönüllü tanıtım elçilerimiz olacak, ilçemizin güzelliklerini Türkiye’nin dört bir yanında anlatacaksınız” dedi.</p>
      <p>Daha sonra restorasyonu tamamlanan Dokumacılar Sokağı’nı gezen ve kendilerine ikram edilen Buldan’ın yöresel lezzetlerini tatma imkanı bulan iş insanları, Buldan Dokuması ürünlerin bulunduğu 14 Mayıs Caddesi’ndeki esnafı ziyaret ederek, bol bol alışveriş yaptı.</p>
    </article>
  </body>
</html>