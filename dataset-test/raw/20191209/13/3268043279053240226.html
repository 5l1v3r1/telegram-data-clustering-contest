<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/etf/etf-tematici-gioco-vale-candela-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="ETF tematici, il gioco vale la candela?"/>
    <meta property="og:description" content="Nonostante l’altissimo tasso di “mortalità”, i replicanti che cavalcano uno specifico trend presentano caratteristiche che piacciono agli investitori."/>
  </head>
  <body>
    <article>
      <h1>ETF tematici, il gioco vale la candela?</h1>
      <h2>Nonostante l’altissimo tasso di “mortalità”, i replicanti che cavalcano uno specifico trend presentano caratteristiche che piacciono agli investitori. Pregiudizi cognitivi, costi bassi e facilità di accesso hanno giocato un ruolo fondamentale. Quali sono i rischi principali? E quali le domande da porsi prima di investirci?</h2>
      <address><time datetime="2019-12-09T13:00:00+00:00">09 Dec 2019, 13:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <p>Gli Exchange traded fund tematici, cioè esposti a un particolare tema, godono di una buona popolarità tra gli investitori. Oggi è infatti possibile acquistare un fondo passivo negoziato in Borsa per attingere alla rivoluzione della robotica, un altro per ottenere esposizione al boom delle energie rinnovabili e persino degli ETF dedicati alla parità di genere o per beneficiare dei consumi dei Millennial.</p>
      <p>A differenza degli replicanti tradizionali, che sono focalizzati su un mercato piuttosto ampio, i replicanti tematici cercano di capitalizzare sulle tendenze emergenti e, si spera, redditizie. Pensiamo ai cambiamenti ambientali, a quelli demografici o ai progressi tecnologici. Questi fondi spesso non sono vincolati da un settore tradizionale o da un raggruppamento geografico o di dimensioni.</p>
      <p>Gli emittenti puntano a temi accattivanti e talvolta controversi come l’obesità o la cannabis. Ma una buona storia non coincide sempre con un buon investimento.</p>
      <h3>Una narrativa che funziona</h3>
      <p>Gli ETF tematici hanno successo tra gli investitori poiché sono relativamente facili da capire, in particolare se si considera il gergo più tecnico di altri tipi di prodotti finanziari. I temi di investimento, infatti, tendono ad attingere a narrazioni potenti che sono spesso ben note agli investitori, come l'invecchiamento della popolazione o il passaggio a un’economia digitale, rendendole facili da mettere in relazione con il proprio sapere o il proprio vissuto.</p>
      <p>Lo conferma anche Sarah Newcomb, scienziata comportamentale di Morningstar, la quale sostiene che questo tipo di narrazione tematica - che si tratti dell’ascesa dei veicoli elettrici o della crescente legalizzazione della cannabis - esercitano una forte attrazione sulle emozioni degli investitori. “Questo tipo di ‘storie’ è davvero potente poiché facile da ricordare. Sono brevi e semplici da comprendere per le nostre menti. Una storia che funziona è una che per noi ha un significato. I nostri cervelli amano narrazioni che hanno un significato riscontrabile nella nostra vita”.</p>
      <footer>
        <a href="https://www.trend-online.com/etf/etf-tematici-gioco-vale-candela-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>