<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/landslag-damer/vm-norge-pa-god-vag-mot-semifinal/"/>
    <meta property="og:site_name" content="Handbollskanalen"/>
    <meta property="article:published_time" content="2019-12-09T13:52:17+00:00"/>
    <meta property="og:title" content="VM: Norge på god väg mot semifinal"/>
    <meta property="og:description" content="Norge är närmast finalhelgen av de kapabla kandidaterna som radar upp sig i grupp 1. I långa stunder var det spel mot ett mål, Sydkoreas, när Stine Bredal Oftedal sköt i steget och mittsexorna snurrade upp försvararna till xx–xx. Undantaget som bekräftar regeln var 3–1 med snabba mål för Sydkorea. Norges försvar hämtade sig med […]"/>
  </head>
  <body>
    <article>
      <h1>VM: Norge på god väg mot semifinal</h1>
      <address><time datetime="2019-12-09T13:52:17+00:00">09 Dec 2019, 13:52</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Norge är närmast finalhelgen av de kapabla kandidaterna som radar upp sig i grupp 1. I långa stunder var det spel mot ett mål, Sydkoreas, när Stine Bredal Oftedal sköt i steget och mittsexorna snurrade upp försvararna till xx–xx.</b>
      </p>
      <p>Undantaget som bekräftar regeln var 3–1 med snabba mål för Sydkorea. Norges försvar hämtade sig med råge och från 4–5 på tavlan med läckert instick från Emilie Hegh Arntzen till Kari Brattset fanns det bara en väg att gå i målprotokollet.</p>
      <p>Stine Skogrand fick fart på kontringarna, Sydkorea kunde inte heller stå emot tempoväxlingarna med samlat försvar och var ett slaget lag i med 10–20 i halvtid.</p>
      <p>Ryu Eun-Hee tog chansen att styra upp anfallen och fångade försvaret på hälarna ett antal gånger.  Men Sydkorea kom aldrig närmare än fem bollar och Norge vred på gasreglaget än en gång med Heidi Løke i full kraft inne på linjen.</p>
      <p>Storsegern satt skönt för grannlandet. Norge som vunnit sex matcher och förlorat en i VM behöver en poäng till för att säkra semifinaplatsen på egen hand.</p>
      <p>Tyskland, Nederländerna och Serbien är övriga inblandade i streckstriden med många parametrar inför den sista omgången på onsdag.</p>
      <p>Danmark och Sydkorea får finna sig i botten och har slut på möjligheter att nå topp två,  men kan fortfarande förbättra sina placeringar i gruppen.</p>
      <p><b>VM (grupp I) 9 december<br/></b>Tyskland–Serbien 28–29 (17–19)<br/>Danmark–Nederländerna 27–24 (14–9)<br/>Sydkorea–Norge 25–36 (10–20)</p>
      <p>
        <a href="https://handbollskanalen.se/landslag-damer/danmark-tog-chansen-for-sent-i-mia-rejs-vm-debut/">Läs mer om de övriga måndagsmatcherna &gt;&gt;</a>
      </p>
      <p>Tabellen:</p>
      <table bordered="">
        <tr>
          <th>#</th>
          <th>Lag</th>
          <th>Målskillnad</th>
          <th>Poäng</th>
        </tr>
        <tr>
          <td>1</td>
          <td>Norge</td>
          <td>15</td>
          <td>6</td>
        </tr>
        <tr>
          <td>2</td>
          <td>Tyskland</td>
          <td>2</td>
          <td>5</td>
        </tr>
        <tr>
          <td>3</td>
          <td>Nederländerna</td>
          <td>10</td>
          <td>4</td>
        </tr>
        <tr>
          <td>4</td>
          <td>Serbien</td>
          <td>−12</td>
          <td>4</td>
        </tr>
        <tr>
          <td>5</td>
          <td>Danmark</td>
          <td>−1</td>
          <td>3</td>
        </tr>
        <tr>
          <td>6</td>
          <td>Sydkorea</td>
          <td>-14</td>
          <td>2</td>
        </tr>
      </table>
    </article>
  </body>
</html>