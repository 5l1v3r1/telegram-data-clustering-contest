<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/kainat-guzeli-yetistigim-dunyada-benim-ten-rengimdeki-bir-kadina-guzel-denmez/"/>
    <meta property="og:site_name" content="Diken"/>
    <meta property="article:published_time" content="2019-12-09T13:25:19+00:00"/>
    <meta property="og:title" content="Kainat güzeli: Yetiştiğim dünyada benim ten rengimdeki bir kadına ‘güzel’ denmez"/>
    <meta property="og:description" content="&quot;Ben benim dış görünüşüme sahip bir kadının, benim ten rengime ve saç tipime sahip bir kadının asla güzel olarak nitelendirilmediği bir dünyada yetiştim. Bunun bugün sona ermesi gerektiğini düşünüyorum.&quot; Bu sözler, dün akşam, ABD'nin Atlanta kentinde Kainat Güzeli seçilen Güney Afrikalı Zozibini Tunzi'ye (26) ait."/>
  </head>
  <body>
    <article>
      <h1>Kainat güzeli: Yetiştiğim dünyada benim ten rengimdeki bir kadına ‘güzel’ denmez</h1>
      <h2><b>“Ben benim dış görünüşüme sahip bir kadının, benim ten rengime ve saç tipime sahip bir kadının asla güzel olarak nitelendirilmediği bir dünyada yetiştim. Bunun bugün sona ermesi gerektiğini düşünüyorum.”</b> Bu sözler, dün akşam, ABD’nin Atlanta kentinde Kainat Güzeli seçilen Güney Afrikalı Zozibini Tunzi’ye (26) ait.</h2>
      <address>
        <time datetime="2019-12-09T13:25:19+00:00">09 Dec 2019, 13:25</time>
      </address>
      <p>Soru yöneltilen bölümde yukarıdaki sözleri sarf eden Tunzi, onlarca güzelin arasından sıyrılarak tacı taktı; 2011’den beri yarışmada kraliçe seçilen ilk siyah finalist oldu. İkinci Porto Rikolu Madison Anderson, üçüncü ise Meksikalı Sofia Aragon seçildi.</p>
      <p>Reklam</p>
      <figure>
        <img src="http://www.diken.com.tr/wp-content/uploads/2019/12/kainatgtunzi3reuters-1024x683.jpg"/>
        <figcaption>Fotoğraf: Reuters</figcaption>
      </figure>
      <p>Tunzi’ye, <b>“Günümüzde genç kızlara ne öğretmeliyiz”</b> sorusu yöneltildi; yanıtı <b>“Liderlik” </b>oldu. <b>“Bence biz dünyanın en güçlü varlıklarıyız. Bize fırsat verilmeli. Bu nedenle genç kızlara kendilerini göstermelerini, liderlik etmelerini öğretmeliyiz” </b>diyen Tunzi, yarışmayı kazandıktan sonra ise Instagram hesabından şu mesajı paylaştı: <b>“Artık yol açıldı. Bu ana tanık olan her genç kız yüzünde benimkinin yansımasını görsün.”</b></p>
      <p>Sosyal medyada önyargılara karşı kampanya yürüten Tunzi’nin mesajı Twitter’ın gündemine oturdu.</p>
      <p>Kainat Güzeli Yarışması jürisinin, <b>‘doğal güzelliği’ </b>nedeniyle birinci seçildiğini açıkladığı Tunzi’ye<b> </b>için övgü yağdı.</p>
      <p>Reklam</p>
    </article>
  </body>
</html>