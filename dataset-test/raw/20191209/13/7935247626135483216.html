<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/buyukelcikitap-calinca-217780h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T13:56:25+00:00"/>
    <meta property="og:title" content="Büyükelçi kitap çalınca..."/>
    <meta property="og:description" content="Meksika Dışişleri Bakanı Marcelo Ebrard, 10 dolarlık kitabı çalmakla suçlanan Buenos Aires Büyükelçisi Oscar Ricardo Valero Recio'nun geri çekildiğini duyurdu."/>
  </head>
  <body>
    <article>
      <h1>Büyükelçi kitap çalınca...</h1>
      <h2>Meksika Dışişleri Bakanı Marcelo Ebrard, 10 dolarlık kitabı çalmakla suçlanan Buenos Aires Büyükelçisi Oscar Ricardo Valero Recio'nun geri çekildiğini duyurdu.</h2>
      <address>
        <time datetime="2019-12-09T13:56:25+00:00">09 Dec 2019, 13:56</time>
      </address>
      <p>Bakan Ebrard, Twitter'dan paylaştığı mesajda “Etik Kurulu'ndan, ünlü bir kitapçıdan kitap çalmakla suçlanan Arjantin'deki büyükelçinin durumunun incelenmesini istedim. Bu arada kendisinin geri dönmesini emrettim. Görüntülerin doğruluğu onaylanırsa görevinden ayrılacak. Sahtekarlığa sıfır tolerans” ifadelerini kullandı. 76 yaşındaki büyükelçinin, 26 Ekim'de Buenos Aires'te bir kitapçıdan raftan aldığı kitabı bir gazetenin arasına koyduğu ve ücretini ödemeden kapıdan çıkarken alarmın çalmasının ardından güvenlik tarafından durdurulduğu kitabevindeki güvenlik kamerasında görülüyor.<br/> </p>
    </article>
  </body>
</html>