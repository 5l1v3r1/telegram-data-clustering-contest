<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/gerb-predlagat-sankcii-sreshtu-goreneto-na-otpadyci-6103079"/>
    <meta property="og:site_name" content="Vesti"/>
    <meta property="article:published_time" content="2019-12-09T13:32:00+00:00"/>
    <meta property="og:title" content="ГЕРБ предлагат санкции срещу горенето на отпадъци"/>
    <meta property="og:description" content="В последните дни има значителни превишения на замърсяването на въздуха с твърди частици"/>
  </head>
  <body>
    <article>
      <h1>ГЕРБ предлагат санкции срещу горенето на отпадъци</h1>
      <h2>В последните дни има значителни превишения на замърсяването на въздуха с твърди частици</h2>
      <address><time datetime="2019-12-09T13:32:00+00:00">09 Dec 2019, 13:32</time> by <a rel="author">Николай Киров</a></address>
      <p>Група народни представители от ГЕРБ ще внесат във вторник искане за закон за санкции срещу горенето на отпадъци. Това каза кметът на София Йорданка Фандъкова, цитирана от Агенция „Фокус”.</p>
      <p>
        <b>
          <a href="https://www.vesti.bg/bulgaria/reshenie-li-e-zeleniiat-bilet-sofiia-osymna-v-mygla-6103056">Решение ли е зеленият билет, София осъмна в мъгла</a>
        </b>
      </p>
      <p>„В последните дни има значителни превишения (на замърсяването на въздуха с твърди частици - бел. ред.), а най-големите бяха в неделя вечерта. Ясно е, че не трафикът е виновен за тях, а отоплението с твърдо битово гориво и горенето на отпадъците. Знаете, че по отношение на отоплението с твърдо битово гориво предприемаме мерки и апелираме към хората, които се отопляват с дърва и въглища, да се включат в проектите на Столична община за осигуряване на безплатна подмяна на отоплението с по-екологично”, посочи Фандъкова.</p>
      <p>„В същото време горенето на отпадъци е също голям проблем в някои райони като „Красна поляна”. Това е голям бич за хората там, затова поисках и в последните месеци се работеше в Народното събрание да приемат инкриминирането на горенето на отпадъци, защото само за последната седмица са направени над 60 проверки за горене на отпадъци на открито, съставени са над 20 акта, но сами по себе си те не вършат никаква работа”, подчерта Фандъкова.</p>
      <p>
        <b>
          <a href="https://www.vesti.bg/bulgaria/za-chist-vyzduh-v-sofiia-filtri-vyrhu-kominite-6102903">За чист въздух в София – филтри върху комините</a>
        </b>
      </p>
      <p>„Заедно с инициативния комитет в „Красна поляна” поискахме тази промяна. Във вторник група народни представители от ГЕРБ ще внесат искането ми за промяна на закона, за да може да има по-сериозни, по-строги санкции, така че да не може да се горят отпадъци и това да стане престъпление”, каза Фандъкова.</p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
        </b>
      </p>
      <p>
        <b>
          <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
        </b>
      </p>
      <related>
        <h4>По темата</h4>
        <a href="https://www.vesti.bg/tehnologii/avtomobili/bukuresht-ni-pokazva-kak-da-borim-mrysniia-vyzduh-6102291"/>
        <a href="https://www.vesti.bg/bulgaria/airbg.info-opasno-zamyrsiavane-s-azoten-dioksid-v-sofiia-6102209"/>
        <a href="https://www.vesti.bg/bulgaria/chist-li-e-vyzduhyt-kojto-dishame-6102171"/>
      </related>
    </article>
  </body>
</html>