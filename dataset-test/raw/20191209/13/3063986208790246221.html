<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848860"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T13:39:00+00:00"/>
    <meta property="og:title" content="ববী রহমানের নতুন গান 'দুঃখওয়ালা'"/>
    <meta property="og:description" content="'প্রতি মাসের ৮ তারিখে শুনুন ববী রহমান এর নতুন গান'- এ স্লোগান নিয়ে গত মাসে যাত্রা শুরু করে ববী রহমানের নিজস্ব ইউটিউব চ্যানেল ববী রহমান অফিসিয়াল। নভেম্বরের ৮ তারিখে অবমুক্ত হয় চ্যানেলের প্রথম প্রজেক্ট 'তুমি আসবে'। আর এ মাসে অর্থাৎ ডিসেম্বরের ৮ তারিখে ঠিক রাত ৮টায় অবমুক্ত হলো নতুন গান 'দুঃখওয়ালা'। ববী রহমানের কথা ও সুর এবং তাসনুভ নাওয়াল রহমানের সংগীত আয়োজনে প্রকাশিত গানটিতে ভিন্নতা আছে।  ববী রহমান তার গানটি প্রসঙ্গে বলেন, একেবারেই নতুন গান। গানটিতে শ্রোতারা অন্যরকম ফ্লেভার পাবেন। ভালো না-লাগার কোনো কারণ দেখি না। সব সময়ই নতুন কিছু দেওয়ার চেষ্টা করি। ভবিষ্যতে এটা অব্যাহত থাকবে। প্রতি মাসেই একটি করে নতুন গান শুনতে পাবেন শ্রোতারা। গানে ভিন্নতা পাবেন। আশা করি, হতাশ করব না। প্রতি মাসের নিত্যনতুন গান শোনার জন্য চ্যানেলের সঙ্গে সংযুক্ত থাকারও আহ্বান জানান তিনি। গানটির অ্যারেঞ্জমেন্ট, সাউন্ড ডিজাইন, মিক্স ও মাস্টার করেছেন মেধাবী তরুণ সাউন্ড ডিজাইনার তাসনুভ নাওয়াল রহমান। তিনি বলেন, গানটিতে একটু এক্সপেরিমেন্ট করা হয়েছে। গানটির কথা ও সুরের সাথে সামঞ্জস্যপূর্ণ সংগীত আয়োজন করতে গিয়ে কিছুটা রক ফ্লেভার আনতে হয়েছে। তবে আশা করি…"/>
  </head>
  <body>
    <article>
      <h1>ববী রহমানের নতুন গান 'দুঃখওয়ালা'</h1>
      <address><time datetime="2019-12-09T13:39:00+00:00">09 Dec 2019, 13:39</time> by <a rel="author">কালের কণ্ঠ অনলাইন</a></address>
      <p>'প্রতি মাসের ৮ তারিখে শুনুন ববী রহমান এর নতুন গান'- এ স্লোগান নিয়ে গত মাসে যাত্রা শুরু করে ববী রহমানের নিজস্ব ইউটিউব চ্যানেল ববী রহমান অফিসিয়াল। নভেম্বরের ৮ তারিখে অবমুক্ত হয় চ্যানেলের প্রথম প্রজেক্ট 'তুমি আসবে'। আর এ মাসে অর্থাৎ ডিসেম্বরের ৮ তারিখে ঠিক রাত ৮টায় অবমুক্ত হলো নতুন গান 'দুঃখওয়ালা'। ববী রহমানের কথা ও সুর এবং তাসনুভ নাওয়াল রহমানের সংগীত আয়োজনে প্রকাশিত গানটিতে ভিন্নতা আছে। </p>
      <p>ববী রহমান তার গানটি প্রসঙ্গে বলেন, একেবারেই নতুন গান। গানটিতে শ্রোতারা অন্যরকম ফ্লেভার পাবেন। ভালো না-লাগার কোনো কারণ দেখি না। সব সময়ই নতুন কিছু দেওয়ার চেষ্টা করি। ভবিষ্যতে এটা অব্যাহত থাকবে। প্রতি মাসেই একটি করে নতুন গান শুনতে পাবেন শ্রোতারা। গানে ভিন্নতা পাবেন। আশা করি, হতাশ করব না। প্রতি মাসের নিত্যনতুন গান শোনার জন্য চ্যানেলের সঙ্গে সংযুক্ত থাকারও আহ্বান জানান তিনি।</p>
      <figure>
        <iframe src="https://www.youtube.com/embed/80fXPh1zEDQ" width="560" height="315" data-service="Youtube" scrolling="no"/>
      </figure>
      <p>গানটির অ্যারেঞ্জমেন্ট, সাউন্ড ডিজাইন, মিক্স ও মাস্টার করেছেন মেধাবী তরুণ সাউন্ড ডিজাইনার তাসনুভ নাওয়াল রহমান। তিনি বলেন, গানটিতে একটু এক্সপেরিমেন্ট করা হয়েছে। গানটির কথা ও সুরের সাথে সামঞ্জস্যপূর্ণ সংগীত আয়োজন করতে গিয়ে কিছুটা রক ফ্লেভার আনতে হয়েছে। তবে আশা করি, শ্রোতারা বিষয়টি এনজয় করবেন। সব মিলিয়ে গানটি শ্রোতাদের ভালো লাগবে বলেই আশা করি।</p>
    </article>
  </body>
</html>