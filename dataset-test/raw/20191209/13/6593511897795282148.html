<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/avto/article/7957039"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Дизеловият Honda Civic с 9-степенен автоматик чупи рекорди по икономичност"/>
    <meta property="og:description" content="Дизеловият Honda Civic с 9-степенен автоматик е един от най-икономичните автомобили от средния клас със среден разход на гориво от 4,1 литра на сто при смесено каране. Двигателят има мощност 120 к.с."/>
  </head>
  <body>
    <article>
      <h1>Дизеловият Honda Civic с 9-степенен автоматик чупи рекорди по икономичност</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author" href="https://www.24chasa.bg/authors/505" target="_blank">24 часа</a></address>
      <p>Дизеловият Honda Civic с 9-степенен автоматик е един от най-икономичните автомобили от средния клас със среден разход на гориво от 4,1 литра на сто при смесено каране.<br/>Двигателят има мощност 120 к.с. при 4000 об/мин и въртящ момент от 300 Нм при 2000 об./мин. В комбинация с деветстепенната автоматична скоростна кутия, Civic може да се ускорява от 0 до 100 км/ч за 11 секунди и да достигне максимална скорост от 200 км/ч. Той постига и внушителната икономия, дадена при комбинирания цикъл на ревизирания тест NEDC. Там новият Civic 1.6 i-DTEC Automatic отчита ниски емисии на CO2 от 108 г/км при седана с 4 врати и 109 г/км при хечбека.</p>
      <p>Съотношенията на предавателните числа в скоростната кутия означава, че автоматиката осигурява гладко превключване на предавките и усещане за линейно ускорение. В зависимост от скоростта на двигателя и приложението на дросела, трансмисията може да прескочи и предавки за по-бърза реакция. Например при преместване директно от 9-а до 5-а предавка или от 7-а до 4-а предавка, могат да се пропускат една или две степени.</p>
      <p>С използването на отделните предавки, деветстепенната трансмисия има превъзходна ефективност: много ниското предавателно число на първа предавка осигурява гладко и мощно ускорение, а високото предавателно число при горните степени осигурява ниски обороти на двигателя по време на пътуване, което намалява разхода на гориво и шума. Автомобилът с 1,6-литровия i-DTEC и автоматик предлага както динамично шофиране, така и ефективност, с впечатляващо сред моделите от същия клас съотношение между мощност и потребление.</p>
      <p>Предното окачване тип MacPherson с понижени рамене осигурява висока странична устойчивост при линейно управление. Задното е истински мултилинк с нова твърда подрама и подобрява стабилността и комфорта.<br/>Honda Civic седан e достоен заместник на най-представителния автомобил и тачен у нас Accord. Новият модел даже има по-голям с 52 литра багажник. Удобство е, че има възможност да сгънем задните седалки откъм товарното пространство чрез специални ръчки. Civic с 4 врати е само с 100 мм по-къс от Accord и с 40 мм по-тесен, но пространството вътре наистина е феноменално.</p>
      <p>В края на годината е особено изгодно да се възползваме от станалите традиционни вече промоции, които редица представители на автомобилни марки у нас предлагат. Тази тенденция не подмина и Honda. В момента оторизираните дилъри на марката са обявили до 10 000 лв. отстъпка за налични бройки от Civic Hatchback, а за версията седан съответно – до 9500 лв. А при обратно изкупуване на стария ви автомобил, сумата, за която ще ви го оценят, би послужила за първоначална вноска на евентуалния лизинг. Процедурата вече е доста улеснена – достатъчно е да изпратите данни за старата си кола, придружени от снимков материал на имейла на някой от търговците и много скоро ще получите и цена за него.</p>
    </article>
  </body>
</html>