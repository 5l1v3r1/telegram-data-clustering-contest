<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813595/%DA%A9%D8%A7%D9%87%D8%B4-%D8%B4%D9%88%D8%B1%DB%8C-%D8%AE%D8%A7%DA%A9-%D9%88-%D8%AA%D9%82%D9%84%DB%8C%D9%84-%D9%86%DB%8C%D8%A7%D8%B2-%D8%A2%D8%A8%DB%8C-%D8%A8%D8%A7-%D8%A7%D8%A8%D8%AA%DA%A9%D8%A7%D8%B1-%D9%85%D8%AD%D9%82%D9%82%D8%A7%D9%86-%D8%B3%D9%85%D9%86%D8%A7%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:12:38+00:00"/>
    <meta property="og:title" content="کاهش شوری خاک و تقلیل نیاز آبی با ابتکار محققان سمنانی"/>
    <meta property="og:description" content="ایسنا/سمنان رئیس پارک علم و فناوری دانشگاه سمنان از دستیابی محققان این مجموعه به ترکیب کانی بهساز خاک و دریافت گواهینامه ثبت مواد کودی برای این محصول شدند ."/>
  </head>
  <body>
    <article>
      <h1>کاهش شوری خاک و تقلیل نیاز آبی با ابتکار محققان سمنانی</h1>
      <address><time datetime="2019-12-09T13:12:38+00:00">09 Dec 2019, 13:12</time> by <a rel="author">هوشنگ حبيبی بسطامی</a></address>
      <p>ایسنا/سمنان رئیس پارک علم و فناوری دانشگاه سمنان از دستیابی محققان این مجموعه به ترکیب کانی بهساز خاک و دریافت گواهینامه ثبت مواد کودی برای این محصول شدند .</p>
      <p>دکتر علی حقیقی اصل با اعلام این خبر گفت: شرکت معدنی افرازند که در زمینه «توسعه کاربردهای زئولیت» در پارک علم و فناوری دانشگاه سمنان فعالیت دارد، موفق به اخذ گواهینامه ثبت مواد کودی برای محصول «ترکیب کانی بهساز خاک» از مرکز تحقیقیات خاک و آب کشور شد.</p>
      <p>مهران رجبی، مدیرعامل شرکت معدنی افرازند در همین ارتباط گفت: با تحقیقات چندین ساله صورت گرفته بر روی زئولیت، نتایج ارزشمندی از این خاک هوشمند به دست آمده است که در حوزه کشاورزی و کاهش مصرف آب تحول عظیمی ایجاد می کند.</p>
      <p>مدیرعامل شرکت معدنی افرازند ادامه داد: «ترکیب کانی بهساز خاک» نیز نتایج همین تحقیقات است که از ماده معدنی ارزشمند زئولیت به دست آمده است.</p>
      <p>وی با بیان اینکه  این کود کاهش دهنده مصرف آب است و باعث بهبود اثرات شوری آب و خاک می شود تصریح کرد : بهبود PH خاک و افزایش ظرفیت تبادل کاتیونی خاک از دیگر مزایای محصول تولیدی است .</p>
      <p>به گزارش ایسنا به نقل از روابط عمومی دانشگاه سمنان، کاهش میزان مصرف کودها و سموم، کاهش آلودگی ها و توکسین‌ها و کشت ارگانیک همراه باکاهش هزینه و افزایش کیفیت محصولات از دیگر خواص ارزشمند این کود است .</p>
      <p>انتهای پیام</p>
    </article>
  </body>
</html>