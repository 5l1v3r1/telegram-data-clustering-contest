<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/139968/erdogandan-macrona-alma-mazlumun-ahini-cikar-aheste-aheste"/>
    <meta property="og:site_name" content="Gerçek Gündem"/>
    <meta property="article:published_time" content="2019-12-09T13:12:00+00:00"/>
    <meta property="og:title" content="Erdoğan'dan Macron'a: Alma mazlumun ahını çıkar aheste aheste"/>
    <meta property="og:description" content="İslam İşbirliği Teşkilatı toplantısında konuşan AKP'li Cumhurbaşkanı Recep Tayyip Erdoğan, &quot;Paris'te Sarı Yelekliler çıktı. Niye durduramıyorsun, onları yola koyamıyorsun? Alma mazlumun ahını çıkar aheste aheste&quot; dedi."/>
  </head>
  <body>
    <article>
      <h1>Erdoğan'dan Macron'a: Alma mazlumun ahını çıkar aheste aheste</h1>
      <h2>İslam İşbirliği Teşkilatı toplantısında konuşan AKP'li Cumhurbaşkanı Recep Tayyip Erdoğan, "Paris'te Sarı Yelekliler çıktı. Niye durduramıyorsun, onları yola koyamıyorsun? Alma mazlumun ahını çıkar aheste aheste" dedi.</h2>
      <address>
        <time datetime="2019-12-09T13:12:00+00:00">09 Dec 2019, 13:12</time>
      </address>
      <p>Cumhurbaşkanı ve AKP Genel Başkanı Recep Tayyip Erdoğan, İslam İşbirliği Teşkilatı Toplantısı'nda konuştu.</p>
      <p>
        <i>
          <b>Erdoğan'ın açıklamalarından öne çıkanlar şöyle:</b>
        </i>
      </p>
      <p>"Müslümanların günümüzde yaşadığı sıkıntıları iyi düşünmeli ve çözüm yolları üretmeliyiz. Aksi takdirde sadece dövünmekle şikâyet etmekle bir yere varamayız. Çareyi başkalarından beklemekle hiçbir ley olmaz. Nerede eksiğimiz varsa oraya yoğunlaşıp sıkıntılara çözümler bulacak somut çalışmalar ortaya koymalıyız. Böyle davranmak rabbimizin emridir."</p>
      <p>"Çeşitli sebeplerle içine kapanan İslam ülkeleri enerjisini heba ediyor."</p>
      <p>"Kudüs'teki ve Filistin'deki durum her geçen gün daha da kötüye gidiyor. Son dönemde kimi ülkelerin uluslararası hukuka aykırı şekilde Kudüs'ü İsrail'in başkenti olarak tanıması sıkıntıları yeni bir boyuta taşıdı. Bugün sokaklarında masum genç kızların, gençlerin İsrail tarafından alenen infaz edildiği bir Filistin fotoğrafıyla karşı karşıyayız. İsrail'in bu hoyratlığı batı ülkeleri ve kimi Arap devletleri tarafından teşvik ediliyor. Kudüs ve Filistin'deki zulüm konusunda dile getirdiğimiz şikâyetlerde çoğu zaman yalnız bırakıldığımızı görüyoruz.Bedeli ne olursa olsun hakkın, hakikatin ve mazlumun yanında yer almayı sürdüreceğiz. Kudüs davasında Filistinlilerin haklılığından ve davalarından asla vazgeçmeyeceğiz. "</p>
      <p>"Biz bunlara nereye kadar sessiz kalacağız? Biz elimizle müdahale etmezsek dilimizle, dilimizle müdahale etmezsek kalbimizden buğz etme mecburiyetimiz yok mu? Bunları yapmadığımız sürece biz daha çok dayak yeriz. Her biri proje ürünü olan ve dinimizin adını istismar eden terör örgütleri de bu zulümlerin bahanesi olarak kullanılıyor.</p>
      <p>NATO'da hâlâ Fransa'nın başkanı kalkıyor İslami terörden bahsediyor. Kendisine kaç kere söyledim. İslamı kelime anlamı itibariyle barıştır. Siz İslam'la terörü nasıl bir araya getirirsiniz? Karşımızda susuyor son NATO'da yine aynı ifadeleri kullanıyor. Ne oldu peki? Paris'te sarı yelekliler çıktı. Niye durduramıyorsun, onları yola koyamıyorsun? Alma mazlumun ahını çıkar aheste aheste."</p>
      <p>"İİT'nı bu misyonu hakkıyla yerine getiren bir kurum haline dönüştürmek mecburiyetindeyiz. Bu doğrultuda Türkiye olarak üzerimize düşen her türlü görevi yapmaya hazırız. Diğer üyelerden de aynı kararlılığı bekliyoruz. "</p>
      <p>"Müslümanlığımızın en önemli alameti farikalarından biri de aile kurumumuzun gücüdür. Bugün geleceğini tehdit altında görenlerin ortak özelliği aile birliğini zayıflatmış olmalarıdır. Hiçbir telkin bu ülkelerin aile kavramını ayağa kaldırmaya yetmiyor çünkü temel çökmüş durumda. İslam ülkeleri olarak aile kurumumuza ne kadar sahip çıkarsak geleceğimize de o kadar sahip çıkmış oluruz. Güçlü aile demenin güçlü toplum olduğunu bunun da güvenli gelecek olduğunu tekrar tekrar hatırlamalıyız. Aile içi şiddet önüne geçmemiz gereken problemlerden biridir. Kadının ve çocuğun uğradığı ruhsal ve fiziksel şiddet  sorununu bitirmeden güçlü aile yapısını inşa edemeyiz. Kaldı ki bizler Müslüman olarak, Müslüman o kimsedir ki elinden ve dilinden diğer Müslümanlar da emindir, sadıktır. hep birlikte bir seferberliğe girmeliyiz. Yunus'un diliyle biz yaradanı yaradandan ötürü severiz. Siyah, beyaz, Arap ırkı, zenci, böyle bir ayrım bizde yok. Biz böyle bir ayrımı asla yapamayız. İslam'ın güzelliği, farklılığı bu. Malum geçmişte işte beyazlarla zencilerin Amerika'da yaşadığı sıkıntıları tarih okuyanlarımız bilirler. Ama İslam dünyasında böyle bir şey hiçbir zaman söz konusu olmadı. "</p>
      <p>"Batı kaynaklı tehditlere karşı çocuklara, yaşlılara, kadınlara ne kadar sahip çıkarsak aile yapımız o kadar korunmuş olur. TV'lerin batı kaynaklı içeriklerinin yaygınlaşmasıyla ortaya çıkan erozyona karşı teyakkuz halinde bulunmalıyız. Zihinlerimizin teslim alınmasına yol açacak her türlü çatlağı süratle doldurmalıyız. Bu konuda hiç de iyi imtihan veremediğimizi itiraf etmek durumundayız. Hep birlikte neler yapabileceğimizi konuşmalı ve süratle uygulamaya geçirmeliyiz."</p>
      <p>"İslam ülkelerini ‘böl-parçala-yut’ anlayışıyla emperyalist anlayış yoluna devam ediyor."</p>
      <p>"Sivil toplum kuruluşları bu bakından çok yaygın etkinlikleriyle öne çıkıyor. Ailenin güçlendirilmesi ve sosyal devlet işlevlerinin hayata geçirilmesi konusunda STK'ların kendi aralarında yakın iş birliğine teşvik etmeliyiz. Türkiye olarak dünyanın en yaygın sosyal politikalarını uygulayan ülkelerden biriyiz. Çalışanlarımıza ve emeklilerimize asgari sigorta sunuyoruz. "</p>
      <p>"Ülkemizde bulunan sığınmacılara kendi vatandaşlarımızla aynı düzeyde hizmet veriyoruz. Hem de bunları dışarıdan ciddi bir yardım alamdan kendi imkânlarımızla yürütüyoruz. Harcadığımız para 40 milyar harcamış bulunuyoruz."</p>
      <p>"Resulayn, Tel abyad artasında 1 milyon kişiyi iskan edebileceğimiz bölge iç.in çalışmalara başladık. Bu konudaki tüm çağrılarımıza rağmen bir ülke dışında Türkiye'ye somut destek evren bir ülke olmadı. Ülkemizdeki Suriyelilerin yarıya yakınının 18 yaşından küçük olduğunu düşününce durumun çok zor olduğu ortaya çıkıyor. Birçok Arap ülkesi sınırlarını bu mazlumlara kapatırken biz ekmeğimizi onlarla bölüşmekten çekinmiyoruz."</p>
      <p>"İştimai yapımızın günümüzün sosyal hastalıklarına karşı direnç kazanmasına yönelik çalışmalarına destek vermeyi sürdüreceğiz. çalışmalarımızı koordine etmek ortak önceliklerimizi belirlemek ve harekete geçmek bakımından bu toplantı önemli bir fırsattır. Sosyal tehditlerin analizleri ve çözüm yollarının bulunması bakımından bu konferansı iyi değerlendirmeliyiz. "</p>
      <p>"Sizlere bir çağrım olacak bundan bir hafta önce Arnavutluk'ta 6,4 şiddetinde bir deprem oldu. Bunun neticesinde orada 51 kardeşimiz öldü. Tüm ailelerine baş sağlığı diliyoruz. Yüzlerce yine Arnavut kardeşimiz yaralandılar. Tabii şu anda Arnavutluk'un Durs kenti özellikle bir enkaz haline gelmiş vaziyette. Dün Sayın Başbakan bizim İİT toplantısına katıldı, orada aydınlatma yaptılar. Bizler bir vücudun azaları gibiyiz. Böyle olan biz Müslümanlar Arnavutluk'taki kardeşlerine de ellerinden gelen desteği vermelidirler diye düşünüyorum. Biz ilk andan itibaren TIR'larla gıda, ilaç, çadır gibi ihtiyaçları gönderdik gönderiyoruz. kendilerine 50 konut sözümüz var, inşallah yapacağı. Şu anda bakanlığımızın ekipleri orada çalışmaları yapıyor. Üç ayrı bölgede biz bu konutları inşa edip kış mevsiminin de içinde olma hasebiyle bu konutlara bir an önce insanların yerleşmesini sağlayalım istiyoruz. Siz değerli kardeşlerimden de aile sosyal güvenlik bunları konuştuğumuz bir toplantıda bu destekleri duyurmayı kendime görev adettim."</p>
      <p>"Bu sabah açıklanan bir müjdeyi duyurmak istiyorum, bugün yayımlanan İnsani Gelişme Raporu'na göre Türkiye 2018 endeksinde 0,806'lık değerlere ulaşarak 59. sıraya yükseldi. Bundan sonra da inşallah daha yüksek seviyelere ulaşacağız."</p>
    </article>
  </body>
</html>