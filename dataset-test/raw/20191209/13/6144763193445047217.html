<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/8784146922987.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T13:21:00+00:00"/>
    <meta property="og:title" content="واکنش سردار جلالی به زمزمه های قطع اینترنت بین المللی"/>
    <meta property="og:description" content="سردار جلالی با تاکید بر اینکه مجلس باید دولت را مکلف کند که تا پایان سال ۹۹ شبکه ملی اطلاعات را به طور کامل و در تمامی لایه ها تکمیل کند، تصریح کرد: یکی از مهمترین بخش های شبکه ملی اطلاعات که اکنون در آن نقص وجود دارد «موتور جستجوی ایرانی» است که در داستان قطع اینترنت اخیر نیز جای خالی آن به جد احساس شد."/>
  </head>
  <body>
    <article>
      <h1>واکنش سردار جلالی به زمزمه های قطع اینترنت بین المللی</h1>
      <address><time datetime="2019-12-09T13:21:00+00:00">09 Dec 2019, 13:21</time> by <a rel="author">فرارو</a></address>
      <p>رئیس سازمان پدافند غیرعامل کشور با تاکید بر اینکه مجلس باید دولت را مکلف به تکمیل شبکه ملی اطلاعات در تمامی لایه ها تا پایان سال ۹۹ کند، گفت: اکنون بهترین زمان برای مکلف کردن همه دستگاه­ ها به تکمیل شبکه ملی اطلاعات است.<br/>به گزارش فارس، به سردار غلامرضا جلالی رئیس سازمان پدافند غیرعامل کشور، در خصوص اظهارات روز گذشته رئیس جمهور در مجلس شورای اسلامی مبنی بر ضرورت حمایت از شبکه ملی اطلاعات، گفت: هرچند این حمایت دیرهنگام صورت گرفت اما به هر تقدیر جای خرسندی دارد که بالاخره در بین مسئولان دولتی نیز این گفتمان نهادینه شده است که شبکه ملی اطلاعات یک نیاز حیاتی برای کشور است و من شخصا از آقای رئیس جمهور بابت این رویکرد تشکر می­کنم.<br/>وی با بیان اینکه به نظرم اکنون بهترین زمان برای مکلف کردن همه دستگاه­ ها به تکمیل شبکه ملی اطلاعات است، گفت: در شرایط فعلی که نمایندگان مردم در مجلس شورای اسلامی درحال بررسی بودجه سال ۹۹ هستند، این فرصت وجود دارد تا مباحث مربوط به شبکه ملی اطلاعات نیز در بودجه سال آتی مورد توجه باشد.<br/>جای خالی موتور جستجوی ملی احساس می شود <br/>سردار جلالی با تاکید بر اینکه مجلس باید دولت را مکلف کند که تا پایان سال ۹۹ شبکه ملی اطلاعات را به طور کامل و در تمامی لایه ها تکمیل کند، تصریح کرد: یکی از مهمترین بخش های شبکه ملی اطلاعات که اکنون در آن نقص وجود دارد «موتور جستجوی ایرانی» است که در داستان قطع اینترنت اخیر نیز جای خالی آن به جد احساس شد.<br/>رئیس سازمان پدافند غیرعامل کشور دومین بخش ضروری در خدمات مرتبط با شبکه ملی اطلاعات را «ایمیل ایرانی» دانست و اظهار داشت: البته اقدامات خوبی در این زمینه صورت گرفته و ضرورت دارد تا ...</p>
    </article>
  </body>
</html>