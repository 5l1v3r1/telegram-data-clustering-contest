<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/spettacoli/i-simple-minds-tornano-in-arena-per-celebrare-i-40-anni-di-carriera-1.7825817"/>
    <meta property="og:site_name" content="L'Arena"/>
    <meta property="article:published_time" content="2019-12-09T13:46:19+00:00"/>
    <meta property="og:title" content="I Simple Minds tornano in Arena per celebrare i 40 anni di carriera"/>
    <meta property="og:description" content="Quattro date italiane"/>
  </head>
  <body>
    <article>
      <h1>I Simple Minds tornano in Arena <br/>per celebrare i 40 anni di carriera</h1>
      <address>
        <time datetime="2019-12-09T13:46:19+00:00">09 Dec 2019, 13:46</time>
      </address>
      <p>I <b>Simple Minds celebrano 40 anni di carriera</b> con un tour mondiale che li porterà anche in Italia, per 4 show in luoghi altrettanto iconici: al Pistoia Blues l’11 luglio, alla Cavea dell’Auditorium Parco della Musica in Roma il 15, al Teatro Antico di Taormina il 18 e infine all’<b>Arena di Verona martedì 4 agosto</b>, per un concerto che si preannuncia davvero memorabile.</p>
      <p>Il «40 Years of Hits Tour 2020», oltre 60 date attraverso 14 Paesi solo nella prima parte in Europa, debutta il prossimo 28 febbraio in Norvegia. L’annuncio di un tour celebrativo per la band fondata e guidata da 40 anni da Jim Kerr e Charlie Burchill segue l’uscita di «40: The Best Of - 1979-2019» (Universal Music, 31 ottobre 2019), una raccolta che ripercorre i quaranta anni di carriera della band che ha letteralmente rivoluzionato la musica a partire dagli anni ’80, con l’aggiunta di una traccia inedita: una cover di ’For One Night Only’ di King Creosote.</p>
    </article>
  </body>
</html>