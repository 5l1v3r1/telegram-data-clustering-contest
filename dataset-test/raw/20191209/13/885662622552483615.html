<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/energeia/126800/saxo-bank-gia-energeia-prasino-den-einai-neo-mayro"/>
    <meta property="og:site_name" content="Insider"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="Saxo Bank για Ενέργεια: «Το πράσινο δεν είναι το νέο μαύρο»"/>
    <meta property="og:description" content="Μια αντιπαραβολή των επενδύσεων στις ΑΠΕ και στα ορυκτά καύσιμα."/>
  </head>
  <body>
    <article>
      <h1>Saxo Bank για Ενέργεια: «Το πράσινο δεν είναι το νέο μαύρο»</h1>
      <h2>Μια αντιπαραβολή των επενδύσεων στις ΑΠΕ και στα ορυκτά καύσιμα.</h2>
      <address>
        <time datetime="2019-12-09T13:20:00+00:00">09 Dec 2019, 13:20</time>
      </address>
      <p>Τα κορυφαία ζητήματα το 2020 θα περιλαμβάνουν τις ανισότητες και την αλλαγή του κλίματος, δήλωσε τη Δευτέρα ο <b>Steen Jakobsen,</b> επικεφαλής οικονομολόγος της <b>Saxo Bank μιλώντας στο CNBC</b>.</p>
      <p>Η κλιματική αλλαγή και η ανισότητα θα βρεθούν στην «πρώτη γραμμή» σημείωσε και εκτίμησε ότι «πρόκειται για μια ατζέντα που αλλάζει δραματικά τον τρόπο που αντιλαμβανόμαστε τα πράγματα».</p>
      <p>Ωστόσο, θα είναι δύσκολο να υπάρξει συναίνεση σχετικά με το πού επιθυμούν να οδηγηθούν οι χώρες και τα έθνη. «Τα πράγματα θα επιδεινωθούν προτού βελτιωθούν», είπε.</p>
      <p>Αναλύοντας το θέμα, ο κ. Jakobsen ανέδειξε τη συμβολή της νομισματικής πολιτικής επισημαίνοντας ότι οι πολιτικές νομισματικής χαλάρωσης συνδέονται με την ανισότητα.</p>
      <p>
        <b>«Το πράσινο δεν είναι το νέο μαύρο»</b>
      </p>
      <p>Όσον αφορά την επένδυση σε ανανεώσιμες πηγές ενέργειας, ο Jakobsen είπε ότι οι εταιρείες πετρελαίου και φυσικού αερίου εξακολουθούν να είναι σημαντικές για τους επενδυτές, ιδιαίτερα επειδή διαπραγματεύονται σήμερα με έκπτωση 20% σε σχέση με τις εταιρείες στον τομέα των ανανεώσιμων πηγών ενέργειας.</p>
      <p>Μιλώντας για τις ΑΠΕ ανέφερε ότι η απόδοση της επένδυσης είναι μόνο το ήμισυ εκείνης του κεφαλαίου,</p>
      <p>Αντίθετα, οι εταιρείες πετρελαίου και φυσικού αερίου έχουν υψηλές ταμειακές ροές και τεχνολογικές γνώσεις παράλληλα με την εμπειρία όσον αφορά στον τρόπο διαχείρισης των μακροπρόθεσμων έργων και υποδομών, δήλωσε ο Jakobsen.</p>
      <p>«Αυτό που πρέπει να γίνει είναι η μαύρη οικονομία και η πράσινη οικονομία να δουλεύουν μαζί σαν μονάδα, γιατί αυτός είναι ο μόνος τρόπος πρόβλεψης και αντιμετώπισης της κλιματικής αλλαγής», είπε.</p>
      <p>
        <b>Πού οφείλεται η ανισότητα</b>
      </p>
      <p>«Το ζήτημα της ανισότητας οφείλεται στις πολιτικές νομισματικής χαλάρωσης», δήλωσε ο Jakobsen.</p>
      <p>«Η ανισότητα που βλέπουμε κάθε μέρα προέρχεται από τις διακρίσεις που γίνονται μέσω της νομισματικής πολιτικής. Η νομισματική πολιτική είναι τώρα τόσο χαλαρή ώστε να μπορούμε να πούμε ότι πράγματι συντελείται διακριτική μεταχείριση όχι μόνο έναντι των ηλικιωμένων και των νέων, αλλά και ενάντια στην κοινωνία στο σύνολό της ... Όσο μειώνονται τα επιτόκια, τόσο περισσότερα κεφάλαια θα πρέπει να έχουν ως απόθεμα οι τράπεζες, λόγω απαιτήσεων των εποπτικών αρχών. Αυτό όμως αυξάνει τα εμπόδια για τη ροή πιστώσεων στο σύστημα», ανέφερε.</p>
      <p>Ο μόνος φορέας διευκολύνει το δανεισμό, το τραπεζικό σύστημα, δέχεται επίθεση από τη νομισματική πολιτική, κατέληξε ο Jakobsen.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/energeia/126600/oi-geopolitikoi-kindynoi-mporei-na-katastisoyn-pio-antagonistiko"/>
        <a href="https://www.insider.gr/epiheiriseis/energeia/126742/hatzidakis-tha-prohorisei-kanonika-programma-exoryxeon"/>
        <a href="https://www.insider.gr/epiheiriseis/energeia/126646/i-metabasi-sta-enallaktika-kaysima-sto-epikentro-tis-synantisis-popek"/>
      </related>
    </article>
  </body>
</html>