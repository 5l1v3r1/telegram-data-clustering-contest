<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811088/%D8%B6%D8%B1%D9%88%D8%B1%D8%AA-%D8%B7%D8%B1%D8%AD-%D8%B1%D8%AA%D8%A8%D9%87%E2%80%8C%D8%A8%D9%86%D8%AF%DB%8C-%D9%85%D8%B9%D9%84%D9%85%D8%A7%D9%86-%D8%A8%D8%B1%D8%A7%DB%8C-%D9%87%D9%85%D9%87-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%AE%D8%AA%DA%AF%D8%A7%D9%86-%D8%AF%D9%88%D9%84%D8%AA-%D8%A7%D8%B1%D8%AA%D8%A8%D8%A7%D8%B7-%D8%A8%DB%8C%D8%B4%D8%AA%D8%B1%DB%8C-%D8%A8%D8%A7-%D8%B4%D9%88%D8%B1%D8%A7%E2%80%8C%D9%87%D8%A7%DB%8C-%D8%B5%D9%86%D9%81%DB%8C-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="مسیبی در حضور رئیس جمهور: ضرورت طرح رتبه‌بندی معلمان برای همه دانش‌آموختگان / دولت ارتباط بیشتری با شورا‌های صنفی داشته باشد"/>
    <meta property="og:description" content="نماینده شورا‌های صنفی از مرکز شهید شرافت شورای صنفی گفت: شورای صنفی هر دانشگاه به عنوان تشکل مادر و قلب تپنده جریان دانشجویی در قانون به رسمیت شناخته شده؛ دولت ارتباط بیشتری با این مجموعه داشته باشد."/>
  </head>
  <body>
    <article>
      <h1>مسیبی در حضور رئیس جمهور: ضرورت طرح رتبه‌بندی معلمان برای همه دانش‌آموختگان / دولت ارتباط بیشتری با شورا‌های صنفی داشته باشد</h1>
      <h2>نماینده شورا‌های صنفی از مرکز شهید شرافت شورای صنفی گفت: شورای صنفی هر دانشگاه به عنوان تشکل مادر و قلب تپنده جریان دانشجویی در قانون به رسمیت شناخته شده؛ دولت ارتباط بیشتری با این مجموعه داشته باشد.</h2>
      <address>
        <time datetime="2019-12-09T13:20:00+00:00">09 Dec 2019, 13:20</time>
      </address>
      <p>به گزارش خبرنگار دانشگاه خبرگزاری دانشجو، مریم مسیبی، نماینده شورا‌های صنفی از مرکز شهید شرافت در مراسم روز دانشجو، که امروز با حضور رئیس جمهور در دانشگاه نسیبه فرهنگیان برگزار شد، گفت: آموزش و پرورش در پیشرفت کشور و دارنده فرصت بی نظیر برای انتقال ارزش هاست و دانشگاه فرهنگیان مرکز اصلی نظام آموزش و پرورش است.</p>
      <p>مسیبی با اشاره به مهمترین دغدغه‌ها و مطالبات دانشجویان گفت: همان طور که مستحضرید نظام تربیت معلم کشور از دیرباز ساختار شبانه روزی و تربیتی چند بعدی را داشت؛ اما باوجود ارتقای مراکز تربیت معلم به دانشگاهی مستقل استراتژیک متاسفانه همچنان با موضوع تربیت شبانه روزی جاری و فراهم آوردن الزامات آن با همه مشقات هیچ پشتوانه قانونی برای این منظور وجود ندارد. آخرین اصطلاح قانون از کمیسیون شورای عالی انقلاب فرهنگی در رابطه با شبانه روزی بودن دانشگاه با پاسخ منفی مواجه شده است و این در حالی است که نه تنها اظهارات مورد نیاز برای این تربیت خاص معلمی مورد توجه و پشتیبانی قرار نگرفته است.</p>
      <p>نماینده شورا‌های صنفی از مرکز شهید شرافت افزود: دانشگاه فرهنگیان تنها دانشگاه در میان موسسات دولتی وابسته یا مستقل از دستگاه‌های کشوری و لشکری است که از سرانه‌های رفاهی بی بهره است. آیا زمان آن نرسیده است که در شورای عالی انقلاب فرهنگی که به ریاست شخص حضرتعالی است، مورد بازنگری قرار گیرد و پشتیبانی قانونی لحاظ گیرد. <br/><br/>وی افزود: طرح ایجاد ۳۱ دانشگاه جامع فرهنگیان در ۳۱ استان با مساحت صد هکتار به عنوان ایده روشن و در صورت اجرا پرثمر از جانب رئیس محترم دانشگاه فرهنگیان مطرح شده است. تهیه بخش عمده‌ای از منابع این طرح به عهده خیرین است و افق طولانی مدت برای طرح مذکور تخمین زده است. پیروی تاکیدات مقام معظم رهبری مبنی بر کمک به دانشگاه و سرمایه گذاری توسط سازمان‌های مختلف به ویژه سازمان برنامه و بودجه و هم چنین موافقت و حمایت‌های اولیه جناب دکتر نوبخت از این طرح تشکر می‌کنیم. امیدواریم حمایت قاطع مقام محترم ریاست جمهوری بستر سازی برای این طرح با استفاده از ظرفیت همه دستگاه‌ها باشد. <br/><br/>این فعال دانشجویی ادامه داد: اشاره داشته باشیم به دانش آموختگان دانشگاه فرهنگیان لطفا توجه کنید زیست و معاش دانش آموختگان دانشگاه فرهنگیان به عنوان معلمان تازه نفس و پرانگیزه سیستم تعلیم و تربیت نامطلوب که عمدتا در آغاز راه زندگی و تشکیل زنده خانواده هستند، است.</p>
      <p>مسیبی گفت: طرح رتبه بندی معلمان تنها نیرو‌های با دو سال سابقه خدمت را شامل می‌شود، متاسفانه بسیاری از دانش آموختگان دانشگاه فرهنگیان را شامل نمی‌شود. اگر منظور طرح کمک به معیشت است می‌بایست کمک به همگی باشد اگر نیت رتبه بندی مبتنی بر صلاحیت هاست. صلاحیت بسیاری از دانش آموختگان دانشگاه فرهنگیان نسبت به نیرو‌های موجود بیشتر است. دغدغه ما برای شان و مقام منزلت معلم است.</p>
      <p>این فعال دانشجویی با اشاره به اینکه دانشگاه فرهنگیان وظیفه خطیر تربیت معلمان برای هزاره سوم را برعهده دارند سرمایه گذاری در تربیت معلم سرمایه گذاری بر انسان‌های انسان ساز است، تصریح کرد: آقای روحانی زیرساخت‌های دانشگاه مناسب تربیت معلم تراز ایران ما نیست و از حضرتعالی می‌خواهیم همکاری و تعامل همه دستگاه‌های کشور را در جهت سرمایه گذاری برای فردای خوب ایران عزیزمان و نسل‌های شایسته توانا و ارزشمند فراهم آورید.</p>
      <p>نماینده شورا‌های صنفی از مرکز شهید شرافت گفت: شورای صنفی هر دانشگاه به عنوان تشکل مادر و قلب تپنده جریان دانشجویی در قانون به رسمیت شناخته شده است و نظرات و پیشنهادات این شورا می‌تواند فراتر از هر تشکل و انجمن‌های دیگری در پیشبرد مجموعه دانشگاه و جریان دانشجویی موثر باشد. بنده به نمایندگی از تمامی مجموعه‌های صنفی سراسر کشور عرض می‌کنم جناب رئیس جمهور از شما درخواست داریم که دولت ارتباط بیشتری با این مجموعه داشته و گوش شنوا و دستی توانا و همتی مضاعف در جهت حل بیشتر مشکلات حوزه دانشجویی به خصوص دانشجو معلمان را داشته باشد. باشد که شاهد تحولاتی شگرف در جهت تعالی این دولت و دانشگاه فرهنگیان باشیم.</p>
    </article>
  </body>
</html>