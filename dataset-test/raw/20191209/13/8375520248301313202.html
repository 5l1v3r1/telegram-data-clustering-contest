<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/moskva-ne-zbirajetsya-pereglyadati-minski-ugodi-rosiyski-zmi-645536.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T13:43:54+00:00"/>
    <meta property="og:title" content="Москва не збирається переглядати мінські угоди, - російські ЗМІ"/>
    <meta property="og:description" content="Позиція Москви щодо перегляду умов мінських домовленостей жорстка, і змінюватися не буде"/>
  </head>
  <body>
    <article>
      <h1>Москва не збирається переглядати мінські угоди, - російські ЗМІ</h1>
      <address>
        <time datetime="2019-12-09T13:43:54+00:00">09 Dec 2019, 13:43</time>
      </address>
      <h4>Позиція Москви щодо перегляду умов мінських домовленостей жорстка, і змінюватися не буде</h4>
      <p>Джерело російського видання <a href="https://www.kommersant.ru/doc/4187740?from=hotnews">«Коммерсанта» </a>в держструктурі РФ, який бере участь в переговорах з Україною щодо врегулювання конфлікту на Донбасі і займався підготовкою до саміту, сказав, що позиція Москви з приводу послідовності виконання мінських угод — жорстка. «Для них (української сторони) ця зустріч політичний акт, а для нас — робоча. Якщо в угодах написано, що вибори повинні бути достроковими, значить, їх не можна поєднати з черговими. Ніхто не буде нічого переглядати», — зазначив він.</p>
      <p>Співрозмовник «Коммерсанта» впевнений, що намір Києва переглянути, відредагувати або якось адаптувати, як висловився Вадим Пристайко, мінські угоди, також не буде реалізовано. За його словами, Париж і Берлін не раз говорили про те, що їм немає альтернативи.</p>
      <p>У ватажків бойовиків так званої «ДНР» ідентична позиція. «Є очікування (від саміту в Парижі), що Зеленському три гаранта виконання угод пояснять, що домовленості не підлягають ревізії. Що не можна поміняти логіку, суть, черговість пунктів «Комплексу заходів з виконання мінських угод». Угоди схвалені Радою Безпеки ООН, а лідери, з якими Зеленський зустрінеться, — гаранти. Останнім часом з Києва було багато заяв, що треба поміняти, переписати, скорегувати угоди, що все застаріло з 2014 року. Так що найбільше очікування, що йому (Зеленському) це пояснять».</p>
      <p>Україна до зміни Конституції ставиться різко негативно. Хоча 5 груднпомічник Зеленського Андрій Єрмак говорив про готовність провести конституційну реформу і надати додаткові повноваження ОРДЛО, він не уточнив, яких саме. У той же час міністр Пристайко однозначно заявив, що закріплення особливого статусу в Конституції не буде. Він назвав це «червоною лінією», за яку Київ не зробить крок ні за яких обставин.</p>
      <p>Як повідомлялося, сьогодні, 9 грудня, <a href="https://glavcom.ua/country/society/u-zelenskogo-pidtverdili-zustrich-z-putinim-645484.html">у Зеленського підтвердили зустріч з Путіним</a> після нормадського саміту.</p>
      <p>Як вже відомо, канцлер ФРН Ангела <a href="https://glavcom.ua/country/society/merkel-planuje-zustritisya-vich-na-vich-z-kozhnim-z-troh-prezidentiv-do-samitu-normandskoji-chetvirki-645516.html">Меркель проведе 9 грудня у Парижі двосторонні зустрічі</a> з трьома президентами до початку саміту Нормандської четвірки.</p>
      <p>Крім того, <a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html">у</a><a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html"> Німеччині чекають від Росії компромісу</a> щодо врегулювання ситуації на Донбасі.</p>
      <p>Читайте також: <a href="https://glavcom.ua/publications/normandska-zustrich-hto-tut-soyuznik-a-hto-vorog-644954.html">«Нормандська зустріч». Хто тут союзник, а хто – ворог?</a></p>
    </article>
  </body>
</html>