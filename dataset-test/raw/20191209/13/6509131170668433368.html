<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322620/Is-een-16-jarige-jongen-uit-Enschede-wel-of-niet-met-een-bijl-geslagen"/>
    <meta property="og:site_name" content="RTV Oost"/>
    <meta property="article:published_time" content="2019-12-09T13:01:20+00:00"/>
    <meta property="og:title" content="Is een 16-jarige jongen uit Enschede wel of niet met een bijl geslagen?"/>
    <meta property="og:description" content="Een 36-jarige Enschede&amp;euml;r zou afgelopen zomer geprobeerd hebben om een 16-jarige jongen met een bijl te slaan. De strafzaak tegen de Enschede&amp;euml;r en zijn vriendin stond vandaag voor inhoudelijke behandeling op de agenda, maar werd aangehouden omdat de nieuwe advocaten van het stel nog getuigen willen horen."/>
  </head>
  <body>
    <article>
      <h1>Is een 16-jarige jongen uit Enschede wel of niet met een bijl geslagen?</h1>
      <address>
        <time datetime="2019-12-09T13:01:20+00:00">09 Dec 2019, 13:01</time>
      </address>
      <slideshow>
        <figure>
          <img src="https://imgo.rgcdn.nl/a7abcc457337401d84466b5276f43355/opener/Is-een-16-jarige-jongen-uit-Enschede-wel-of-niet-met-een-bijl-geslagen-Foto-GettyImages.jpg?v=nWTb01MdPrjL6t19Ql4K2A2"/>
        </figure>
        <figure>
          <img src="https://imgo.rgcdn.nl/a7abcc457337401d84466b5276f43355/opener/Is-een-16-jarige-jongen-uit-Enschede-wel-of-niet-met-een-bijl-geslagen-Foto-GettyImages.jpg?v=nWTb01MdPrjL6t19Ql4K2A2"/>
        </figure>
        <figure>
          <img src="https://www.rtvoost.nl/graphic/322620/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/322620/StaticMap/Opener.jpeg"/>
        </figure>
        <figcaption>Is een 16-jarige jongen uit Enschede wel of niet met een bijl geslagen? (Foto: GettyImages)</figcaption>
      </slideshow>
      <p>Een 36-jarige Enschedeër zou afgelopen zomer geprobeerd hebben om een 16-jarige jongen met een bijl te slaan. De strafzaak tegen de Enschedeër en zijn vriendin stond vandaag voor inhoudelijke behandeling op de agenda, maar werd aangehouden omdat de nieuwe advocaten van het stel nog getuigen willen horen.</p>
      <p>De rechtbank in Almelo besloot wel dat de verdachte tot aan de nieuwe inhoudelijke behandeling, eind januari volgend jaar, in voorarrest blijft. Zijn advocate vroeg de rechters om vrijlating, maar die wezen dat af.</p>
      <p><b>Satudarah</b><br/>Volgens de man waren zijn vriendin en kinderen door de jongen bedreigd met een mes. Daar had hij de jongen op aan willen spreken en uit voorzorg nam hij de bijl mee. De man ontkent dat hij de jongeman uiteindelijk ook met de bijl sloeg.</p>
      <p>De advocaat van de Enschedeër benadrukte dat getuigen dat ook onderschrijven. De Enschedeër ontkent niet dat hij de moeder van de jongen een trap op haar borstkas gaf. Dat kwam omdat de moeder dreigde mensen van de inmiddels verboden motorclub Satudarah erbij te halen, aldus de verdachte.</p>
      <p>
        <b>Aangifte</b>
      </p>
      <p>De vriendin van de verdachte zou de jongen hebben bedreigd door te roepen dat ze haar partner op hem af zou sturen. "Die steekt jullie allemaal dood!" De vrouw heeft inmiddels ook aangifte gedaan tegen de jongen wegens bedreiging met een mes. Die is als verdachte gehoord. <br/><br/>De advocaten van het Enschedese stel mogen voor de inhoudelijke behandeling een aantal getuigen horen. Ook krijgen ze de kans om een aantal politieverhoren uit te luisteren.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Is+een+16-jarige+jongen+uit+Enschede+wel+of+niet+met+een+bijl+geslagen%3f">06 - 57 03 33 33</a>.</aside>
    </article>
  </body>
</html>