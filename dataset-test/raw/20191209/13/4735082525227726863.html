<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/CYFROWA-Gry-i-e-sport/312099943-Gra-w-ktorej-wcielasz-sie-w-Jezusa-i-uzdrawiasz-Bedzie-skandal.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T13:16:58+00:00"/>
    <meta property="og:title" content="Gra, w której wcielasz się w Jezusa i uzdrawiasz. Będzie skandal?"/>
    <meta property="og:description" content="Chcesz zamieniać wodę w wino, uzdrawiać chorych, a może uczestniczyć w ostatniej wieczerzy lub obmywać stopy apostołom? Tak, to możliwe. Dzięki firmie SimulaM już wkrótce będziesz mógł wcielić się w Jezusa. A wszystko dzięki grze wideo."/>
  </head>
  <body>
    <article>
      <h1>Gra, w której wcielasz się w Jezusa i uzdrawiasz. Będzie skandal?</h1>
      <address><time datetime="2019-12-09T13:16:58+00:00">09 Dec 2019, 13:16</time> by <a rel="author">Michał Duszczyk</a></address>
      <p>
        <b>Chcesz zamieniać wodę w wino, uzdrawiać chorych, a może uczestniczyć w ostatniej wieczerzy lub obmywać stopy apostołom? Tak, to możliwe. Dzięki firmie SimulaM już wkrótce będziesz mógł wcielić się w Jezusa. A wszystko dzięki grze wideo.</b>
      </p>
      <p>„I Am Jesus Christ” to komputerowy symulator, jaki powstaje pod egidą rodzimej spółki PlayWay. Tematyka na cyfrową rozrywkę wydaje się dość kontrowersyjna, ale firma znana z dystrybucji niezwykle popularnych w ostatnim czasie gier-symulatorów potrafi skutecznie przyciągać uwagę graczy.</p>
      <p>
        <b>CZYTAJ TAKŻE: <a href="https://cyfrowa.rp.pl/gry-i-esport/33469-marihuana-zaszkodzila-producentowi-gier">Potentat z USA ma kłopoty przez polską grę. Powód? Marihuana</a></b>
      </p>
      <p>Na koncie ma choćby takie tytuły, jak „House Flipper”, w którym gracz wciela się w członka ekipy remontującej domy. Z kolei „Thief Simulator” pozwala każdemu zostać złodziejem. W sprzedaży są też symulatory kucharza, kuriera, czy mechanika samochodowego.</p>
      <p>I Am Jesus Christ is a real game based on the New Testament. Watch the announcement trailer here: <a href="https://t.co/Sh45IhAlI0">pic.twitter.com/Sh45IhAlI0</a></p>
      <p>— IGN (@IGN) <a href="https://twitter.com/IGN/status/1203192665023467520?ref_src=twsrc%5Etfw">December 7, 2019</a></p>
      <p>Tym razem portfolio PlayWay wzbogaci się o produkt, nad którym pracuje kompletnie nieznana firma SimulaM. Dokładna data premiery gry o Jezusie, która ma być inspirowana wydarzeniami opisywanymi w Nowym Testamencie, na razie nie jest znana. Z publikowanych materiałów zapowiadających rozgrywkę można wywnioskować jednak, że będziemy mieli okazję pomagać ubogim, chorym, spotykać się z apostołami, a także przeprowadzać egzorcyzmy.</p>
    </article>
  </body>
</html>