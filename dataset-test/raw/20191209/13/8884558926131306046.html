<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/zanimivosti/najlepsa-je-zozibini"/>
    <meta property="og:site_name" content="Primorske novice"/>
    <meta property="article:published_time" content="2019-12-09T13:47:14+00:00"/>
    <meta property="og:title" content="Najlepša je Zozibini"/>
    <meta property="og:description" content="Nova miss Universe prihaja iz Južne Afrike. V finalu v ameriški Atlanti so v nedeljo zvečer po krajevnem času s tem nazivom okronali 26-letno Zozibini Tunzi."/>
  </head>
  <body>
    <article>
      <h1>Najlepša je Zozibini</h1>
      <address><time datetime="2019-12-09T13:47:14+00:00">09 Dec 2019, 13:47</time> by <a rel="author">Uredništvo Pn</a></address>
      <p>
        <b>Nova miss Universe prihaja iz Južne Afrike. V finalu v ameriški Atlanti so v nedeljo zvečer po krajevnem času s tem nazivom okronali 26-letno Zozibini Tunzi.</b>
      </p>
      <figure>
        <img src="https://static.primorske.si/foto/highres/promenada/722935_284-misice.jpg"/>
        <figcaption>Foto: Profimedia</figcaption>
      </figure>
      <p><b>ATLANTA</b> &gt; Na drugo in tretje mesto sta se uvrstili miss Portorika <b>Madison Anderson</b> (desna) in miss Mehike <b>Sofia Aragon </b>(leva).</p>
      <p>Na spletni strani tekmovanja so navedli, da se Tunzijeva bori proti spolno pogojenemu nasilju in je “ponosna zagovornica naravne lepote”.</p>
      <p>“Odrasla sem v svetu, v katerem ženska, ki je videti kot jaz, z mojo barvo kože in mojo vrsto las, nikoli ni veljala za lepo. Menim, da je napočil čas, da se to konča,” je dejala temnopolta Južnoafričanka v sklepnem govoru in požela bučen aplavz.</p>
      <p>Tunzijeva in njene tekmice so se na tekmovanju med drugim predstavile v večernih oblekah in kopalkah ter odgovarjale na družbena vprašanja.</p>
      <p>Tekmovanje za miss Universe poteka vse od leta 1952. Na njemu sodelujejo lepotice iz več deset držav. Lanskoletna zmagovalka je bila <b>Catriona Gray</b> s Filipinov. Slovenija na tekmovanju ni imela svoje predstavnice.</p>
    </article>
  </body>
</html>