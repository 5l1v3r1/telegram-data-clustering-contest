<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techworld.idg.se/2.2524/1.727827/webassembly-ny-webbstandard?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="TechWorld"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="W3C klassar Webassembly som ny webbstandard"/>
    <meta property="og:description" content="Tack vare nya specifikationer ska Webassembly bli både snabbare och säkrare, något som ska bidra till att öka intresset för formatet ytterligare."/>
  </head>
  <body>
    <article>
      <h1>W3C klassar Webassembly som ny webbstandard</h1>
      <address>
        <time datetime="2019-12-09T13:40:00+00:00">09 Dec 2019, 13:40</time>
      </address>
      <p>
        <i>Tack vare nya specifikationer ska Webassembly bli både snabbare och säkrare, något som ska bidra till att öka intresset för formatet ytterligare.</i>
      </p>
      <p>Sedan några år tillbaka har det funnits stöd för Webassembly i Chrome, Firefox, Safari och Edge, något som gör det möjligt att köra programkod i webbläsaren nästan lika snabbt som maskinkod.</p>
      <p>Häromdagen publicerade World Wide Web Consortium (W3C) nya specifikationer för Webassembly som syftar till att göra formatet både snabbare och säkrare. Som en följd har Webassembly nu blivit en officiell webbstandard vid sidan av html, css och javascript.</p>
      <p>– I en värld där maskininlärning och artificiell intelligens blir allt vanligare är det viktigt att satsa på högpresterande webbapplikationer utan att kompromissa med användarnas säkerhet, säger projektledaren Philippe Le Hégaret i ett <a href="https://www.w3.org/2019/12/pressrelease-wasm-rec.html.en">pressmeddelande</a>.</p>
      <p>Tanken är att Webassembly ska användas i alla möjliga sammanhang, däribland spel, multimedia och kryptografiska beräkningar. Det sistnämnda har gjort formatet populärt bland hackare som vill utvinna kryptovalutor i smyg och enligt en <a href="https://www.sec.cs.tu-bs.de/pubs/2019a-dimva.pdf">rapport från Technische Universität Braunschweig</a> står detta för 32 procent av den totala användningen i dagsläget.</p>
      <p>I och med de nya specifikationerna ska det förhoppningsvis bli svårare att använda Webassembly i ondskefulla syften framöver, rapporterar <a href="https://www.theregister.co.uk/2019/12/06/webassembly_w3c_standard/">The Register</a>.</p>
      <p>
        <b>Läs också:</b>
        <br/>
        <a href="https://techworld.idg.se/2.2524/1.718921/microsoft-decentraliserade-identiteter-over-bitcoin-natverket">Microsoft storsatsar på decentraliserade identiteter över bitcoin-nätverket</a>
        <br/>
        <a href="https://techworld.idg.se/2.2524/1.707681/nya-yubikey-fido2">Nya Yubikey 5 hjälper dig slippa lösenord – nu med stöd för FIDO2</a>
      </p>
    </article>
  </body>
</html>