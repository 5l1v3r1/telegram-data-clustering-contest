<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/12/178979/"/>
    <meta property="og:site_name" content="Doctors Only"/>
    <meta property="article:published_time" content="2019-12-09T13:04:00+00:00"/>
    <meta property="og:title" content="מה הוא הטיפול האנטיביוטי המניעתי המומלץ בניתוחי שחזור מסוג מתלה חופשי בראש ובצוואר?"/>
    <meta property="og:description" content="החוקרים הדגימו כי אין הבדל בשיעור הזיהומים, כאשר השוו מתן אנטיביוטיקה מניעתית לתקופה קצרה או ארוכה, לאחר ניתוחי שחזור מסוג מתלה חופשי בראש ובצוואר"/>
  </head>
  <body>
    <article>
      <h1>מה הוא הטיפול האנטיביוטי המניעתי המומלץ בניתוחי שחזור מסוג מתלה חופשי בראש ובצוואר?</h1>
      <h2>החוקרים הדגימו כי אין הבדל בשיעור הזיהומים, כאשר השוו מתן אנטיביוטיקה מניעתית לתקופה קצרה או ארוכה, לאחר ניתוחי שחזור מסוג מתלה חופשי בראש ובצוואר</h2>
      <address><time datetime="2019-12-09T13:04:00+00:00">09 Dec 2019, 13:04</time> by <a rel="author">American Journal of Otolaryngology</a></address>
      <p>עדויות מהעת האחרונה תומכות בשימוש באנטיביוטיקה ampicillin-sulbactam כטיפול מניעתי מועדף לאחר ניתוחי שחזור מסוג מתלה חופשי (Free flap) בראש ובצוואר. עם זאת, אין מספיק מידע בנוגע למשך הטיפול האנטיביוטי המניעתי המומלץ.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/12/178357/">איך ניתן לנבא טרומבואמבוליזם ורידי בקרב חולי מיאלומה נפוצה?</a>
        </li>
        <li>
          <a href="https://doctorsonly.co.il/2019/12/178146/">תופעת רזון מדאיגה בילדים משכבות סוציואקונומיות נמוכות בישראל</a>
        </li>
        <li>
          <a href="https://doctorsonly.co.il/2019/11/177184/">טיפול אנטיביוטי במטופלים עם כאב גב כרוני ופגיעה מבנית בעמוד השדרה</a>
        </li>
      </ul>
      <p>מטרת המחקר הנוכחי הייתה להשוות את שיעור הזיהומים לאחר מתן אנטיביוטיקה מסוג ampicillin-sulbactam למשך זמן קצר, בהשוואה לטיפול עם סוגי אנטיביוטיקה שונים למשך זמן ארוך, לאחר ניתוחי שחזור מסוג מתלה חופשי בראש ובצוואר.</p>
      <p>מדובר במחקר עוקבה רטרוספקטיבי, שבוצע בין השנים 2012-2017, במרכז רפואי אקדמאי שלישוני. במחקר נכללו 266 מטופלים שעברו ניתוחי שחזור מסוג מתלה חופשי בראש ובצוואר. התוצא המרכזי שנבדק במחקר היה שיעור הזיהומים מכל סוג שהופיעו תוך 30 ימים מהניתוח.</p>
      <p>מתוך המטופלים שנכללו במחקר, 149 מטופלים קיבלו אנטיביוטיקה מניעתית לתקופה ארוכה של לפחות שבעה ימים. בנוסף, 117 מטופלים קיבלו אנטיביוטיקה לתקופה קצרה, שהוגדרה כ-24 שעות עבור מטופלים שלא עברו הקרנות ו-72 שעות עבור מטופלים שעברו הקרנות.</p>
      <p>תוצאות המחקר הראו כי 45.9% מהמטופלים חוו זיהום לאחר הניתוח, כאשר ב-92.6% מהמקרים הזיהום הופיע באזור הניתוח. החוקרים לא מצאו הבדל מובהק בשיעור הזיהומים לאחר הניתוח בין מטופלים שקיבלו אנטיביוטיקה לתקופה ממושכת בהשוואה למטופלים שקיבלו אנטיביוטיקה לתקופה קצרה (p= 0.80). הממצאים נותרו דומים גם באנליזה של תתי קבוצות לפי אזור הניתוח בו התפתח זיהום (p= 0.38) ולפי זיהומים מרוחקים (p= 0.59 לדלקת ריאות ו-p=0.76 לדלקת בדרכי השתן). בנוסף, החוקרים זיהו גורמי סיכון להתפתחות של זיהומים, כמו תת פעילות של בלוטת התריס (p=0.047) וסיווג של הניתוח כנקי-מזוהם (Clean contaminated)י(p= 0.0002).</p>
      <p>החוקרים הסיקו כי מתן טיפול אנטיביוטי מניעתי עם ampicillin-sulbactam לתקופה קצרה, לאחר ניתוחי שחזור מסוג מתלה חופשי בראש ובצוואר, לא השפיע בצורה שלילית על שיעורי הזיהומים לאחר הניתוח.</p>
      <p>
        <b>מקור: </b>
      </p>
      <p>
        <a href="https://www.sciencedirect.com/science/article/pii/S0196070919307215">Balamohan, S.M. et al. (2019) American Journal of Otolaryngology <b>40</b>,6.</a>
      </p>
    </article>
  </body>
</html>