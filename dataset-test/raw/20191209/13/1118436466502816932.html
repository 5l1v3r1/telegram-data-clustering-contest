<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Rozrywka/Filmy-i-telewizja/Netflix-produkcje-2020-co-trafi-na-platforme"/>
    <meta property="og:site_name" content="Netflix premiery filmów i seriali: Które produkcje trafią na platformę w 2020 roku"/>
    <meta property="article:published_time" content="2019-12-09T13:17:00+00:00"/>
    <meta property="og:title" content="Netflix premiery: 5 produkcji, które trafią na platformę w 2020 roku"/>
    <meta property="og:description" content="Netflix zapowiedział już kilka produkcji, które trafią na platformę w 2020 roku. Które seriale doczekają się kontynuacji i kiedy będą miały premierę? Podajemy szczegółową listę i wstępne daty premiery."/>
  </head>
  <body>
    <article>
      <h1>Netflix premiery: 5 produkcji, które trafią na platformę w 2020 roku</h1>
      <address><time datetime="2019-12-09T13:17:00+00:00">09 Dec 2019, 13:17</time> by <a rel="author">Eurozet Sp. z o.o.</a></address>
      <p>
        <i>Produkcje Netflixa cieszą się niesłabnącą popularnością. Wiele tytułów zyskało miano międzynarodowych hitów. Wiemy, które seriale wrócą na Netflixa w 2020 roku. Co będziemy oglądać na Netflixie w 2020 roku? Poniżej można znaleźć listę tytułów oraz wstępne daty premiery popularnych produkcji Netflixa.</i>
      </p>
      <p><b>Netflix premiery 2020 - co będziemy oglądać w nowym roku?</b> Netflix jest jedną z najpopularniejszych platform z filmami i serialami na świecie. Ich produkcje przyciągają przed telewizory tysiące widzów. Niektóre seriale stały się tak wielkimi przebojami, że zaplanowano ich kontynuację. Wraz z końcem roku, Netflix ujawnił sporą listę seriali, które pojawią się na platformie <b>już w pierwszych miesiącach nowego roku</b>. W 2020 roku na Netflixie zobaczymy kilka głośnych i uwielbianych produkcji. Zebraliśmy wszystkie seriale, które pojawią się na Netflixie w 2020 roku. Podajemy ich fabułę oraz daty premiery. Co będziemy oglądać?</p>
      <anchor name="eztoc1905433_0_1">
        <h3>Netflix premiery 2020: Co wróci na popularną platformę na początku roku?</h3>
        <p>Rok 2019 dobiega końca. To taki czas, gdy w telewizji pojawia się niewiele nowości. Z tej okazji Netflix zapowiedział premiery swoich najnowszych hitów. W <b>2020 roku</b> na platformę trafią hitowe seriale, w tym <b>"Dom z papieru", "Chilling Adventures of Sabrina" czy "Sex Education"</b>. Co jeszcze zobaczymy na Netflixie w 2020 roku? Poniżej można znaleźć listę produkcji. <anchor name="eztoc1905433_0_2"/></p>
        <h3>1. Sex Education sezon 2 na Netflixie</h3>
        <p><b>"Sex Education"</b> to brytyjska produkcja, która urzekła widzów bezpretensjonalnością i pokazała, jak wygląda dorastanie nastolatków w Wielkiej Brytanii. W serialu nie zabrakło wątków dramatycznych, które pokazują, że życie nastolatków wcale nie jest łatwe. "Sex Education" opowiada historię <b>Otisa</b> (Asa Butterfield), który dorasta w wyjątkowym domu. Jego mama jest <b>seksuolożką</b> (Gillian Anderson), a w ich relacjach nie ma żadnego tabu. Otis poznaje w szkole zbuntowaną <b>Maeve</b> (Emma Mackey). Dziewczyna namawia go do tego, by poszedł w ślady mamy. Otis i Maeve zaczynają udzielać w szkole porad seksualnych.</p>
        <p>Premiera drugiego sezonu serialu <b>"Sex Education"</b> na Netflixie jest przewidziana na <b>17 stycznia 2020 roku</b>.  <anchor name="eztoc1905433_0_3"/></p>
        <h3>2. Dom z papieru sezon 4 na Netflixie</h3>
        <p><b>"Dom z papieru"</b> jest jednym z najpopularniejszych obrazów Netflixa. Hiszpańska produkcja trzyma w napięciu i wciąga. Netflix potwierdził, że w pierwszej połowie 2020 na platformie pojawi się 4. sezon serialu. <b>El Profesor</b> zaplanował największy napad na bank w historii Hiszpanii. Nie wszystko jednak poszło tak, jak zakładał. Jak potoczą się jego losy? Co stanie się z jego wspólnikami? W 4. sezonie <b>"Domu z papieru"</b> główni bohaterowie będą próbować odbić swojego przyjaciela.</p>
        <p>Premiera czwartego sezonu serialu <b>"Dom z papieru"</b> na Netflixie jest przewidziana na <b>3 kwietnia 2020 roku</b>.</p>
        <p><b>Zobacz także:</b> <a href="https://www.radiozet.pl/Rozrywka/Filmy-i-telewizja/Dom-z-papieru-sezon-4-znamy-date-premiery-Netflix-opublikowal-zwiastun">Dom z papieru sezon 4: znamy datę premiery. Netflix opublikował zwiastun</a> <anchor name="eztoc1905433_0_4"/></p>
        <h3>3. Chilling Adventures of Sabrina sezon 3 na Netflixie</h3>
        <p>Historia Sabriny Spellman jest znana wszystkim wielbicielom komiksów. Zresztą, w latach 90. emitowano serial, który przedstawiał przygody nastoletniej czarownicy. Netflix zapowiedział, że w 2020 roku ukaże się trzeci sezon serialu <b>"Chilling Adventures of Sabrina"</b>. Warto wspomnieć, że wersja Netflixa jest bardziej mroczna i niepokojąca. Nastoletnia Sabrina balansuje na granicy zła i dobra. W kolejnym sezonie będzie się starała uratować Nicka z wiecznego potępiania. Co ciekawe,  producenci Netflixa nie przewidywali, że serial odniesie tak duży sukces i wstępnie planowali wyemitowanie jedynie<b> 20 odcinków</b>.</p>
        <p>Premiera trzeciego sezonu serialu<b> "Chilling Adventures of Sabrina"</b> na Netflixie jest przewidziana na <b>24 stycznia 2020 roku</b>.</p>
        <p><b>Zobacz także:</b> <a href="https://www.radiozet.pl/Rozrywka/Filmy-i-telewizja/Chilling-Adventures-of-Sabrina-3-sezon-na-Netflixie">Chilling Adventures of Sabrina: Netflix podał szczegóły premiery 3. sezonu</a> <anchor name="eztoc1905433_0_5"/></p>
        <h3>4. Ania, nie Anna sezon 3 na Netflixie</h3>
        <p><b>"Ania, nie Anna"</b> to serial oparty na kultowej powieści <b>Lucy Maud Montgomery</b> zatytułowanej <b>"Ania z Zielonego Wzgórza"</b>. Opowiada on o sympatycznej dziewczynie, której wyobraźnia nie zna granic. Ania jest odważna, do tego potrafi uparcie walczyć o akceptację, miłość czy swoje miejsce na ziemi. W 3. sezonie popularnego serialu Netflixa bohaterowie będą musieli stawić czoła nowym problemom i czekają ich ekscytujące przygody.</p>
        <p>Premiera trzeciego sezonu serialu <b>"Ania, nie Anna"</b> na Netflixie jest przewidziana na <b>3 stycznia 2020 roku</b>. <anchor name="eztoc1905433_0_6"/></p>
        <h3>5. W głębi lasu sezon 1 na Netflixie</h3>
        <p>Netflix zapowiedział kolejną polską produkcję. Będzie to serial<b> "W głębi lasu"</b> oparty na bestsellerowej książce <b>Harlana Cobena</b>, w którym zobaczymy między innymi <b>Agnieszkę Grochowska i Grzegorza Damięckiego</b>. Twórcy zapowiadają, że będzie to wciągająca historia. O czym opowie serial? Niespodziewane odnalezienie ciała zostanie powiązane ze sprawą siostry warszawskiego prokuratora, która zaginęła 25 lat wcześniej.</p>
        <p>Premiera pierwszego sezonu serialu<b> "W głębi lasu"</b> na Netflixie jest przewidziana na <b>2020 rok</b>. Nie podano jednak jeszcze konkretnej daty.</p>
        <p><b>Zobacz także:</b> <a href="https://www.radiozet.pl/Rozrywka/Filmy-i-telewizja/Netflix-zapowiada-polski-serial-W-glebi-lasu-z-Grochowska-i-Damieckim">„W głębi lasu” – nowy polski serial Netflixa na postawie powieści Cobena. Wiemy, kto znalazł się w obsadzie i kiedy premiera</a></p>
        <p>RadioZET.pl/RO</p>
      </anchor>
    </article>
  </body>
</html>