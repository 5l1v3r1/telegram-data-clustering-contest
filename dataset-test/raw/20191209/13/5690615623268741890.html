<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840285-pozhezha-u-koledzhi-v-odesi-u-likarnyakh-zalishayutsya-9-osib"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:36:00+00:00"/>
    <meta property="og:title" content="Пожежа у коледжі в Одесі: у лікарнях залишаються 9 осіб"/>
    <meta property="og:description" content="КИЇВ. 9 грудня. УНН. Внаслідок пожежі в одеському коледжі економіки, права та готельно-ресторанного бізнесу у лікарнях залишаються 9 осіб, пише УНН з …"/>
  </head>
  <body>
    <article>
      <h1>Пожежа у коледжі в Одесі: у лікарнях залишаються 9 осіб</h1>
      <address><time datetime="2019-12-09T13:36:00+00:00">09 Dec 2019, 13:36</time> by <a rel="author">Валерія Гуржий</a></address>
      <slideshow>
        <figure>
          <img src="https://www.unn.com.ua/uploads/media/photo/2019/12/09/ecfe719baa03939c60b31d85dd8b9f91ed9c6ec5.jpg"/>
        </figure>
        <figure>
          <img src="https://www.unn.com.ua/uploads/media/photo/2019/12/09/e334711f3a054bea9a7e90b765ee4a6dfff9f855.jpg"/>
        </figure>
      </slideshow>
      <p><b>КИЇВ. 9 грудня. УНН.</b> Внаслідок пожежі в одеському коледжі економіки, права та готельно-ресторанного бізнесу у лікарнях залишаються 9 осіб, пише <b>УНН</b> з посиланням на прес-службу ДСНС України.</p>
      <p>“Постраждало 30 осіб (в лікарнях залишається 9 осіб). Всього з початку розбирання завалу вивезено 1 тис. 392 м куб. будівельних конструкцій. Всього до робіт залучено 264 особи та 39 одиниць техніки, з них від ДСНС 101 особа та 10 одиниць техніки”, — сказано у повідомленні.</p>
      <p>Також повідомляється, що заходи із ліквідації надзвичайної ситуації тривають.</p>
      <p>“Станом на 13:00 9 грудня, продовжуються заходи щодо ліквідації надзвичайної ситуації, пов’язаної із пожежею в будівлі Одеського коледжу економіки, права та готельно-ресторанного бізнесу”, — сказано у повідомленні.</p>
      <p>Нагадаємо, за даними ДСНС, 4 грудня о 10:12 в Одесі на 3-му поверсі 6-поверхової будівлі Одеського коледжу економіки, права та готельно-ресторанного бізнесу виникла <a href="https://www.unn.com.ua/uk/news/1839353-v-odesi-gorit-koledzh">пожежа</a>. О 14:18 пожежу було локалізовано на площі 4 тис. кв. м. Підрозділами ДСНС врятовано та евакуйовано 40 осіб. Станом на ранок 5 грудня спостерігалося обрушення згорілих будівельних конструкцій всередині будівлі.</p>
      <p>Наразі відомо про 12 загиблих. Першою із підтверджених загиблих є <a href="https://www.unn.com.ua/uk/news/1839549-zelenskiy-u-pozhezhi-v-odesi-odna-zagibla-14-zniklikh-bezvisti-i-27-gospitalizovanikh">студентка</a>, <a href="https://www.unn.com.ua/uk/news/1839701-pozhezha-v-odeskomu-koledzhi-pid-zavalami-viyavili-pershe-tilo">тіло</a> другої загиблої людини знайшли під завалами 5 грудня. Тіла ще <a href="https://www.unn.com.ua/uk/news/1839858-vnaslidok-pozhezhi-u-koledzhi-v-odesi-zaginuli-vzhe-chetvero-lyudey">двох</a> людей під завалами знайшли 6 грудня. 7 грудня знайшли ще три <a href="https://www.unn.com.ua/uk/news/1839958-kilkist-zagiblikh-vnaslidok-pozhezhi-u-koledzhi-v-odesi-zrosla-do-pyati-lyudey">тіла</a>. Також одна людина — <a href="https://www.unn.com.ua/uk/news/1840032-vnaslidok-pozhezhi-v-odeskomu-koledzhi-zaginulo-vzhe-8-lyudey">рятувальник</a> — помер у лікарні. 8 грудня було знайдено ще два <a href="https://www.unn.com.ua/uk/news/1840026-pid-zavalami-v-odeskomu-koledzhi-znayshli-sche-dva-tila">тіла</a> загиблих під завалами. 9 грудня під час розбору завалів виявлено ще <a href="https://www.unn.com.ua/uk/news/1840213-pozhezha-v-odesi-kilkist-zagiblikh-zrosla-do-12-osib">два тіла</a> — одне о о 00:35, інше — о 5:15.</p>
      <p>У ДСНС назвали ймовірну <a href="https://www.unn.com.ua/uk/news/1839506-pozhezha-u-koledzhi-v-odesi-v-dsns-nazvali-ymovirnu-prichinu-tragediyi">причину пожежі</a> у коледжі в Одесі. Відкрито кримінальне <a href="https://www.unn.com.ua/uk/news/1839442-pozhezha-u-koledzhi-v-odesi-vidkrito-kriminalne-provadzhenya">провадження</a>. Поліція має дві версії пожежі у коледжі в Одесі — порушення пожежної безпеки і <a href="https://www.unn.com.ua/uk/news/1839621-politsiya-maye-dvi-versiyi-pozhezhi-u-koledzhi-v-odesi-porushennya-pozhezhnoyi-bezpeki-i-pidpal">підпал</a>. У справі вже є перші <a href="https://www.unn.com.ua/uk/news/1840005-pozhezha-v-odeskomu-koledzhi-vstanovleni-pershi-pidozryuvani">підозрювані</a>.</p>
    </article>
  </body>
</html>