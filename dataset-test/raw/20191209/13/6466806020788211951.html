<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kulfold/cikk/2019/12/09/elarverezik-a-vilag-legnagyobb-skotwhisky-gyujtemenyet"/>
    <meta property="og:site_name" content="hirado.hu"/>
    <meta property="article:published_time" content="2019-12-09T13:49:00+00:00"/>
    <meta property="og:title" content="Elárverezik a világ legnagyobb skótwhisky-gyűjteményét"/>
    <meta property="og:description" content="Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak."/>
  </head>
  <body>
    <article>
      <h1>Elárverezik a világ legnagyobb skótwhisky-gyűjteményét</h1>
      <address><time datetime="2019-12-09T13:49:00+00:00">09 Dec 2019, 13:49</time> by <a rel="author">MTI</a></address>
      <p>
        <b>Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak.</b>
      </p>
      <p>Az ausztráliai székhelyű Whisky Auctioner az interneten tartja az árverést jövőre – írta a BBC hírportálja.</p>
      <p>Az aukciósház leírása szerint a gyűjtemény „<i>a 20. századi skótwhisky-lepárló üzemeket a legteljesebben bemutató, legnagyobb kollekció</i>”.</p>
      <p>A palackokat egy 2014-ben elhunyt amerikai üzletember hagyatékából adják el.</p>
      <p>A coloradói Richard Gooding, aki az üdítőital-iparban dolgozott, több mint 20 éven át gyűjtötte a skót whiskyt.</p>
      <p>A gyűjteményben már egykor híres skót lepárlók, mint a Stromness vagy a Dallas Dhu palackjai is szerepelnek, de a világ legkeresettebb whiskyjei, a The Macallan 1926 Valerio Adamija vagy 1926 Fine and Rare-je is megtalálhatók.</p>
      <p>Októberben majdnem másfél millió fontot adtak egy The Macallan 1926 egy palackjáért egy árverésen.</p>
      <p>A kollekciót eddig Gooding coloradói házának egy külön a whiskyk számára fenntartott szobájában őrizték.</p>
      <p>
        <i>A címlapfotó illusztráció.</i>
      </p>
      <p>Tweet</p>
    </article>
  </body>
</html>