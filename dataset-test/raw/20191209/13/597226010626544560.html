<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082453-predstavniki-utos-u-kremenchuc-vimagayut-vd-vladi-virshiti-pitannya-z-gurtozhitkom.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-12-09T13:11:00+00:00"/>
    <meta property="og:title" content="Представники УТОС у Кременчуці вимагають від влади вирішити питання з гуртожитком"/>
    <meta property="og:description" content=" Люди прийшли на засідання земельної комісії Представники Українського товариства сліпих сьогодні, 9 грудня прийшли на земельну комісію. Вони занепокоєні тим, що робоча група, сформована"/>
  </head>
  <body>
    <article>
      <h1>Представники УТОС у Кременчуці вимагають від влади вирішити питання з гуртожитком</h1>
      <address><time datetime="2019-12-09T13:11:00+00:00">09 Dec 2019, 13:11</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-12/1575889937_utos.jpg"/>
      </figure>
      <p>
        <b>Люди прийшли на засідання земельної комісії</b>
      </p>
      <p>Представники Українського товариства сліпих сьогодні, 9 грудня прийшли на земельну комісію. Вони занепокоєні тим, що робоча група, сформована розпорядженням міського голови, з приводу питання гуртожитку жодного разу не зібралася. Нагадаємо, УТОС ініціював зміну цільового призначення землі під гуртожитком, аби на його місті інвестор збудував багатоповерхівку. Натомість забезпечив чотири родини житлом. Проте депутати двічі знімали питання з розгляду, мотивуючи це тим, що потрібно захистити право людей на житло.</p>
      <blockquote>
        <a href="https://www.telegraf.in.ua/kremenchug/10080394-deputati-ne-dozvolili-buduvati-bagatopoverhvku-na-zeml-slpih-u-kremenchuc.html">
          <b>Депутати не дозволили будувати багатоповерхівку на «землі сліпих» у Кременчуці</b>
        </a>
      </blockquote>
      <p>Востаннє пропонувалося розглянути можливість передачі земельної ділянки від УТОС до комунальної власності. Тоді на оренду землі під майбутнє будівництво має бути оголошений конкурс, а гарантом отримання житла мешканцями має виступити міська рада. Проте питання з місця не зрушило. Відтак люди вимагають таки скликати робочу групу і вирішити питання. Земельна комісія запропонувала засідання на 16 грудня, уже після сесії міської ради. На сесію питання УТОС не виноситься.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>