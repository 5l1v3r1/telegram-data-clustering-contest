<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/huawei-p40-pro-tasarimi-ve-ekranindan-onemli-sizinti/"/>
    <meta property="og:site_name" content="LOG"/>
    <meta property="article:published_time" content="2019-12-09T13:07:59+00:00"/>
    <meta property="og:title" content="Huawei P40 Pro tasarımı ve ekranından önemli sızıntı"/>
    <meta property="og:description" content="Huawei P30 Pro'nun yerini alacak amiral gemisi Huawei P40 Pro hakkında önemli bir sızıntı yapıldı. Bu detay tasarımı da şekillendiriyor."/>
  </head>
  <body>
    <article>
      <h1>Huawei P40 Pro tasarımı ve ekranından önemli sızıntı</h1>
      <address><time datetime="2019-12-09T13:07:59+00:00">09 Dec 2019, 13:07</time> by <a rel="author">Can TUNÇER</a></address>
      <p>Huawei P30 Pro’nun yerini alacak amiral gemisi <b>Huawei P40 Pro</b> hakkında önemli bir sızıntı yapıldı. Bu detay tasarımı da <a href="https://twitter.com/RODENT950/status/1203688411405651969">şekillendiriyor</a>.</p>
      <p>Geçtiğimiz haftalarda <b>Android</b> lisansı olmamasına rağmen<b> global olarak satılacağını</b> öğrendiğimiz amiral gemisi <b>Huawei P40 Pro, </b>sağlam bir kaynaktan gelen sızıntıya göre <b>6,67 inç QHD+ HDR AMOLED</b> ekran ile yolda bulunuyor. Söylendiği kadarıyla bu ekran incelemesine <a href="https://www.log.com.tr/kanadi-kirik-amiral-gemisi-huawei-mate-30-pro-incelemesi/">burada</a> yer verdiğimiz <b>Mate 30 Pro</b> gibi <b>Waterfall Screen</b> ya da Huawei’nin değimiyle <b>Horizon Display</b> yapısını benimsiyor. Yani telefonda yüksek ihtimalle 88 dereceye ulaşan bir ekran kavisi bulunuyor. Bu sayede yan çerçeveleri tamamen ortadan kaldıracak telefon, yine Mate 30 Pro gibi ekrandan ses açma kapatma sunacak deniyor. <b>DCI-P3</b> renk gamutuna destek veren yani çok kaliteli bir <b>AMOLED</b> panel üstüne kurulacak telefon, ekranıyla kesinlikle pişman etmeyecek bir noktada bulunuyor. Modelin gücünü ise <b>Kirin 990 / Kirin 990 5G</b> işlemciden alacağı biliniyor. Firmanın yeni nesil <b>Kirin 1020</b> işlemcisini ilk olarak <b>Mate 40 Pro’</b>da kullanılacak bilgileri geliyor.</p>
      <h3>Huawei P40 Pro kamerası hakkında da bir bilgi var</h3>
      <p>P40 Pro’nun kamera konusunda elbette P30 Pro’dan dolayı sınırları zorlaması bekleniyor. Periskop kamerasıyla özellikle zoom konusunda çağ atlaması beklenen telefonun, Sony IMX660 sensör kullanamayacağı aktarılıyor. Bunun yerine daha yeni, daha gelişmiş bir sensöre geçileceği söyleniyor. Bu da elbette fotoğraf kalitesi konusundan merakı artırıyor. P30 Pro birçok kullanıcıya yüksek zoom seviyesinde sayesinde Mate 30 Pro’dan daha iyi bir seçenek oluşturuyor. Yeni seride P40 ile P40 Lite’ın da olmasını bekliyoruz.</p>
      <p>
        <i>
          <b>Not: Görsel temsilidir.</b>
        </i>
      </p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/xiaomi-mi-note-10-turkiyede-satisa-cikti-iste-fiyati/"/>
      </related>
    </article>
  </body>
</html>