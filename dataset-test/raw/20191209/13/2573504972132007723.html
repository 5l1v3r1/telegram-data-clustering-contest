<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235422/uomini-e-donne-veronica-burchielli-bluffa-con-alessandro-la-clamorosa-segnalazione/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T13:20:12+00:00"/>
    <meta property="og:title" content="Uomini e Donne, Veronica Burchielli: bluffa con Alessandro? La clamorosa segnalazione"/>
    <meta property="og:description" content="Uomini e Donne, clamorosa segnalazione su Veronica Burchielli e Alessandro: è tutto una montatura? Tutti gli indizi sembrano condurre alla fine del trono di Veronica Burchielli a Uomini e Donne. Così almeno sostengono le voci sull’ultima registrazione, ma i riflettori non si spengono mica su di lei e l’ex tronista, Alessandro Zarino. I fan del dating […]"/>
  </head>
  <body>
    <article>
      <h1>Uomini e Donne, Veronica Burchielli: bluffa con Alessandro? La clamorosa segnalazione</h1>
      <address><time datetime="2019-12-09T13:20:12+00:00">09 Dec 2019, 13:20</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Uomini e Donne, clamorosa segnalazione su Veronica Burchielli e Alessandro: è tutto una montatura?</h3>
      <p>Tutti gli indizi sembrano condurre alla fine del trono di <b>Veronica Burchielli a Uomini e Donne</b>. Così almeno sostengono le voci sull’ultima registrazione, ma i riflettori non si spengono mica su di lei e l’ex tronista, <b>Alessandro Zarino</b>. I fan del dating show vogliono assolutamente scoprire cosa sia accaduto dopo la puntata, se i due si siano <b>sul serio messi insieme oppure no</b>.</p>
      <p>La segnalazione su Alessandro e <b>Veronica Burchielli</b> proviene da <i>Very Inutil People</i> e riguarda un’esterna, la quale, laddove fosse confermata, farebbe sicuramente insorgere il web e metterebbe in luce alcuni dettagli dello show di Maria De Filippi negli ultimi mesi <b>oggetto di critiche</b>.</p>
      <p>Tra cui la <b>finzione</b> di quanto accade nel backstage e durante le esterne. Quanto vi riportiamo in questo articolo potrebbe, infatti, assestare un grosso scossone, apportare conseguenze sui due protagonisti e suffragare i sospetti già nutriti su <b>Veronica Burchielli</b>, non granché amata dopo il sonoro <b>due di picche rifilato ad Alessandro</b>.</p>
      <h3>La voce sui due protagonisti del dating show</h3>
      <p>Opinioni negative sull’attuale tronista del programma pomeridiano della rete ammiraglia le hanno esternate pure vecchie conoscenza dei telespettatori. Tra queste ricordiamo <b>Irene Capuano</b>, che in un’intervista rivelava di aver dapprima apprezzato la ragazza da corteggiatrice, finché si è rifiutata di uscire dagli studi con Alessandro, <b>preferendo salire sul trono</b>.</p>
      <p>Dopo le accuse dei social e i contrasti con Tina Cipollari, la Burchielli ha scelto di tornare sui propri passi <b>stringendo una conoscenza con Alessandro Zarino.</b> Dalle ultime anticipazioni pervenute sull’ultima registrazione di UeD, abbiamo scoperto l’addio al trono. Tuttavia, l’indiscrezione in questione riporta un certo gelo con Zarino.</p>
      <h3>Veronica Burchielli: il riavvicinamento ad Alessandro fa parte solo della sceneggiatura?</h3>
      <p><i>Very Inutil People</i> ha ricevuto una segnalazione secondo cui i due sarebbero stati avvistati a <b>chiacchierare in un locale romano.</b> Fin qui nulla di strano, un dettaglio però farebbe pensare sulla sincerità dei sentimenti mostrati davanti alle telecamere. Il ragazzo raccontato che<b> arresta la registrazione</b> per dirgli cosa dire, cosa fare e quali discorsi affrontare.</p>
      <p>Improvvisamente gli dicono pure che interrompono le riprese per comunicare ad Alessandro di <b>prendere la mano di Veronica</b> e dopo il bacio hanno fermato le riprese e lui si è pulito con un fazzoletto. Possibile si sia spinti a tanto? Certamente se le cose fossero andate effettivamente così l’intero show <b>perderebbe in credibilità</b>.</p>
    </article>
  </body>
</html>