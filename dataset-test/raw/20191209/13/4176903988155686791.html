<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/milunovic-zasluzili-smo-da-izborimo-prolece-u-evropi/"/>
    <meta property="og:site_name" content="Krstarica"/>
    <meta property="article:published_time" content="2019-12-09T13:28:00+00:00"/>
    <meta property="og:title" content="Milunović: Zaslužili smo da izborimo proleće u Evropi"/>
    <meta property="og:description" content="BEOGRAD - Fudbaler Crvene zvezde Nemanja Milunović, pred meč poslednjeg kola Lige šampiona protiv Olimpijakosa, veruje da će crveno-beli polusezonu"/>
  </head>
  <body>
    <article>
      <h1>Milunović: Zaslužili smo da izborimo proleće u Evropi</h1>
      <address><time datetime="2019-12-09T13:28:00+00:00">09 Dec 2019, 13:28</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Fudbaler Crvene zvezde Nemanja Milunović, pred meč poslednjeg kola Lige šampiona protiv Olimpijakosa, veruje da će crveno-beli polusezonu krunisati evropskim prolećem.</p>
      <p>„Znamo šta nam donosi ovaj meč, bićemo maksimalno koncentrisani i daćemo sve od sebe za pozitivan rezultat. Realno, prema svemu što smo prikazali ove sezone zaslužujemo da igramo Evropu“, rekao je Milunović za klupski sajt.</p>
      <p>Defanzivac Zvezde istakao je da reč umor ne postoji pred susret u Atini, koji će za fudbalere srpskog šampiona biti 35. po redu od jula meseca.</p>
      <p>„Ne osvrćemo se na broj mečeva koji smo odigrali do sada, već samo na važnost ove utakmice. Znamo da nas posle Atine očekuje samo još duel sa Čukarickim, pa zaslužen odmor i zato moramo dati maksimum. Ne treba se štedeti i siguran sam da ce ekipa to i uraditi. Psihološka iscrpljenost je u ovom slucaju u drugom planu. Svi mi želimo posle dve godine da Zvezda dočeka prolece u Evropi, izuzetno motivisani idemo u Atinu po pozitivan rezultat.“</p>
      <p>Atmosfera na stadionu „Karaiskakis“ biće prijateljska, kao i u Beogradu na prvom susretu dva bratska tima, bez obzira na značaj meca.</p>
      <p>„Lepo je kad ceo stadion peva istu pesmu, uveren sam da ce atmosfera ponovo biti vrhunska. Podrška navijača ce nam značiti, kao i uvek i nadam se da cemo ih mi obradovati dobrim rezultatom i plasmanom u Ligu Evrope“, zaključio je Milunović.</p>
      <p>Crvena zvezda je posle pet kola treca u grupi B sa tri osvojena boda, dok je Olimpijakos poslednji sa samo jednim.</p>
      <p>Izabranicima Vladan Milojevića dovoljan je i remi za ostanak na ovoj poziciji i plasman u šesnaestinu finala Lige Evrope, dok klubu iz Atine odgovara samo pobeda.</p>
      <p>Meč između Olimpijakosa i Crvene zvezde igra se u sredu od 21 sat u Atini.</p>
      <p>(Tanjug)</p>
    </article>
  </body>
</html>