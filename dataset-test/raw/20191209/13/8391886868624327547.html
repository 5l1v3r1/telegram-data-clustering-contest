<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/kimlik-karti-pasaport-ve-surucu-belgeleri-2020-yilinda-gecersiz-h377023.html"/>
    <meta property="og:site_name" content="HABER 61"/>
    <meta property="article:published_time" content="2019-12-09T13:45:38+00:00"/>
    <meta property="og:title" content="Kimlik Kartı, Pasaport ve Sürücü Belgeleri 2020 yılında geçersiz mi olacak? Valilikten açıklama"/>
    <meta property="og:description" content="Trabzon Valiliği İl Nüfus ve Vatandaşlık Müdürlüğünden Kimlik Kartı, Pasaport ve Sürücü Belgeleri ile İlgili Asılsız Haberler Hakkında açıklama geldi."/>
  </head>
  <body>
    <article>
      <h1>Kimlik Kartı, Pasaport ve Sürücü Belgeleri 2020 yılında geçersiz mi olacak? Valilikten açıklama</h1>
      <h2>Trabzon Valiliği İl Nüfus ve Vatandaşlık Müdürlüğünden Kimlik Kartı, Pasaport ve Sürücü Belgeleri ile İlgili Asılsız Haberler Hakkında açıklama geldi.</h2>
      <address>
        <time datetime="2019-12-09T13:45:38+00:00">09 Dec 2019, 13:45</time>
      </address>
      <p>
        <b>Haber61 - Haber Servisi</b>
      </p>
      <p>Son zamanlarda bazı basın yayın organları ile sosyal medyada, 2020 yılında T.C. Kimlik Kartı, Pasaport ve Sürücü Belgesi değerli kâğıt ve harç bedellerinde yüksek artışlar olacağı, nüfus cüzdanı ve eski sürücü belgelerinin 2020 yılından itibaren geçerli olmayacağı, sürücü belgelerinin yenilenmesi için sağlık kurulu raporu isteneceği ve bu nedenle belgelerin değiştirilmesi gerektiği şeklinde çıkan haberler hakkında <a href="https://www.haber61.net/haberleri/trabzon">Trabzon</a> Valiliği’nden açıklama geldi.</p>
      <p>Valilikten yapılan açıklamada “T.C. Kimlik Kartı, Pasaport ve Sürücü Belgesi değerli kâğıt ve harç bedellerinin her yıl olduğu gibi 2020 yılı içerisinde de yeniden değerleme oranında artış yapılarak güncelleneceği, halen kullanılmakta olan nüfus cüzdanlarının T.C. Kimlik Kartı alıncaya kadar geçerli olduğu, sürücü belgeleri için mevcut uygulamada herhangi bir değişiklik yapılmadan yenileme işlemlerine devam edileceği, vatandaşlarımızın asılsız haberlere itibar etmemeleri” ifadelerine yer verildi.</p>
    </article>
  </body>
</html>