<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11054596"/>
    <meta property="og:site_name" content="TV 2"/>
    <meta property="article:published_time" content="2019-12-09T13:24:42+00:00"/>
    <meta property="og:title" content="Kvinne dømt til 16 års fengsel for å ha drept ektemannen"/>
    <meta property="og:description" content="Ifølge NRK er en kvinne dømt til 16 års fengsel for å ha drept mannen sin i Halden i 2015."/>
  </head>
  <body>
    <article>
      <h1>Kvinne dømt til 16 års fengsel for å ha drept ektemannen</h1>
      <h2>Ifølge NRK er en kvinne dømt til 16 års fengsel for å ha drept mannen sin i Halden i 2015.</h2>
      <address><time datetime="2019-12-09T13:24:42+00:00">09 Dec 2019, 13:24</time> by <a rel="author" href="mailto:mhs@tv2.no" target="_blank">Margrethe Håland Solheim</a></address>
      <p>Det var natt til 23. mai 2015 at en mann i 50-årene døde på sofaen i sitt hjem i Halden.</p>
      <p>Det ble konkludert med at han døde av en stor dose beroligende midler og et rusmiddel.</p>
      <p>Først høsten 2017 oppsøkte konen til mannen politiet og fortalte det var hun som hadde gitt mannen de dødelige stoffene.</p>
      <p>Første gangen trodde ikke politiet henne, ifølge <a href="https://www.nrk.no/ostfold/innrommet-a-ha-drept-mannen%E2%80%93-anker-drapsdom-1.14813559">NRK</a>, og hun oppsøkte deretter politiet på nytt i januar 2018.</p>
      <p>Mandag ble kvinnen dømt til 16 års fengsel for overlagt drap, samt at hun må betale en oppreisning på 400.000 kroner til etterlatte.</p>
      <p>Kvinnens advokat John Arild Aasen opplyser til NRK at hans klient mener dommen er feil, og at hun anker den.</p>
      <p>Kvinnen har i rette forklart at hun mener hun handlet i selvforsvar, da mannen var så kontrollerende at hun ikke så noen annen løsning.</p>
    </article>
  </body>
</html>