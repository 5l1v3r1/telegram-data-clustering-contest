<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_551133/"/>
    <meta property="og:site_name" content="INNnews"/>
    <meta property="article:published_time" content="2019-12-09T13:52:06+00:00"/>
    <meta property="og:title" content="ขอนแก่นเร่งคดีพบศพทารกถูกสุนัขแทะริมถนน"/>
    <meta property="og:description" content="ที่ศูนย์ปฏิบัติการาส่วนหน้า (ศปก.) สภ.เมืองขอนแก่น    พ…"/>
  </head>
  <body>
    <article>
      <h1>ขอนแก่นเร่งคดีพบศพทารกถูกสุนัขแทะริมถนน</h1>
      <h2>รองผู้การฯ ขอนแก่น เรียกประชุมด่วนชุดสืบสวนคลี่คลายคดีพบศพเด็กทารกถูกสุนัขแทะริมถนน</h2>
      <address>
        <time datetime="2019-12-09T13:52:06+00:00">09 Dec 2019, 13:52</time>
      </address>
      <p>ที่ศูนย์ปฏิบัติการาส่วนหน้า (ศปก.) สภ.เมืองขอนแก่น    พ.ต.อ.สุทธิพงศ์ เป็กทอง รอง ผบก.ภ.จว.ขอนแก่น ในฐานะหัวหน้าชุดทีมสืบสวนสอบสวนคลี่คลายคดีพบชิ้นส่วนเด็กทารกทิ้งริมถนนทางเข้าโรงเรียนขอนแก่นวิเทศศึกษา พร้อมด้วย พ.ต.อ.ภาคภูมิ พิสมัย ผกก.สภ.เมืองขอนแก่น เรียกประชุมชุดสืบสวน เพื่อสรุปผลการตามหาชิ้นส่วนร่างกายท่อนล่าง และขาข้างซ้าย ซึ่งเป็นชิ้นส่วนทารกที่ยังหายไปและจัดทีมสืบสวน ลงพื้นที่หาเบาะแสบุคคลที่เกี่ยวข้องในการนำซากทารกไปทิ้ง</p>
      <figure>
        <img src="https://www.innnews.co.th/wp-content/uploads/2019/12/%E0%B8%9E%E0%B8%9A%E0%B8%A8%E0%B8%9E%E0%B9%80%E0%B8%94%E0%B9%87%E0%B8%81%E0%B8%97%E0%B8%B2%E0%B8%A3%E0%B8%81%E0%B8%96%E0%B8%B9%E0%B8%81%E0%B8%AA%E0%B8%B8%E0%B8%99%E0%B8%B1%E0%B8%82%E0%B9%81%E0%B8%97%E0%B8%B0%E0%B8%A3%E0%B8%B4%E0%B8%A1%E0%B8%96%E0%B8%99%E0%B8%99-2.jpg"/>
      </figure>
      <p>พ.ต.อ.สุทธิพงศ์ กล่าวว่า หลังจากมีชาวบ้านพบชิ้นส่วนทารกถูกสุนัขกัดแทะในทุ่งนา และพบศีรษะ ชิ้นส่วนท่อนบนและแขนสองข้าง แต่ยังไม่พบร่างกายท่อนล่าง และขาข้างซ้าย ในพื้นที่บ้านสะอาด ม.1 ต.เมืองเก่า อ.เมือง จ.ขอนแก่น  ซึ่งในเบื้องต้นเชื่อว่า ชิ้นส่วนที่พบทั้งสองจุดนั้น เป็นชิ้นส่วนของทารกรายเดียวกัน แต่ยังไม่ทราบเพศและไม่ทราบข้อเท็จจริงว่า ชิ้นส่วนดังกล่าวนั้นถูกใครนำมาทิ้ง ขณะนี้พนักงานสอบสวนได้ประสานไปยังแพทย์นิติเวช เพื่อขอความร่วมมือในการชันสูตรศพทารกรายดังกล่าว เพื่อจะได้ทราบเวลาที่เสียชีวิตที่ชัดเจน รวมถึงจะได้ทราบว่าทารกรายนี้เสียชีวิตจากการทำแท้ง หรือ คลอดปกติ เพราะถ้าเป็นการแท้ง กับการคลอดปกติแล้วมาเสียชีวิตภายหลังนั้น บุคคลที่เกี่ยวข้องที่นำซากทารกมาทิ้ง จะมีความผิดที่แตกต่างกัน แต่ในเบื้องต้นขอยืนยันว่า ซากทารกที่พบไม่ได้ถูกไฟเผาแต่อย่างใด ส่วนซากศพที่พบก็น่าจะมีการนำมาทิ้งมากกว่า 24 ชม.คาดว่าเย็นวันนี้จะทราบผลทั้งในเรื่องเพศ และวันเวลาที่เสียชีวิตที่ชัดเจน ส่วนชิ้นส่วนที่หายไปนั้น ก็อาจจะเป็นไปได้ว่า สุนัขจรจัดที่มีอยู่หลายตัวในบริเวณดังกล่าว อาจจะกัดกินไปแล้ว</p>
      <figure>
        <img src="https://www.innnews.co.th/wp-content/uploads/2019/12/%E0%B8%9E%E0%B8%9A%E0%B8%A8%E0%B8%9E%E0%B9%80%E0%B8%94%E0%B9%87%E0%B8%81%E0%B8%97%E0%B8%B2%E0%B8%A3%E0%B8%81%E0%B8%96%E0%B8%B9%E0%B8%81%E0%B8%AA%E0%B8%B8%E0%B8%99%E0%B8%B1%E0%B8%82%E0%B9%81%E0%B8%97%E0%B8%B0%E0%B8%A3%E0%B8%B4%E0%B8%A1%E0%B8%96%E0%B8%99%E0%B8%99-3.jpg"/>
      </figure>
      <p> </p>
      <p> </p>
    </article>
  </body>
</html>