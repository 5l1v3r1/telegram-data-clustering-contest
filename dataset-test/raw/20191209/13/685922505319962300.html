<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483423"/>
    <meta property="og:site_name" content="طرفداری"/>
    <meta property="article:published_time" content="2019-12-09T13:04:52+00:00"/>
    <meta property="og:title" content="کاسانو: اکنون 4 ماه منتظر یوونتوسِ ساری بوده‌ایم؛ غیبت کیه لینی حس می‌شود و بونوچی نمی‌تواند به ده لیخت کمک کند"/>
    <meta property="og:description" content="طرفداری - یوونتوس مقابل لاتزیو در ابتدای هفته اولین شکست خود را با مائوریتزیو ساری تجربه کرد. انتقاداتی به سرمربی ایتالیایی وارد است که چرا هنوز نتوانسته تاکتیک های تهاجمی خود را در یوونتوس پیاده کند. آنتونیو کاسانو در برنامه تیکی تاکا در این مورد گفت: همه می گویند باید برای ساری صبور باشیم اما اکنون 4 ماه منتظر بوده ایم. آنها به محض آنکه مقابل یک تیم قوی مثل لاتزیو قرار گرفتند، شکست خوردند. "/>
  </head>
  <body>
    <article>
      <h1>کاسانو: اکنون 4 ماه منتظر یوونتوسِ ساری بوده‌ایم؛ غیبت کیه لینی حس می‌شود و بونوچی نمی‌تواند به ده لیخت کمک کند</h1>
      <address><time datetime="2019-12-09T13:04:52+00:00">09 Dec 2019, 13:04</time> by <a rel="author" href="https://www.tarafdari.com/%D9%86%D9%88%DB%8C%D8%AF-%D9%85%D8%B9%D8%B5%D9%88%D9%85%DB%8C/264613" target="_blank">نوید معصومی</a></address>
      <pre>مهاجم سابق فوتبال ایتالیا معتقد است مائوریتزیو ساری 4 ماه وقت داشته اما اثری از پیاده کردن سبک او وجود ندارد.</pre>
      <p><a href="https://www.tarafdari.com/"><b>طرفداری</b></a> - <a href="https://www.tarafdari.com/node/1482402">یوونتوس مقابل لاتزیو در ابتدای هفته اولین شکست</a> خود را با مائوریتزیو ساری تجربه کرد. انتقاداتی به سرمربی ایتالیایی وارد است که چرا هنوز نتوانسته تاکتیک های تهاجمی خود را در یوونتوس پیاده کند. آنتونیو کاسانو در برنامه <b>تیکی تاکا</b> در این مورد گفت:</p>
      <blockquote>همه می گویند باید برای ساری صبور باشیم اما اکنون 4 ماه منتظر بوده ایم. آنها به محض آنکه مقابل یک تیم قوی مثل لاتزیو قرار گرفتند، شکست خوردند.</blockquote>
      <p>جورجو کیه لینی در همان ابتدای فصل تاکنون با مصدومیتی شدید از میادین دور بوده و کاسانو معتقد است این ضربه بسیار سختی برای یوونتوس بوده است:</p>
      <blockquote>جای کیه لینی خالی است. به شدت کمبود او در ترکیب یووه حس می شود. او در داخل و خارج از زمین رهبر است. جورجو شخصیت فوق العاده ای دارد. او می توانست به ماتیاس ده لیخت کمک کند. متاسفانه او دچار یک مصدومیت سخت شد و بونوچی نمی تواند به ده لیخت کمک کند تا چطور کار کند.</blockquote>
    </article>
  </body>
</html>