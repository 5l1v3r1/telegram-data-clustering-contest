<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/ruanda-200-bin-kisiye-ebola-asisi-yapacak-1408784"/>
    <meta property="og:site_name" content="Karar.com"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Ruanda 200 bin kişiye Ebola aşısı yapacak"/>
    <meta property="og:description" content="Ebola salgınının görüldüğü Kongo Demokratik Cumhuriyeti’nin (KDC) komşusu Ruanda, yaklaşık 200 bin kişinin aşılanması için kampanya başlattı."/>
  </head>
  <body>
    <article>
      <h1>Ruanda 200 bin kişiye Ebola aşısı yapacak</h1>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <p>
        <b>Ebola salgınının görüldüğü Kongo Demokratik Cumhuriyeti’nin (KDC) komşusu Ruanda, yaklaşık 200 bin kişinin aşılanması için kampanya başlattı.</b>
      </p>
      <p>The New Times'ın haberine göre, Ruanda Sağlık Bakanı Diane Gashumba, gelecek yıl boyunca KDC sınırında yaşayanlara yeni üretilen aşının vurulacağını söyledi.</p>
      <p>Aşının pek çok ülkede denendiğini ve güvenli olduğunu belirten Gashumba, kampanyanın her iki ülkenin de ortak yararına olduğunu dile getirdi.</p>
      <p>Johnson &amp; Johnson tarafından üretilen aşının kullanılacağı kampanyada öncelik sınır ticareti yapanlar, polisler ve sağlık görevlilerine verilecek.</p>
      <p>
        <b>2 BİNDEN FAZLA KİŞİ HAYATINI KAYBETTİ</b>
      </p>
      <p>Virüs nedeniyle şimdiye kadar 2 binden fazla kişinin hayatını kaybettiği KDC'de Dünya Sağlık Örgütünün onayladığı Merck aşısı 250 bin kişiye vuruldu.</p>
      <p>Can almayı sürdüren virüs, Aralık 2013'te ilk olarak Batı Afrika'da yayılmıştı.</p>
      <p>Gine, Liberya ve Sierra Leone'de 2014-2017 yıllarında görülen salgında, 30 bin kişiye virüs bulaşmış, 11 binden fazla kişi ölmüştü.</p>
      <p>
        <b>İSTANBUL/AA</b>
      </p>
    </article>
  </body>
</html>