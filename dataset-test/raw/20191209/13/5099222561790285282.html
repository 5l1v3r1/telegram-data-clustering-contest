<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23540156-batalia-pentru-bucuresti-nicusor-dan-invitat-acum-hotnews-live.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T13:06:00+00:00"/>
    <meta property="og:title" content="VIDEO Bătălia pentru București. Nicușor Dan, la HotNews.ro LIVE: Voi susține abrogarea Taxei Oxigen / Continuarea Pasajului de la Ciurel ar fi o aberație / E obligatorie o dezbatere privind banii pentru biserici"/>
    <meta property="og:description" content="Nicușor Dan susține că, dacă va ajunge primar al Bucureștiului, va susține abrogarea taxei Oxigen introdusă de Gabriela Firea, pentru că nu se justifică nici din punct de vedere al traficului, nici al"/>
  </head>
  <body>
    <article>
      <h1>VIDEO Bătălia pentru București. Nicușor Dan, la HotNews.ro LIVE: Voi susține abrogarea Taxei Oxigen / Continuarea Pasajului de la Ciurel ar fi o aberație / E obligatorie o dezbatere privind banii pentru biserici</h1>
      <address><time datetime="2019-12-09T13:06:00+00:00">09 Dec 2019, 13:06</time> by <a rel="author">Redactia</a></address>
      <p>
        <b>Nicușor Dan susține că, dacă va ajunge primar al Bucureștiului, va susține abrogarea taxei Oxigen introdusă de Gabriela Firea, pentru că nu se justifică nici din punct de vedere al traficului, nici al poluării. Invitat la interviurile HotNews.ro LIVE, Nicușor Dan a declarat că între proiectele de infrastructură sunt sistemul de management al traficului, șoseaua de Centură și tramvai prin Piața Unirii. Nicușor Dan este susținut de USR București în cursa pentru primăria Capitalei. El precizează însă că nu va candida, dacă opoziția va avea un candidat unic și nu va fi el acela.</b>
      </p>
      <figure>
        <iframe src="https://www.youtube.com/embed/EgMccvHJkYc" width="490" height="315" data-service="Youtube" scrolling="no"/>
      </figure>
      <p>Aceasta este prima întâlnire dintr-o serie HotNews.ro care își propune să invite principalii candidați la Primăria Capitalei pentru a-și prezenta soluțiile pentru București. <br/><b><br/></b><b><br/></b><b>Cele mai importante declarații, livetext:<br/></b><b><br/></b><b>Termoficare:</b></p>
      <ul>
        <li>Trebuie să păstrăm sistemul centralizat, pe zonele de sud și vest trebuie doar schimbată rețeaua. Nu în ritmul în care s-a făcut. În acești ani s-au făcut 30 de km de rețea, deci ar lua 100 de ani să fie gata toată.</li>
        <li>Eu cred că în mandatul meu ar fi fezabilă modernizarea a 100 de km de rețea pe an.</li>
        <li>Avarii vor mai fi, numai că proporția lor va fi mai mică dacă se va acționa acolo unde este cea mai mare nevoie.</li>
        <li>Din punct de vedere tehnic, totul ține de viteza de execuție, de caietul de sarcini care să oblige prestatorul să lucreze în 3 schimburi.</li>
        <li>În cât timp s-ar putea intra în normalitate? Eu am spus că se pot face 100 de kilometri pe an și asta este fezabil.</li>
        <li>Nu e tehnic posibil ca mai devreme de 10 ani să putem să ne racordăm toți la centrale de apartament și asta ar face ineficient sistemul centralizat. Noi trebuie să câștigăm încrederea cetățenilor în sistemul centralizat.</li>
        <li>Ce se întîmplă cu cei care au centrale de apartament? Iașiul a reușit să îi convingă pe oameni ca încet, încet să revină la sistemul centralizat de termoficare.</li>
      </ul>
      <p>
        <b>Poluare, decongestionarea traficului și politica de parcări:</b>
      </p>
      <ul>
        <li>Traficul<b> - </b>sunt mai multe paliere: unul dintre ele este managementul traficului, adică să ajungi la 700-800 de intersecții semaforizate inteligent într-un orizont de timp de 2-3 ani. Impactul este de 10-15% pe trafic. Diferența dintre o intersecție ocupato 100% și una la 90% este fantastică.</li>
        <li>Al doilea palier este pe transportul public. Am început să prezint soluții de optimizare pe traseele de traleu și tramvai. Aici trebuie optimizat traseele, de conectare și reconfigurare de trasee. Este aberant ca în zona centrală troleibuzele care ajung să nu treacă pe acolo.</li>
        <li>Cu tramvaiele - e aberant că tramvaiul 32 se oprește la Unirii și trebuie să te dai jos și să traversezi pe jos până la piața Sf. Gheorghe. E o soluție foarte simplă ca liniile acestea să fie conectate prin Piața Unirii. E o problemă de reconfigurare de trasee.</li>
        <li>Mai este o problemă de linie unică pentru degrevarea orașului - linii dedicate pentru autobuz care să fie partajate și cu bicicletele.</li>
        <li>Mai ține să reușești să iei mașinile care sunt parcate pe prima bandă și aici se ajunge la strategia pentru parcare.</li>
        <li>Trebuie făcute parcări la intrarea în oraș - gratuite - ca să stimulezi mașinile să rămână acolo. Degeaba ai o parcare la Străulești cu 50 de bani pe oră și mai departe e gratuit pe prima bandă. Park&amp;Ride Gratuit.</li>
        <li>Trebuie ca toate locurile publice de parcare și de reședință să fie inventariate de primării, trecute în sistem informatic și prin politica de prețuri să stimulezi să parcheze nu neaparat unde ar parca ei gratuit în mod normal. în locuri unde nu ar parca de obicei.</li>
        <li>În spatele bulevardelor, dacă renunți la două sensuri, faci sensuri unice și câștigi niște locuri de parcare.</li>
        <li>Când ai un sistem de parcare în sistem informatic poți să faci politici de parcare. După estimările mele sunt între 50.000 și 100.000 de mașini care nu circulă și care sunt parcate pe spațiul public.</li>
      </ul>
      <p>
        <b>Despre taxa Oxigen:</b>
      </p>
      <ul>
        <li>Așa cum este nu rezolvă nici traficul, nici poluarea. Oamenii care folosesc mașina o vor folosi în continuare, cu tot cu această taxe. Iar zona pentru care se plătește pe centru este destul de mică.</li>
        <li>În viziunea mea trebuie să existe un preț pentru folosirea mașinii în detrimentul transportului public. Prețul ăsta vine cu prețul de parcare. Poți practic plăti astfel proporțional cu utilizarea mașinii.</li>
        <li>Într-un sistem legal de parcare va fi foarte logică sancțiunea de a ridica mașini pentru cine nu parchează în acele locuri.</li>
        <li><i>Veți susține abrograrea taxei Firea?</i> Da. Taxa trebuie inclusă în prețul parcării. Până când transportul public nu devine funcțional, mi se pare disproporționată această măsură (taxa oxigen). Voi susține abrogarea.</li>
        <li>În momentul când vom avea o politică de parcare și un transport public funcțional putem să ne gândim la o taxare care să fie proporțională cu poluarea cu care mașinile o fac.</li>
      </ul>
      <p>
        <b>Despre parcările de reședință:</b>
      </p>
      <ul>
        <li>E o aberație să ai loc plătit - oriunde în lumea civilizată tu locuitor al unuic artier plătești un abonament și ai o rază pe care parchezi.</li>
        <li><i>Propuneți ca pe viitor să nu mai existe locuri individuale plătite?</i> Da. Să fie parcări de reședință pe zone.</li>
        <li>În momentul în care ai sistemul electronic, vei știi cine are o mașină, cine are două-trei și prin politici de prețuri o să stimulezi oamenii să se ducă mai departe să parcheze a doua mașină, a treia.</li>
        <li>Ca o strategie de parcare să funcționeze trebuie să existe sancțiuni. Acum e aberant cum Compania de parcări plătește un om să aibă grijă de 30 de locuri de parcare.</li>
        <li>Dacă vine un musafir, el va avea regimul de a parca pe un loc public fără să fie rezident. Va plăti o taxă.</li>
      </ul>
      <p>
        <b>Despre companiile municipale:</b>
      </p>
      <ul>
        <li>Pe scurt, soluția absolută ar fi desființarea, în practică însă problemele sunt complexe. De exemplu activitatea RADET a fost preluată de Termoenergetica. Sunt situații în care aceste companii au început prestarea serviciului public.</li>
        <li>Am spus că opoziția trebuie să aibă un candidat unic, dar și că trebuie să facă un acord pe problemele orașului. Aș vrea să existe trecut negru pe alb audit al primăriei, al instituțiilor din subordine, inclusiv a acestor companii.</li>
        <li>Nu cred că vor fi foarte mulți oameni concediați. O să fie o analiză de la caz la caz. Mare parte din oameni pot fi relocați.</li>
      </ul>
      <p>
        <b>Despre lucrări de infrastructură </b>
        <b><b>și Centura Capitalei:</b>:</b>
      </p>
      <ul>
        <li>Zona istorică a Bucureștiului ocupă cam 7%. Nu aici este problema. Problema este să facem șoseaua de centură.</li>
        <li>Fără îndoială, Primăria poate gestiona Centura. Primăria are 900 de milioane de euro, din care alocă pe investiții cam 70-80 de milioane. Când ai o împărțire judicioasă a bugetului poți să te duci cu 300 de milioane spre investiții. Centura Capitalei este o investiție crucială pentru București. O văd preluată la Primărie acum.</li>
        <li><i>Ce proiecte de infrastructură vizați?</i> Nu am un răspuns definitiv. Este o echipă care lucrează la asta.</li>
        <li>Cel mai mare proiect de investiții: Centura Capitalei la Primărie.</li>
        <li>Există un exemplu fericit de la Oradea unde soseaua de centură a fost cu bani de la buget, iar tot ce înseamnă birocrația a făcut primăria. Un parteneriat între Primăria Capitalei și Compania de Drumuri poate fi făcut în beneficiul bucureștenilor. Noi suntem în situația în care Primăria se lamentează că nu avem centură, fără să ne comunice pe segmente ce soluții are.</li>
        <li>Continuarea Pasajului de la Ciurel ar fi o aberație. E o investiție care nu rezolvă mare lucru. Nu trebuie să continuăm o investiție care încurajează oamenii care vin de la Craiova și merg la Constanța să o facă pe la Unirea.</li>
        <li>Dacă vrem o soluție pentru zona de Vest trebuie să facem centura pe patru benzi și străpungerile cum ar fi cea de le strada Liniei sau de pe bulevardul Timișoara.</li>
        <li>Pasajul de la Doamna Ghica este un proiect necesar, dar cu tramvai.</li>
      </ul>
      <p>
        <b>Despre ajutoarele/ stimulentele Primăriei:</b>
      </p>
      <ul>
        <li>Mare parte din ele trebuie tăiate. E mult mai util să rezolvăm problema traficului și poluării, decât aceste stimulente care ajută individual niște oameni.</li>
      </ul>
      <p>
        <b>Banii pentru biserici:</b>
      </p>
      <ul>
        <li>E una dintre chestiunile la care bucureștenii trebuie să răspundă.</li>
        <li>În proiectul de buget, înainte de a-l propune, o să existe 5 întrebări importante, pe 5 alocări importante.</li>
        <li>Eu sunt un candidat care vrea să fie votat și de cei care doresc și care nu doresc să fie dați bani pentru Biserici.</li>
        <li>O dezbatere publică e obligatorie.</li>
        <li>Dacă bucureștenii spun că nu vor, nu dăm.</li>
      </ul>
      <p>
        <b>Despre târguri și ornamente:</b>
      </p>
      <ul>
        <li>Aici e o soluție de bun simț: Viena are aceleași ornamente de 20 de ani.</li>
      </ul>
      <p>
        <b>Despre relația cu Cioloș:</b>
      </p>
      <ul>
        <li>Sunt în relații normale, l-am văzut în aeroport. M-a surprins declarația lui.</li>
        <li>Campania asta oameni noi în politică a venit ca o reacție la politica veche de partid în care oamenii erau împinși pe diverse funcții.</li>
        <li>Eu am spus că opoziția trebuie să aibă un candidat unic, dacă nu voi fi eu acela, eu nu candidez.</li>
      </ul>
      <p>
        <b>Marile proiecte de investiții pe care se va axa:</b>
      </p>
      <ul>
        <li>Sistem de management al traficului.</li>
        <li>Tramvaiul prin Piața Unirii.</li>
        <li>Șoseaua de Centură.</li>
        <li>Vor mai fi 20 de proiecte ierarhizate când voi ieși cu proiectul pentru Primăria Capitalei.</li>
      </ul>
    </article>
  </body>
</html>