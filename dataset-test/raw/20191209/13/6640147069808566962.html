<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/uu-chuwi-aggiornamento/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T13:09:00+00:00"/>
    <meta property="og:title" content="UBook Chuwi è stato aggiornato: l'alternativa economica a Microsoft Surface Go | MobileLabs"/>
    <meta property="og:description" content="Uu Chuwi 2 in 1 è appena stato aggiornato, ottenendo una nuova CPU, scheda grafica, più RAM e memoria interna: ecco il rivale conomico di Surface Go."/>
  </head>
  <body>
    <article>
      <h1>UBook Chuwi è stato aggiornato: l'alternativa economica a Microsoft Surface Go | MobileLabs</h1>
      <address>
        <time datetime="2019-12-09T13:09:00+00:00">09 Dec 2019, 13:09</time>
      </address>
      <p><b>Uu Chuwi 2 in 1</b> è appena stato aggiornato, diventando una possibile alternativa economica a <a href="http://www.tomshw.it/product/microsoft-surface-go/">Microsoft Surface Go</a>. Questo <b>tablet</b>, che può anche essere utilizzato come <b>laptop</b>, è stato lanciato qualche mese fa su Kickstarter, in cui ha raccolto ben 450.000 dollari. Sin da subito, la società ha deciso di realizzare un vero e proprio competitore del tablet targato Microsoft, ma ora le cose sembrerebbero essere ancora più interessanti.</p>
      <p>Prima di tutto, la nuova versione presenta un aggiornamento della <b>CPU</b>. Da Intel 6Y30 siamo infatti passati a <b>Intel N4100</b>, quad-core e con la frequenza massima pari a 2,4 GHz. Anche la <b>scheda grafica</b> è stata interessata da queste modifiche, Uu Chuwi 2 in 1, da Intel UHD 515, monta ora <b>Intel UHD 600</b>, compatibile anche con video con risoluzione 4K.</p>
      <slideshow>
        <figure>
          <img src="https://www.tomshw.it/images/images/2019/12/chuwi-ubook-67516.768x432.jpg"/>
        </figure>
        <figure>
          <img src="https://www.tomshw.it/images/images/2019/12/chuwi-ubook-67515.768x432.jpg"/>
        </figure>
      </slideshow>
      <p>Sotto la scocca troviamo anche <b>8 GB</b> di RAM LPDDR4 e <b>256 GB</b> (SSD) di memoria interna. Ciò garantisce una notevole velocità e riduce gli eventuali tempi necessari per il caricamento. Surface Go, dal suo canto, offre ai consumatori 4 GB di RAM e 64 GB di memoria interna.</p>
      <p>Con queste migliorie, che assicurano prestazioni migliori e una maggior durata della batteria, l’<b>UBook Chuwi</b> potrebbe certamente rivelarsi un concorrente abbastanza importante per Microsoft.</p>
      <blockquote>Chuwi HeroBook da 14,1 pollici è disponibile all’acquisto su Amazon. Lo trovate a <a href="https://toms.it/oNoLW">questo indirizzo</a>.</blockquote>
    </article>
  </body>
</html>