<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/koszykowka-finke-i-brandon-rozstana-sie-z-legia/76000"/>
    <meta property="og:site_name" content="Legia.Net"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="Koszykówka: Finke i Brandon rozstaną się z Legią"/>
    <meta property="og:description" content="Michael Finke i Drew Brandon opuszczą koszykarski zespół Legii Warszawa. Nie zagrają już w najbliższym meczu w Gliwicach - donosi &quot;Przegląd Sportowy&quot;. Informacje o pożegnaniu dwójki Amerykanów nie została jeszcze oficjalnie ogłoszone, bo trwają rozmowy w sprawie ustalenia formalności dotyczących rozstania. Ale obaj nie zostali zabrani na wyjazdowy mecz z GTK. Spotkanie 12. kolejki Energa Basket Ligi zaplanowano już na wtorek 10 grudnia."/>
  </head>
  <body>
    <article>
      <h1>Koszykówka: Finke i Brandon rozstaną się z Legią</h1>
      <address><time datetime="2019-12-09T13:45:00+00:00">09 Dec 2019, 13:45</time> by <a rel="author">Marcin Szymczyk</a></address>
      <p>
        <b>Michael Finke i Drew Brandon opuszczą koszykarski zespół Legii Warszawa. Nie zagrają już w najbliższym meczu w Gliwicach - donosi "Przegląd Sportowy". Informacje o pożegnaniu dwójki Amerykanów nie została jeszcze oficjalnie ogłoszone, bo trwają rozmowy w sprawie ustalenia formalności dotyczących rozstania. Ale obaj nie zostali zabrani na wyjazdowy mecz z GTK. Spotkanie 12. kolejki Energa Basket Ligi zaplanowano już na wtorek 10 grudnia.</b>
      </p>
      <p>27-letni obwodowy <b>Drew Brandon</b> zdążył w barwach Legii rozegrać 21 spotkań w EBL oraz europejskich pucharach. Miał średnio 8.7 punktu, 3.3 asysty oraz 5.1 zbiórki. 23-letni podkoszowy <b>Michael Finke</b> także zagrał w 21 meczach – jego statystyki to 11.9 punktu i 5.2 zbiórki. W ostatnim czasie prezentował się jednak kiepsko. Siedem występów w drugiej połowie listopada i grudniu to w jego wykonaniu ledwie 6.5 punktu przy 35% skuteczności z gry. Finke już ma następcę w osobie zatrudnionego niedawnego Serba <b>Milana Milovanovicia</b>. Odejście Brandona oznacza natomiast, że Legia będzie rozglądała się za nowym rozgrywającym. W klubie nie ma tematu zwolnienia trenera <b>Tane Spaseva</b>, choć mają świadomość, że w budowie składu i już w trakcie sezonu zostały popełnione błędy. – Pracujemy razem – podkreśla szef koszykarskiej Legii <b>JarosławJankowski</b>. Legia odpadła już z Pucharu Europy FIBA (bilans 1-5 w fazie grupowej), a w EBL jest na przedostatnim miejscu z bilansem 2-9.</p>
    </article>
  </body>
</html>