<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/pachakam/readers-recipe/2019/12/09/raw-banana-fry-in-fish-masala.html"/>
    <meta property="og:site_name" content="ManoramaOnline"/>
    <meta property="article:published_time" content="2019-12-09T13:15:00+00:00"/>
    <meta property="og:title" content="മീൻ ഇല്ലാതെ മീൻ പൊരിക്കാം, വെജിറ്റേറിയൻ സ്പെഷൽ രുചി"/>
    <meta property="og:description" content="വീട്ടിൽ മീൻ ഇല്ലെങ്കിലും ചോറിനു കൂട്ടാൻ ഒരു ഫ്രൈ ചെയ്യാം. വാഴയ്ക്കാ ഉപയോഗിച്ച് മീൻ രുചിയെ കടത്തിവെട്ടുന്നൊരു രുചിക്കൂട്ട്. ചേരുവകൾ വാഴയ്ക്ക - 2 ഇഞ്ചി.Banana Fry. Lent Recipe.Readers Recipe. മലയാളം പാചകം. Malayalam Pachakam Recipes. Manorama Online"/>
  </head>
  <body>
    <article>
      <h1>മീൻ ഇല്ലാതെ മീൻ പൊരിക്കാം, വെജിറ്റേറിയൻ സ്പെഷൽ രുചി</h1>
      <address><time datetime="2019-12-09T13:15:00+00:00">09 Dec 2019, 13:15</time> by <a rel="author">ഐശ്വര്യ</a></address>
      <p>വീട്ടിൽ മീൻ ഇല്ലെങ്കിലും ചോറിനു കൂട്ടാൻ ഒരു ഫ്രൈ ചെയ്യാം. വാഴയ്ക്കാ ഉപയോഗിച്ച് മീൻ  രുചിയെ കടത്തിവെട്ടുന്നൊരു രുചിക്കൂട്ട്.</p>
      <p>
        <b>ചേരുവകൾ </b>
      </p>
      <ul>
        <li>വാഴയ്ക്ക - 2</li>
        <li>ഇഞ്ചി - 2 ചെറിയ കഷ്ണം</li>
        <li>വെളുത്തുള്ളി - 3</li>
        <li>ഗ്രാമ്പു - 3 </li>
        <li>പട്ട – ചെറിയ കഷ്ണം </li>
        <li>ജീരകം - ½ സ്പൂൺ </li>
        <li>കുരുമുളക് - 1/2 സ്പൂൺ</li>
        <li>ഉപ്പ് - 1/2 സ്പൂൺ</li>
        <li>പച്ചമുളക് - 1</li>
        <li>മുളകുപൊടി  -1 സ്പൂൺ</li>
        <li>മഞ്ഞൾപ്പൊടി - 1/4 സ്പൂൺ</li>
        <li>ഗരം മസാല - 1/4 സ്പൂൺ</li>
        <li>തൈര് – 2 സ്പൂൺ</li>
        <li>നാരങ്ങ - ½</li>
        <li>എണ്ണ - 1/4കപ്പ്‌ </li>
      </ul>
      <figure>
        <iframe src="https://www.youtube.com/embed/fi-KKpBOgLA" width="853" height="480" data-service="Youtube" scrolling="no"/>
      </figure>
      <p>
        <b>തയാറാക്കുന്ന  വിധം </b>
      </p>
      <p>1) വാഴയ്ക്ക രണ്ടറ്റവും തൊലിയും കളഞ്ഞ് നീളത്തിൽ മൂന്നായി മുറിച്ചെടുക്കുക.</p>
      <p>2) ഓരോ കഷണവും പകുതിയാക്കിയ ശേഷം, 4 വശത്തും ചെറുതായി മുറിച്ച്, നടുവിൽ ഒരു ചതുര ആകൃതിയിൽ മുറിച്ചെടുക്കാം (മീനിന്റെ ആകൃതി ലഭിക്കാനാണ് ഇങ്ങനെ ചെയ്യുന്നത്)</p>
      <p>3) മുറിച്ചെടുത്ത ശേഷം വാഴയ്ക്ക കഴുകി വൃത്തിയാക്കുക.</p>
      <p>4) ഇഡ്​ഡലി പാത്രത്തിൽ വെള്ളം ഒഴിച്ച് ചൂടാക്കി, മുറിച്ച് വച്ച വാഴയ്ക്ക കഷ്ണങ്ങൾ ആവിയിൽ 10 മിനിറ്റ് വേവിക്കുക.</p>
      <p>5) മസാല തയാറാക്കാൻ </p>
      <p>ഇഞ്ചി -2 ചെറിയ കഷ്ണം, വെളുത്തുള്ളി, ഗ്രാമ്പു -3, പട്ട ചെറിയ കഷ്ണം, ജീരകം -½ സ്പൂൺ , കുരുമുളക് -1/2സ്പൂൺ , ഉപ്പ് -1/2സ്പൂൺ , പച്ചമുളക് -1 എന്നിവ 2 സ്പൂൺ വെള്ളം ചേർത്ത് മിക്സിയുടെ ജാറിൽ അരച്ചെടുക്കുക.</p>
      <p>6)അരച്ചെടുത്ത മസാലയിൽ 3 സ്പൂൺ എണ്ണ ചേർത്ത് യോജിപ്പിക്കുക. ഇതിൽ 1 സ്പൂൺ മുളകുപൊടി, 1/4 സ്പൂൺ മഞ്ഞൾപ്പൊടി , 1/4സ്പൂൺ ഗരം മസാല , 2 സ്പൂൺ തൈര് , പകുതി നാരങ്ങാനീരും ചേർത്ത് നന്നായി യോജിപ്പിക്കുക. ഈ മസാലയിലേക്ക് വേവിച്ചു വച്ച വാഴയ്ക്ക ചേർത്ത് യോജിപ്പിക്കുക. അരമണിക്കൂറിനു ശേഷം വറുത്തെടുക്കാം.</p>
      <p>
        <b>English Summary: Banana Fry in Fish Masala</b>
      </p>
    </article>
  </body>
</html>