<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Economie/247779/florin-citu-eugen-teodorovici-stia-inca-din-aprilie-2019-ca-deficitul-bugetar-va-ajunge-la-4-din-pib.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T13:05:04+00:00"/>
    <meta property="og:title" content="Florin Citu: Eugen Teodorovici stia inca din aprilie 2019 ca deficitul bugetar va ajunge la 4% din PIB"/>
    <meta property="og:description" content="Fostul ministru al Finantelor Eugen Teodorovici a fost avertizat inca din aprilie ca deficitul bugetar va ajunge la 4% din PIB in acest an, insa nu a luat nicio masura, a anuntat, luni, actualul sef de la Finante, Florin Citu, intr-o conferinta de presa, noteaza Agerpres."/>
  </head>
  <body>
    <article>
      <h1>Florin Citu: Eugen Teodorovici stia inca din aprilie 2019 ca deficitul bugetar va ajunge la 4% din PIB</h1>
      <address>
        <time datetime="2019-12-09T13:05:04+00:00">09 Dec 2019, 13:05</time>
      </address>
      <p>
        <b>Fostul ministru al Finantelor Eugen Teodorovici a fost avertizat inca din aprilie ca deficitul bugetar va ajunge la 4% din PIB in acest an, insa nu a luat nicio masura, a anuntat, luni, actualul sef de la Finante, Florin Citu, intr-o conferinta de presa, noteaza Agerpres.</b>
      </p>
      <p>Potrivit acestuia, si fostul premier Viorica Dancila a fost avertizata de reprezentantii MFP in iulie, in legatura cu cresterea deficitului bugetar.</p>
      <p>"Sigur ca stilul meu de a nu mai acoperi pe fostul ministru de Finante, asa cum era regula de aur inainte, i-a cam scandalizat pe PSD-isti. Si am promis asta inca din audierile de la comisiile parlamentare ca voi spune de fiecare data adevarul despre situatia finantelor romanesti si cum s-a ajuns aici, chiar daca unele dintre faptele predecesorilor mei sunt grave si cu efecte negative pentru Romania. Asa cum vad eu aceasta conferinta de presa, este o motiune simpla la adresa lui Eugen Teodorovici si a Vioricai Dancila si a PSD. Azi voi prezenta cu documente cum au mintit in acest an si cum stiau de situatia economica inca de la inceputul anului", a spus Citu.</p>
      <p>Acesta a prezentat o nota interna din 28 ianuarie 2019, adresata ministrului Finantelor, la momentul elaborarii proiectului de buget, prin care i se spunea ca s-ar putea sa aiba venituri supraestimate in buget.</p>
      <p>"In acele momente si eu si Consiliul Fiscal si institutiile internationale am spus ca veniturile la buget sunt supraestimate (...) Ni se spunea ca nu stim despre ce vorbim, ca situatia este alta si, totusi, in interior existau note de avertizare catre ministru care spuneau ca introducerea in proiectul de buget a unor venituri semnificative ce urmeaza a fi colectate de ANAF in 2019, suplimentar fata de cele estimate in baza proiectiilor macroeconomice, a veniturilor din vanzarea licentelor 5G si, in plus, materializarea proiectiilor privind majorarea salariilor in economie pot conduce la o pierdere potentiala de venituri de 12,8 miliarde fata de proiectul de buget aprobat. Deci, din 28 ianuarie Eugen Teodorovici stia foarte bine ca s-ar putea sa aiba veniturile supraestimate in buget", a explicat ministrul.</p>
      <p>
        <a href="https://www.wall-street.ro/articol/Finante-Banci/247621/citu-in-scurt-timp-vom-linisti-pietele-cu-masuri-destinate-reducerii-deficitului.html">Citeste si:<br/>Citu: Vom linisti piata cu masuri destinate reducerii deficitului</a>
      </p>
      <figure>
        <img src="https://img.wall-street.ro/image_thumbs/thumbs/697/697cea6a93576555a465f8ac5baac6b8-400x250-00-65.jpg?v=1575529807"/>
      </figure>
      <p>El a subliniat ca, in aprilie, dupa trei luni de executie bugetara, au aparut "primele semne serioase" tot intr-o nota interna privind executia preliminara pentru aprilie 2019, in care o estimare a incasarilor arata o nerealizare de 4,5 miliarde lei din program. Totodata, se mentiona ca fara masuri suplimentare urgente exista o probabilitate ridicata de crestere a deficitului bugetar spre 4% din PIB.</p>
      <p>"Deci, in aprilie 2019, ministrul Finantelor stia ca are o estimare de deficit de 4% din PIB. I se spunea ca trebuie sa ia masuri suplimentare. Nu a facut acest lucru", a punctat actualul sef al MFP.</p>
      <p>Florin Citu a adaugat ca deteriorarea executiei bugetare si a veniturilor a continuat, iar in iunie a aparut un alt avertisment privind existenta unei probabilitati ridicate de crestere a deficitului spre 4% din PIB.</p>
      <p>"Si nu doar Eugen Teodorovici a fost avertizat. A fost avertizata si Viorica Dancila, tot din Ministerul Finantelor. A fost avertizata in iulie si dupa aceea in septembrie", a precizat Citu.</p>
      <p>
        <a href="https://www.wall-street.ro/articol/Economie/247361/isarescu-romania-are-cel-mai-mare-deficit-bugetar-dintre-tarile-europei-centrale-si-de-est.html">Citeste si:<br/>Romania, cel mai mare deficit bugetar din Europa Centrala si de Est</a>
      </p>
      <figure>
        <img src="https://img.wall-street.ro/image_thumbs/thumbs/c31/c31f5e3b493ca7d1a1c44321d4eaf311-400x250-00-65.jpg?v=1574944310"/>
      </figure>
      <footer>Sursa foto: Agerpres Foto</footer>
    </article>
  </body>
</html>