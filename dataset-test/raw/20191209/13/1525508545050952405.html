<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793367/%D8%AA%D8%B3%D8%A7%D9%88%DB%8C-%D8%B4%D9%87%D8%B1%D8%AE%D9%88%D8%AF%D8%B1%D9%88-%D9%85%D9%82%D8%A7%D8%A8%D9%84-%D8%B3%D9%BE%D8%A7%D9%87%D8%A7%D9%86-%D8%AA%D9%82%D8%B3%DB%8C%D9%85-%D8%A7%D9%85%D8%AA%DB%8C%D8%A7%D8%B2-%D8%A8%D9%87-%D8%B3%D9%88%D8%AF-%D8%B3%D8%B1%D8%AE%D8%A7%D8%A8%DB%8C-%D9%87%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:01:08+00:00"/>
    <meta property="og:title" content="هفته چهاردهم لیگ برتر؛ تساوی شهرخودرو مقابل سپاهان/ تقسیم امتیاز به سود سرخابی‌ها"/>
    <meta property="og:description" content="دیدار تیم‌های فوتبال سپاهان و شهر خودرو با نتیجه مساوی به پایان رسید."/>
  </head>
  <body>
    <article>
      <h1>هفته چهاردهم لیگ برتر؛ تساوی شهرخودرو مقابل سپاهان/ تقسیم امتیاز به سود سرخابی‌ها</h1>
      <address><time datetime="2019-12-09T13:01:08+00:00">09 Dec 2019, 13:01</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، دیدار تیم های سپاهان و شهر خودرو از هفته چهاردهم رقابتهای لیگ برتر که از ساعت ۱۴:۳۰ در ورزشگاه امام رضا مشهد آغاز شد با نتیجه یک - یک به پایان رسید.</p>
      <p>این بازی که در نیمه اول کم افت و خیز و کم حادثه دنبال شد، در نیمه دوم بسیار پر اتفاق بود. در این بازی ابتدا تیم سپاهان با ضربه سر جورج ولسیانی در دقیقه ۶۰ به گل رسید که این گل در دقیقه ۸۹ توسط یونس شاکری پاسخ داده شد تا دو تیم به تقسیم امتیازات راضی شوند.</p>
      <p>از اتفاقات مهم این بازی می توان به اخراج محمد محبی هافبک ملی پوش تیم سپاهان در دقیقه ۶۸ و تعویض جنجالی کومان، هافبک میانی این تیم اشاره کرد.</p>
      <p>همچنین دو صحنه مشکوک به پنالتی در محوطه جریمه سپاهان در نیمه دوم اتفاق افتاد که در هر دو صحنه توپ به دست بازیکنان سپاهان برخورد کرد که از نظر داور خطای پنالتی نبود.</p>
      <p>بعد از این بازی سپاهان ۲۵ و شهر خودرو ۲۴ امتیازی شدند و در همان رده های دوم و سوم جدول باقی ماندند. این نتیجه بیشتر از همه به سود دو تیم استقلال و پرسپولیس شد.</p>
    </article>
  </body>
</html>