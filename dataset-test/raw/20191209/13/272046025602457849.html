<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339689.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T13:33:00+00:00"/>
    <meta property="og:title" content="י-ם: נדחתה ההכרעה על קרב התיקים ב'דגל' - כיכר השבת"/>
    <meta property="og:description" content="ידיים רבות, מחצרות רבנים ועסקנים בכירים, בוחשות בקרב הפנימי ב'דגל' - שנחשף ב'כיכר השבת' - על איוש תפקידים יוקרתיים בי-ם; היום זה היה צפוי להיגמר, אך שוב נדחה (ארץ) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>י-ם: נדחתה ההכרעה על קרב התיקים ב'דגל' - כיכר השבת</h1>
      <address>
        <time datetime="2019-12-09T13:33:00+00:00">09 Dec 2019, 13:33</time>
      </address>
      <p><a href="http://www.kikar.co.il/335453.html"><b>חשיפת 'כיכר השבת':</b></a> אכזבה בעיריית ירושלים בשל דחיית ההכרעה, שנקבעה להיום (שני), באשר לאיוש התפקידים הנחשקים בה, מנהל אגף חינוך חרדי ומנהל אגף תרבות תורנית, שנתון במחלוקת פנימית עזה בתוך סיעת דגל התורה.</p>
      <p>הועדה המקצועית בעיריית ירושלים התכנסה בצהרים כדי להכריע באשר לזהות מנהל האגפים החשובים, על רקע המאבק שהתחולל בחודשים האחרונים בתוך 'דגל התורה' באשר למינויי בכירים, אך סיימה את דיוניה ללא הכרעה.</p>
      <p>כזכור, כפי שדווח ב'כיכר השבת', למרות שמדובר במינויים הנחשבים למקצועיים, עליהם יכריעו חברי ועדה מקצועית בעירייה, כיוון שבהסכם הקואליציוני נכתב כי התפקידים מגיעים ל'דגל התורה', נוצר קרב פנימי באשר לזהות המחזיקים בהם.</p>
      <figure>
        <img src="https://s1.kikar.co.il/data/auto/addonsmgr/lh/3jtsv8nz.jpeg"/>
        <figcaption>חשיפת 'כיכר השבת'</figcaption>
      </figure>
      <p>המועמדים הבולטים להחליף את מנהל אגף החינוך החרדי הפורש, איתמר בר עזר, הם שמוליק גרינברג מבית שמש, שזכה בעיקר לתמיכתם של הגר"ב סולובייצ'יק והגר"ד כהן, ויוסף רוטנברג הנתמך בידי מחזיק תיק החינוך ישראל קלרמן ובכירים ב'דגל'. בשלב זה נראה כי הסיכויים של גרינברג גבוהים יותר.</p>
      <p>ל'כיכר השבת' נודע, כי גרינברג חתם על מכתב התחייבות, לפיו יפרוש מתפקידיו בעיריית בית שמש, מה שיאפשר את כניסת ש"ס לקואליציה - משום שתוכל לקבל את התפקיד המתפנה של המשנה לראשות העיר.</p>
      <p>גם על תפקיד מנהל אגף תרבות תורנית, ישנם כאמור כמה מתמודדים בולטים: פנחס ארליך, המקבל את תמיכת יו"ר התנועה ח"כ משה גפני וחברים נוספים, צביקי לוי, הזוכה לתמיכת בכירים המזוהים עם ביתו של הגרי"ג אדלשטיין, ואלישבע גליקסברג, כלתו של רב העיר גבעתיים, הנתמכת על ידי מספר בכירים ב'דגל'. כעת נראה כי סיכוייו של ארליך משופרים משל לוי.</p>
      <p>הועדה המקצועית החלה את ישיבתה בשעה 14:00, דנה בענין במשך מספר שעות, כאשר ב'סדר היום' נקבעה הצבעה שתכריע על המינויים המדוברים, אך כאמור בשלב זה לא נבחר אף נציג לאף תפקיד.</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339756.html">מקלב לגנץ: עצור את המתקפות השקריות נגד החרדים</a>
        </li>
        <li>
          <a href="https://www.kikar.co.il/339749.html">לראשונה ב'תפרח': גם רמי"ם יסדרו קידושין</a>
        </li>
        <li>
          <a href="https://www.kikar.co.il/339747.html">אל נא תאמרו - ידינו לא שפכו את הדם הזה!</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>