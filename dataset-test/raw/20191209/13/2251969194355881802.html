<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/alessandro-preziosi-e-van-gogh-spettacolo-al-lauro-rossi/1335691/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T13:39:16+00:00"/>
    <meta property="og:title" content="Alessandro Preziosi è Van Gogh, spettacolo al Lauro Rossi"/>
    <meta property="og:description" content="MACERATA - Appuntamento giovedì e venerdì alle 21 con la pièce diretta da Alessandro Maggi"/>
  </head>
  <body>
    <article>
      <h1>Alessandro Preziosi è Van Gogh, spettacolo al Lauro Rossi</h1>
      <h2>MACERATA - Appuntamento giovedì e venerdì alle 21 con la pièce diretta da Alessandro Maggi</h2>
      <address><time datetime="2019-12-09T13:39:16+00:00">09 Dec 2019, 13:39</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Falessandro-preziosi-e-van-gogh-spettacolo-al-lauro-rossi%2F1335691%2F">Condividi354</a><a href="https://twitter.com/intent/tweet?text=Alessandro+Preziosi+%C3%A8+Van+Gogh%2C++spettacolo+al+Lauro+Rossi&amp;url=https%3A%2F%2Fwww.cronachemaceratesi.it%2F2019%2F12%2F09%2Falessandro-preziosi-e-van-gogh-spettacolo-al-lauro-rossi%2F1335691%2F">Tweet</a>Email354 Condivisioni</p>
      <p> </p>
      <p><b>In scena l’atteso Vincent Van Gogh con Alessandro Preziosi nel ruolo del protagonista, diretto da Alessandro Maggi. Il 12 e 13 dicembre prosegue la stagione del teatro Lauro Rossi di Macerata promossa dall’assessorato alla Cultura del Comune con l’Amat e realizzata con il contributo della Regione e del Mibact. </b> «Una grande stagione al teatro Lauro Rossi, siamo molto fieri di portare a Macerata produzioni che hanno riscosso tanto successo di critica e di pubblico. Come il Van Gogh di Alessandro Preziosi, attore bravissimo che a Macerata abbiamo apprezzato nel 2015 con il Don Giovanni. In questa città con Gente di Teatro abbiamo l’abitudine di incontrare la compagnia teatrale e gli attori nella seconda giornata di spettacolo: sarà un’altra occasione per parlare di teatro e dei misteri dell’animo umano. Ancora una volta Macerata città della cultura per tutti», sottolinea l’assessora alla Cultura Stefania Monteverde. Con lo spettacolo torna, infatti, anche Gente di teatro, serie di interessanti e seguiti incontri del pubblico con gli attori e le compagnie in scena per approfondire la conoscenza dialogando insieme sullo spettacolo, le scelte artistiche, l’animo umano. In questa occasione l’incontro, gratuito e aperto al pubblico, si svolgerà venerdì alle 18  nell’ex Civica tnoteca – ora sede della Eum, corso della Repubblica 51. In occasione dello spettacolo, il 12 dicembre alle 18 al foyer del teatro saranno esposte le opere d’arte di cinque tra i più prestigiosi artisti marchigiani nel mondo – Enzo Cucchi, Eliseo Mattiacci, Tullio Pericoli, Ubaldo Bartolini e Silvio Craia – nell’ambito del progetto Marche d’Autore, sostenuto dalla Regione Marche in collaborazione con Confesercenti Macerata. Inizio spettacolo alle 21. Informazioni: Biglietteria dei teatri 0733 230735, <a href="http://www.comune.macerata.it/">www.comune.macerata.it</a></p>
    </article>
  </body>
</html>