<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000117734"/>
    <meta property="og:site_name" content="MGR Online"/>
    <meta property="article:published_time" content="2019-12-09T13:03:00+00:00"/>
    <meta property="og:title" content="&quot;ทีมไต้ฝุ่นไทย&quot; ชาย-หญิงสับสปีดนรกกระชากทองซีเกมส์"/>
    <meta property="og:description" content="ทีมกรีฑาประเภทผลัดทั้งชายและหญิง สร้างผลงานยอดเยี่ยมบนสังเวียนฟิลิปปินส์ หลังช่วยกันหยิบเหรียญทองกลับบ้าน ศึก ซีเกมส์ ครั้งที่ 30 เมื่อคืนวันที่ 9 ธันวาคม ที่ผ่านมา"/>
  </head>
  <body>
    <article>
      <h1>"ทีมไต้ฝุ่นไทย" ชาย-หญิงสับสปีดนรกกระชากทองซีเกมส์</h1>
      <address><time datetime="2019-12-09T13:03:00+00:00">09 Dec 2019, 13:03</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000012174401.JPEG"/>
      </figure>
      <p>ทีมกรีฑาประเภทผลัดทั้งชายและหญิง สร้างผลงานยอดเยี่ยมบนสังเวียนฟิลิปปินส์ หลังช่วยกันหยิบเหรียญทองกลับบ้าน ศึก ซีเกมส์ ครั้งที่ 30 เมื่อคืนวันที่ 9 ธันวาคม ที่ผ่านมา<br/><br/>ไฮไลต์สำคัญของการแข่งขันกรีฑา อยู่ที่การลงแข่งขันผลัด 4x100 เมตร ซึ่งขุนพลลมกรดทีมชาติไทย พร้อมลุยล่าเหรียญทองกันทั้งประเภททีมชายและทีมหญิง ที่สนาม นิว คลาร์ก แอธเลติก สเตเดียม เมืองคลาร์ก<br/><br/>เริ่มที่ฝ่ายหญิงไทย นำโดย อรอุมา เชษฐา, ขวัญฤทัย ปากดี, ทัศพร วรรณกิจ, ศุภาวรรณ ธิปัตย์ ตามลำดับ ปรากฏว่าทั้ง 4 ทำงานเข้าขารู้ใจ สปีดกงล้อเข้าป้ายด้วยเวลา 44.38 วินาที ได้เหรียญทองไปครอง ขณะที่เหรียญเงินเป็นของ ฟิลิปปินส์ และเหรียญทองแดงคือเวียดนาม<br/><br/>ถัดมาที่ผลัดชายไทย ประกอบด้วย รัตนพล โสวรรณ, บัณฑิต ช่วงไชย, จีระพงศ์ มีนาพระ, ศิริพล พันธ์แพ ซึ่งแก๊งค์นี้ก็ทำได้ยอดเยี่ยมเช่นกัน วิ่งเข้าเส้นชัยเวลา 39.27 วินาที ได้เหรียญทอง ตามด้วยเหรียญเงินของ อินโดนีเซีย และเหรียญทองแดงของ มาเลเซีย</p>
      <figure>
        <img src="https://mpics.mgronline.com/pics/Images/562000012174402.JPEG"/>
      </figure>
      <figure>
        <img src="https://mpics.mgronline.com/pics/Images/562000012174403.JPEG"/>
      </figure>
      <figure>
        <img src="https://mpics.mgronline.com/pics/Images/562000012174404.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/sport/photo-gallery/9620000117734"/>
      </related>
    </article>
  </body>
</html>