<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793405/%D8%B9%D8%B6%D9%88-%D9%87%DB%8C%D8%A7%D8%AA-%D9%85%D8%AF%DB%8C%D8%B1%D9%87-%DA%AF%D8%B2%DB%8C%D9%86%D9%87-%D8%B3%D8%B1%D9%85%D8%B1%D8%A8%DB%8C%DA%AF%D8%B1%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%B1%D8%A7-%D9%84%D9%88-%D8%AF%D8%A7%D8%AF-%D8%B4%DA%A9%D8%A7%DB%8C%D8%AA-%D8%A7%D8%B2-%D8%A7%D8%B3%D8%AA%D8%B1%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:45:04+00:00"/>
    <meta property="og:title" content="فرصت ۴۸ ساعته به سرمربی؛ عضو هیات مدیره گزینه سرمربیگری استقلال را لو داد/ شکایت از استرا"/>
    <meta property="og:description" content="مسئولان باشگاه استقلال به سرمربی ایتالیایی این تیم ۴۸ ساعت فرصت دادند به ایران برگردد و فعالیتش را در این تیم ادامه دهد در غیر این صورت از او شکایت خواهند کرد!"/>
  </head>
  <body>
    <article>
      <h1>فرصت ۴۸ ساعته به سرمربی؛ عضو هیات مدیره گزینه سرمربیگری استقلال را لو داد/ شکایت از استرا</h1>
      <address>
        <time datetime="2019-12-09T13:45:04+00:00">09 Dec 2019, 13:45</time>
      </address>
      <p>به گزارش <a href="https://www.mehrnews.com/">خبرنگار مهر</a>، تیم فوتبال استقلال درحالی هفته چهاردهم رقابت های لیگ برتر را پشت سرخواهد گذاشت که سرمربی ایتالیایی این تیم کمتر از یک روز مانده به برگزاری این مسابقه به دلیل دریافت نکردن مطالباتش از ایران رفت.</p>
      <p>پس از این اتفاق اعضای هیات مدیره باشگاه به فکر پیدا کردن جانشین این سرمربی ایتالیایی افتادند و گزینه های مختلفی را مورد ارزیابی قرار دادند. در این میان فرهاد مجیدی به عنوان اصلی ترین گزینه مطرح شده است.</p>
      <p>در همین رابطه اسماعیل خلیل زاده رئیس هیات مدیره استقلال با بیان این نکته که قرارداد فی مابین همچنان به قوت خود باقی است، گفت: اصلی‌ترین گزینه جانشینی استراماچونی در صورت عدم بازگشت به تهران، فرهاد مجیدی است.</p>
      <p>وی در ادامه صحبت هایش پیرامون شرایط باشگاه استقلال گفت: در صورتی که استراماچونی تا ۴۸ ساعت آینده به ایران برنگردد، از او شکایت خواهیم کرد.</p>
      <p>فرهاد مجیدی دستیار وینفرد شفر در فصل گذشته بود که در ۵ هفته پایانی فصل هجدهم و بعد از اخراج شفر، به جای وی و در نقش سرمربی موقت هدایت آبی پوشان را بر عهده گرفت. </p>
    </article>
  </body>
</html>