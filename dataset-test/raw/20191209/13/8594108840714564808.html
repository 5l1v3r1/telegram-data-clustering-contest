<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/nova-ikona-pre-sukromnych-pretekarov-od-bmw-m-bmw-m4-gt3-pride-na-trat-v-roku-2022/267387"/>
    <meta property="og:site_name" content="touchIT"/>
    <meta property="article:published_time" content="2019-12-09T13:43:44+00:00"/>
    <meta property="og:title" content="Nová ikona pre súkromných pretekárov od BMW M: BMW M4 GT3 príde na trať v roku 2022"/>
    <meta property="og:description" content="Ponuka vozidiel pre súkromných pretekárov z programu BMW M Motorsport dostane nový špičkový model. Od sezóny 2022 môžu súkromníci a súkromné tímy z celého sveta bojovať o víťazstvá a tituly v modeli"/>
  </head>
  <body>
    <article>
      <h1>Nová ikona pre súkromných pretekárov od BMW M: BMW M4 GT3 príde na trať v roku 2022</h1>
      <address><time datetime="2019-12-09T13:43:44+00:00">09 Dec 2019, 13:43</time> by <a rel="author">redakcia touchIT</a></address>
      <p>
        <b>
          <b>Ponuka vozidiel pre súkromných pretekárov z programu BMW M Motorsport dostane nový špičkový model. Od sezóny 2022 môžu súkromníci a súkromné tímy z celého sveta bojovať o víťazstvá a tituly v modeli GT3 založenom na ďalšej generácii vozidla BMW M4. Vozidlo BMW M4 bude novým špičkovým modelom v ponuke pre súkromných pretekárov.</b>
        </b>
      </p>
      <p>Mníchov. Ponuka vozidiel pre súkromných pretekárov z programu BMW M Motorsport dostane nový špičkový model. Od sezóny 2022 môžu súkromníci a súkromné tímy z celého sveta bojovať o víťazstvá a tituly v modeli GT3 založenom na ďalšej generácii vozidla BMW M4. Vozidlo BMW M4 bude novým špičkovým modelom v ponuke pre súkromných pretekárov.</p>
      <p>Pretekárske vozidlo sa vyvíja už niekoľko mesiacov a budúci rok má pred sebou intenzívne testovanie. Model BMW M4 GT3 bude nástupcom modelu BMW M6 GT3, ktorý preteká už od roku 2016 a priniesol domov víťazstvá z pretekov 24 hodín Spa-Francorchamps (BEL), Svetový pohár FIA GT v Macao (CHN) a v mnohých medzinárodných pretekárskych seriáloch.</p>
      <p>Sériový model BMW M4, ktorý tvorí konštrukčný základ pre model BMW M4 GT3, poháňa 6-valcový motor s technológiou BMW M TwinPower Turbo a dosahuje výkon viac ako 368 kW (500 k). Pohon a podvozok sériovej verzie predstavujú vynikajúci základ pre vývoj pretekárskej verzie podľa špecifikácie GT3. S týmto zámerom vyvíjali konštruktéri oddelenia BMW M motor s označením S58, ktorý dodáva očarujúci výkon a stará sa aj o jeho explozívny nárast. Jeho motoršportové gény si tak možno kedykoľvek naplno užiť aj mimo pretekárskych okruhov.</p>
      <p>„S novým projektom GT3 podčiarkujeme dôležitosť súkromných pretekárov pre oddelenie BMW M. Ide o ústredný pilier nášho programu v motoršporte,” povedal Jens Marquardt, riaditeľ oddelenia BMW Group Motorsport. „Uvedenie nových pravidiel platných od roku 2022 znamená, že BMW M4 bude ideálnym základom. Hlavná produkcia našich kolegov z BMW M je už teraz opäť výnimočná. Bez toho, aby som prezrádzal priveľa, môžem povedať, že BMW M4 GT3 bude optickým aj technologickým klenotom. Označenie za ikonu je v tomto prípade viac ako namieste. S modelom BMW M4 GT3 chceme hrať významnú rolu v medzinárodných pretekoch GT. Veď predchodca nám priniesol víťazstvá z mnohých pretekov ako 24 hodín Spa-Francorchamps (BEL), Svetový pohár FIA GT v Macao (CHN) či v mnohých medzinárodných pretekárskych seriáloch po celom svete. Vývoj už beží na plné otáčky. Predstavenie je naplánované na druhú polovicu roka 2020.”</p>
      <p>Markus Flasch, výkonný riaditeľ BMW M GmbH, povedal: „Je úplne logický krok, že budúci špičkový model pre súkromných pretekárov bude vychádzať z ďalšej generácie modelu BMW M4. Chceme stanoviť nové štandardy v oblasti športového výkonu vo výrobe. To je dôvod, prečo predstavujeme nové športové vozidlo kategórie GT3 práve na tejto platforme.”</p>
      <p>Keďže sezóna 2020 bude zameraná na vývoj a testovanie, tak plnohodnotné testy v ostrých podmienkach motoristického športu sú naplánované na rok 2021.</p>
      <p>Záujemcovia o model BMW M4 GT3 môžu kontaktovať BMW Motorsport e-mailom na adrese: <a href="mailto:M4GT3@BMW-Motorsport.com">M4GT3@BMW-Motorsport.com</a>.</p>
      <related>
        <h4>Súvisiace články</h4>
        <a href="https://touchit.sk/skody-po-vybuchu-v-presove-stupaju-ako-postupovat/267451"/>
        <a href="https://touchit.sk/playstation-vianocna-ponuka-je-tu/267447"/>
        <a href="https://touchit.sk/novembrovy-rekord-s-odbytom-viac-ako-200-000-osobnych-vozidiel/267440"/>
      </related>
    </article>
  </body>
</html>