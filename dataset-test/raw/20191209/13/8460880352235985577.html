<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/ket-inkubatorra-is-elegendo-penz-gyult-ossze-2168817/"/>
    <meta property="og:site_name" content="BAMA"/>
    <meta property="article:published_time" content="2019-12-09T13:47:00+00:00"/>
    <meta property="og:title" content="Két inkubátorra is elegendő pénz gyűlt össze"/>
    <meta property="og:description" content="A negyedik alkalommal megszervezett vásárt idén egy hónapon keresztül tartó online adománygyűjtéssel kötötték egybe."/>
  </head>
  <body>
    <article>
      <h6 class="kicker">FIATAL CSALÁDOSOK KLUBJA</h6>
      <h1>Két inkubátorra is elegendő pénz gyűlt össze</h1>
      <address>
        <time datetime="2019-12-09T13:47:00+00:00">09 Dec 2019, 13:47</time>
      </address>
      <h4>A negyedik alkalommal megszervezett vásárt idén egy hónapon keresztül tartó online adománygyűjtéssel kötötték egybe.</h4>
      <p>Két inkubátorra is elegendő pénz gyűlt össze a családszervezetek adventi jótékonysági vásárán, amelyet december 1-jén tartottak a MOM Sportközpontban – közölte a Fiatal Családosok Klubjának alapítója hétfőn az M1 aktuális csatornán.</p>
      <p>Király Nóra emlékeztetett arra, hogy a negyedik alkalommal megszervezett vásárt idén egy hónapon keresztül tartó online adománygyűjtéssel kötötték egybe, amelynek összegét szintén a Gottsegen György Országos Kardiológiai Intézetnek (GOKI) vásárolt nyitott inkubátorokra költik.</p>
      <p>Ablonczy László, a GOKI Gyermekszív Központjának gyermekellátásért felelős orvos igazgatója azt mondta, hogy a nyitott inkubátorok nagy segítséget jelentenek, azok ugyanis lehetővé teszik, hogy a gyerekeket a lehető legkevesebb bolygatás mellett kezeljék.</p>
      <p>Kitért arra is: évente átlagosan 500 gyermekkori szívműtétet végeznek, ebből 100-at újszülött korban. A műtött újszülöttek 20-30 százalékának több hetet, sok esetben akár hónapokat is az inkubátorban kell tölteniük – tette hozzá.</p>
      <p>
        <i>Borítókép: Illusztráció/Egy orvos koraszülött gyermeket vizsgál a budapesti Heim Pál Gyermekkórház Madarász Utcai Részlegének Koraszülött Osztályán 2019. november 15-én.</i>
      </p>
    </article>
  </body>
</html>