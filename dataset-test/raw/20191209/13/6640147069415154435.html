<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/altro/loewe-dalla-bancarotta-a-un-possibile-progetto-di-rinascita-con-hisense/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T13:49:00+00:00"/>
    <meta property="og:title" content="Loewe: dalla bancarotta a un possibile progetto di rinascita con Hisense | Tom's Hardware"/>
    <meta property="og:description" content="La bancarotta di Loewe non è il capitolo finale della nota azienda tedesca: Hisense potrebbe procedere ad acquisizione."/>
  </head>
  <body>
    <article>
      <h1>Loewe: dalla bancarotta a un possibile progetto di rinascita con Hisense | Tom's Hardware</h1>
      <address>
        <time datetime="2019-12-09T13:49:00+00:00">09 Dec 2019, 13:49</time>
      </address>
      <p><b>Loewe</b>, il noto produttore tedesco di televisori andato in <a href="https://www.tomshw.it/altro/loewe-in-bancarotta-fine-attivita-per-lo-stabilimento-tedesco/">bancarotta</a>, ha ancora speranze di risorgere grazie alla cinese <b>Hisense</b>. L’emittente radiotelevisiva <a href="https://www.br.de/nachrichten/bayern/loewe-staatsregierung-unterstuetzt-uebernahme-durch-hisense,Rjs0lEw">Bayerischer Rundfunk</a> venerdì ha confermato che la Cancelleria di Stato bavarese ha ospitato un incontro tra un gruppo di parlamentari e i rappresentanti di Hisense per esplorare la possibilità di un’acquisizione.</p>
      <p>I piani cinesi prevedrebbero non solo l’acquisto della società e del suo stabilimento di Kronach ma anche la <b>creazione di un centro di ricerca e sviluppo</b>. In questo verrebbe coinvolta anche Siemens e alcuni atenei bavaresi, con la prospettiva di collaborare nei campi dell’intelligenza artificiale.</p>
      <figure>
        <img src="https://www.tomshw.it/images/images/2019/07/loewe-40533.768x432.jpg"/>
      </figure>
      <p>Se dovesse arrivare l’ok dai creditori, potrebbero essere assunti 100 dipendenti per consentire presso il sito di Kronach il riavvio della produzione e la consegna di televisori entro tre mesi. Da ricordare infatti che la scorsa estate Loewe è stata costretta a licenziare 400 addetti.</p>
      <p>Il problema però è anche il fattore tempo: se dovesse completarsi l’acquisizione dei diritti sul marchio Loewe da parte di Skytec – già in trattativa con il principale creditore Riverrock – l’intera operazione di salvataggio potrebbe andare a monte. Giusto qualche giorno fa il fornitore automobilistico dott. Schneider ha rilevato la produzione EMS (Electronics Manufacturing Services) di Loewe: a partire dal 2020 sfrutterà le apparecchiature di collaudo per la compatibilità elettromagnetica e realizzerà cruscotti e console centrali per automobili.</p>
    </article>
  </body>
</html>