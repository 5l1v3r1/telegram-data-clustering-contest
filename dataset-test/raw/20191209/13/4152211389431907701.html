<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/national/news/598338/%E0%A6%B0%E0%A7%81%E0%A6%AE%E0%A7%8D%E0%A6%AA%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A7%9F-%E0%A6%9C%E0%A7%9C%E0%A6%BF%E0%A6%A4%E0%A6%A6%E0%A7%87%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AE%E0%A6%BE%E0%A6%A8%E0%A6%AC%E0%A6%AC%E0%A6%A8%E0%A7%8D%E0%A6%A7%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T13:50:00+00:00"/>
    <meta property="og:title" content="রুম্পা হত্যায় জড়িতদের গ্রেফতারের দাবিতে মানববন্ধন"/>
    <meta property="og:description" content="স্ট্যামফোর্ড বিশ্ববিদ্যালয়ের শিক্ষার্থী রুবাইয়াত শারমিন রুম্পা হত্যার ঘটনায় জড়িতদের দ্রুত গ্রেফতারের দাবিতে মানববন্ধন করেছে স্ট্যামফোর্ড ইউনিভার্সিটি ল&amp;rsquo;ইয়ার্স অ্যাসোসিয়েশন। সোমবার (৯ ডিসেম্বর) সুপ্রিম কোর্ট আইনজীবী সমিতি ভবনের সভাপতি কক্ষের সামনে এ মানববন্ধন অনুষ্ঠিত হয়।..."/>
  </head>
  <body>
    <article>
      <h1>রুম্পা হত্যায় জড়িতদের গ্রেফতারের দাবিতে মানববন্ধন</h1>
      <address><time datetime="2019-12-09T13:50:00+00:00">09 Dec 2019, 13:50</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/12/09/b2b4855d056c140fdcabddd8fe8dea96-5dee51d8830b6.jpg"/>
        <figcaption>স্ট্যামফোর্ড বিশ্ববিদ্যালয়ের শিক্ষার্থী রুবাইয়াত শারমিন রুম্পা হত্যার ঘটনায় জড়িতদের দ্রুত গ্রেফতারের দাবিতে মানববন্ধন</figcaption>
      </figure>
      <p>স্ট্যামফোর্ড বিশ্ববিদ্যালয়ের শিক্ষার্থী রুবাইয়াত শারমিন রুম্পা হত্যার ঘটনায় জড়িতদের দ্রুত গ্রেফতারের দাবিতে মানববন্ধন করেছে স্ট্যামফোর্ড ইউনিভার্সিটি ল’ইয়ার্স অ্যাসোসিয়েশন। সোমবার (৯ ডিসেম্বর) সুপ্রিম কোর্ট আইনজীবী সমিতি ভবনের সভাপতি কক্ষের সামনে এ মানববন্ধন অনুষ্ঠিত হয়।</p>
      <p>মানববন্ধনে রুম্পা হত্যা মামলায় জড়িতদের বিচার নিশ্চিত করতে তার পরিবারকে আইনি সহায়তা দেওয়ার ঘোষণা দেওয়া হয়।</p>
      <p>স্ট্যামফোর্ড ইউনিভার্সিটি ল’ইয়ার্স অ্যাসোসিয়েশনের সদস্য অ্যাডভোকেট মো. নজরুল ইসলামের সঞ্চালনায় ও অ্যাডভোকেট চৌধুরী সামছুল আরেফিনের সভাপতিত্বে এ মানববন্ধন অনুষ্ঠিত হয়। সুপ্রিম কোর্টের সিনিয়র অ্যাডভোকেট শাহ মঞ্জুরুল হকসহ সংগঠনের অন্যান্য নেতারা এই সময় বক্তব্য রাখেন।   </p>
      <p>উল্লেখ্য , গত ৪ ডিসেম্বর বিকাল ৫টার দিকে রুম্পা রাজধানীর শান্তিবাগের বাসা থেকে বের হন। এরপর রাত পৌনে ১১টার দিকে বাসা থেকে আধা কিলোমিটার দূরে সিদ্ধেশ্বরী সার্কুলার রোড থেকে তার লাশ উদ্ধার করা হয়। ঘটনাস্থলের কাছাকাছি তিনটি ভবনের যেকোনও একটি থেকে পড়ে তার মৃত্যু হয়েছে বলে ধারণা করে পুলিশ। তবে, তাকে কেউ নিচে ফেলে হত্যা করেছে নাকি তিনি আত্মহত্যা করেছেন, এখনও তা জানা যায়নি। এ ঘটনায় হত্যা মামলা হয়েছে।</p>
      <p>ঘটনার দিনও রুম্পার সঙ্গে তার বন্ধু আব্দুর রহমান সৈকতের দেখা হয়। তাই প্রাথমিক জিজ্ঞাসাবাদে সৈকতের সম্পৃক্ততা পাওয়ায় তাকে গ্রেফতার করা হয়।</p>
      <footer>/বিআই/এমএনএইচ/</footer>
    </article>
  </body>
</html>