<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/England/everton-etoimazei-kroush-se-emeri.5653482.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="Έβερτον: Ετοιμάζει κρούση σε Έμερι"/>
    <meta property="og:description" content="Η Έβερτον έμεινε χωρίς προπονητή μετά την απόλυση του Μάρκο Σίλβα και η διοίκηση των ζαχαρωτών εστιάζει στην περίπτωση του Ουνάι Έμερι που απολύθηκε πρόσφατα από την Άρσεναλ."/>
  </head>
  <body>
    <article>
      <h1>Έβερτον: Ετοιμάζει κρούση σε Έμερι</h1>
      <h2>Η Έβερτον έμεινε χωρίς προπονητή μετά την απόλυση του Μάρκο Σίλβα και η διοίκηση των "ζαχαρωτών" εστιάζει στην περίπτωση του Ουνάι Έμερι που απολύθηκε πρόσφατα από την Άρσεναλ.</h2>
      <address><time datetime="2019-12-09T13:55:00+00:00">09 Dec 2019, 13:55</time> by <a rel="author">Νίκος Κυριακόπουλος</a></address>
      <p>Η <a href="https://www.sport24.gr/football/England/PremierLeague/everton-tselsi-3-1-spoydaio-triponto-gia-ta-zaxarwta.5652562.html">Έβερτον πήρε μεγάλη νίκη επί της Τσέλσι με 3-1</a>, επέστρεψε στις επιτυχίες και βγήκε από τη ζώνη του υποβιβασμού. Στον πάγκο των "ζαχαρωτών" έκατσε ως υπηρεσιακός προπονητής ο πρώην ποδοσφαιριστής της ομάδας, ο Σκωτσέζος, Ντάνκαν Φέρκιουσον. Η επιλογή αυτή όμως φαίνεται πως είναι λύση ανάγκης, αφού ήδη η διοίκηση του κλαμπ ψάχνει έναν μόνιμο προπονητή για <a href="https://www.sport24.gr/football/England/PremierLeague/everton-apoluthhke-o-marko-silva.5651777.html">αντικαταστάτη του Μάρκο Σίλβα</a>.</p>
      <p>Σύμφωνα με το "<a href="https://www.skysports.com/football/news/11671/11882197/unai-emery-former-arsenal-boss-approached-by-everton-for-manager-job">Skysports</a>", η Έβερτον έχει ψηλά στη λίστα της τον Ουνάι Έμερι που πρόσφατα απολύθηκε από την <a href="https://www.sport24.gr/football/omades/Arsenal/">Άρσεναλ</a>. Μάλιστα, όπως αναφέρει το δημοσίευμα τις προηγούμενες ημέρες υπήρξε επικοινωνία μεταξύ των δύο πλευρών, με τον Ισπανό τεχνικό να ενδιαφέρεται, όμως να ζητά λίγο χρόνο έτσι ώστε να επιλέξει τον επόμενο σταθμό της καριέρας του.</p>
      <p>Ο Έμερι επιθυμεί να συνεχίσει σε κάποια ομάδα της <a href="https://www.sport24.gr/football/England/">Premier League</a> και για αυτό το λόγο παραμένει ακόμη στο Λονδίνο, ενώ συνεχίζει να βελτιώνει τα αγγλικά του. Πάντως προτάσεις για τον 48χρονο προπονητή υπάρχουν και από την <a href="https://www.sport24.gr/football/Italy/">Ιταλία</a>.</p>
      <p><b>Photo Credits</b>: AP / Darko Bandic</p>
    </article>
  </body>
</html>