<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Niedermayer-TOP-09-Ano-to-by-byla-politika-TOP-09-606349"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T13:04:00+00:00"/>
    <meta property="og:title" content="Niedermayer (TOP 09): Ano, to by byla &quot;politika TOP 09&quot;"/>
    <meta property="og:description" content="Komentář na facebookovém profilu ke shodě politiky premiéra Babiše a TOP 09"/>
  </head>
  <body>
    <article>
      <h1>Niedermayer (TOP 09): Ano, to by byla "politika TOP 09"</h1>
      <address>
        <time datetime="2019-12-09T13:04:00+00:00">09 Dec 2019, 13:04</time>
      </address>
      <p>
        <b>Komentář na facebookovém profilu ke shodě politiky premiéra Babiše a TOP 09</b>
      </p>
      <p>Myslím, že pan premiér má jednou zase pravdu:</p>
      <p>Pokud někdo nepodporuje bratříčkování se s Putinovým Ruskem jako pan prezident, dělá "politiku TOPky".</p>
      <p>Pokud někdo nemyslí, že většinou mystifikace plné nadávání na Evropskou unii a její instituce jsou dobrá věc, a nezdá se mu "neuznávání autority" toho, komu jsme do rukou autoritu vložili (jak před pár dny činil premiér), stojí na pozici "politiky TOPky".</p>
      <p>Pokud si někdo myslí, že lidská práva jsou důležitá, a to i v Číně, a tento "dalajlamismus", jak ho označil bývalý šéf ODS, do naší zahraniční politiky patří, souhlasí "s politikou TOPky".</p>
      <p>Pokud někdo má za to, že naše stabilita a bezpečnost stojí na členství v NATO nebo EU, a myslí si (na rozdíl od minimálně části Pirátů), že to není dobré téma na referendum, a musíme toto partnerství i sami posilovat a prohlubovat, stojí na straně "politiky TOPky".</p>
      <p>A pokud někdo myslí, že (nejen) náš vztah v Číně by neměla formovat "firma bohatého Čecha", ale hodnoty, dlouhodobé principy či odkazy presidentů Masaryka a Havla, je tam, kde je "politika TOPky".</p>
      <p>Takže díky pane premiére, že jste mi připomenul, jak důležité je, aby tu TOPka a její politika byla...</p>
      <p>Souhlasíte?</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Niedermayer-TOP-09-Jak-to-je-s-lex-Babis-605582"/>
        <a href="https://www.parlamentnilisty.cz/politika/politici-volicum/Niedermayer-TOP-09-Prusvih-vetsi-nez-velky-604689"/>
        <a href="https://www.parlamentnilisty.cz/politika/politici-volicum/Niedermayer-TOP-09-Lze-snizit-emise-Jasne-ze-ano-604559"/>
        <a href="https://www.parlamentnilisty.cz/politika/politici-volicum/Niedermayer-TOP-09-Tak-takhle-my-makame-604493"/>
      </related>
    </article>
  </body>
</html>