<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/turcan-am-luat-decizia-ca-pnl-sa-sustina-anularea-pensiilor-speciale-cu-exceptia-pensiilor-militarilor-si-magistratilor-1922401009332019121319193659"/>
    <meta property="og:site_name" content="News.ro"/>
    <meta property="article:published_time" content="2019-12-09T13:10:33+00:00"/>
    <meta property="og:title" content="Turcan: Am luat decizia ca PNL să susţină anularea pensiilor speciale, cu excepţia pensiilor militarilor şi magistraţilor"/>
    <meta property="og:description" content="Vicepremierul Raluca Turcan afirmă că PNL a decis să susţină anularea pensiilor speciale, cu excepţia celor ale militarilor şi magistraţilor, precizând că România cheltuie 9 miliarde de euro anual cu aceste pensii speciale. Turcan a afirmat că PNL doreşte să vină cu o lege a pensiilor care să elimine inechităţile din sistem."/>
  </head>
  <body>
    <article>
      <h1>Turcan: Am luat decizia ca PNL să susţină anularea pensiilor speciale, cu excepţia pensiilor militarilor şi magistraţilor</h1>
      <address><time datetime="2019-12-09T13:10:33+00:00">09 Dec 2019, 13:10</time> by <a rel="author">News.ro</a></address>
      <p>
        <b>Vicepremierul Raluca Turcan afirmă că PNL a decis să susţină anularea pensiilor speciale, cu excepţia celor ale militarilor şi magistraţilor, precizând că România cheltuie 9 miliarde de euro anual cu aceste pensii speciale. Turcan a afirmat că PNL doreşte să vină cu o lege a pensiilor care să elimine inechităţile din sistem.</b>
      </p>
      <p>“Am luat decizia ca PNL să susţină anularea pensiilor speciale, cu excepţia pensiilor militarilor şi magistraţilor, care deja au o decizie a Curţii Constituţionale. În felul acesta se elimină o inechitate crasă în sistem, sunt aproape 9 miliarde de euro pe an, care sunt cheltuite de statul român cu pensiile speciale”, a declarat Raluca Turcan, luni, într-o conferinţă de presă.</p>
      <p>Ea a mai spus că liberali doresc să vină cu o lege a pensiilor care să elimine inechităţile din sistem prin stabilirea principiului contributivităţii ca punct de plecare în calcularea pensiilor.</p>
      <p>“Dorim ca în paralel cu anularea unor privilegii care sunt date pe criterii discriminatorii să venim cu o lege a pensiilor care să elimine inechităţile din sistem prin stabilirea ca punct de plecare în calcularea pensiilor a principiului contributivităţii. O ţară întreagă aşteaptă ca în România pensiile să fie calculate pe principiul contributivităţii şi tot ceea ce înseamnă privilegiu stabilit la discreţia politicienilor să fie eliminat”, a mai afirmat vicepremierul.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>