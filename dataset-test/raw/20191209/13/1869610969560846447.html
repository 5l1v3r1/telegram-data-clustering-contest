<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/life-inedit/primul-model-non-feminin-pe-coperta-cosmopolitan-marea-britanie-din-ultimii-35-de-ani-foto-18660163"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T13:56:00+00:00"/>
    <meta property="og:title" content="Primul model non-feminin pe coperta Cosmopolitan Marea Britanie, din ultimii 35 de ani. FOTO"/>
    <meta property="og:description" content="Revista Cosmopolitan din Marea Britanie pune pe copertă prima vedetă non-feminină din ultimii 35 de ani, în persoana lui Jonathan Van Ness, îndrăgitul expert în îngrijire corporală din serialul &quot;Queer..."/>
  </head>
  <body>
    <article>
      <h1>Primul model non-feminin pe coperta Cosmopolitan Marea Britanie, din ultimii 35 de ani. FOTO</h1>
      <h2>Revista Cosmopolitan din Marea Britanie pune pe copertă prima vedetă non-feminină din ultimii 35 de ani, în persoana lui Jonathan Van Ness, îndrăgitul expert în îngrijire corporală din serialul "Queer Eye", produs de Netflix, arată revista Time.</h2>
      <address><time datetime="2019-12-09T13:56:00+00:00">09 Dec 2019, 13:56</time> by <a rel="author" href="https://www.mediafax.ro/autor/bogdan-nicolai" target="_blank">Bogdan Nicolai</a></address>
      <p>În fotografia de pe coperta Cosmopolitan de luna aceasta, Jonathan Van Ness poartă o rochie portocalie voluminoasă creată de Christian Siriano şi pantofi sport Nike cu şosete cu dungi. Textul care însoţeşte imaginile este: "Jonathan Van Ness: Da, am făcut-o! Sunteţi bineveniţi!".</p>
      <p>Componenţii trupei britanice One Direction au fost bărbaţii care au pozat cel mai recent pentru coperta Cosmopolitan Marea Britanie, în decembrie 2012. Însă Van Ness este prima personalitate non-feminină care a apărut pe coperta celebrei reviste în ultimii 35 de ani. În anul 1984, pe copertă a apărut cântăreţul Boy George.</p>
      <figure>
        <embed-post data-src="https://www.instagram.com/p/B5kue8PgRKs" data-service="Instagram"/>
      </figure>
      <p>Claire Hodgson, redactorul-şef al Cosmopolitan din Marea Britanie, spune că alegerea lui Van Ness este o modalitate de a reprezenta publicul divers al revistei: "Jonathan este cald, amuzant, amabil şi curajos, calităţi care rezonează cu publicul nostru. El încurajează oamenii să fie mândri de cine sunt".</p>
      <p>Aceasta nu este prima dată când Van Ness a spart stereotipurile de gen. Vedeta "Queer Eye" a purtat rochii la mai multe apariţii publice şi pe covorul roşu şi a devenit recent primul ambasador al mărcii non-feminine de lac de unghii Essie.</p>
      <p>În vara acestui an, Van Ness, care a fost diagnosticat cu HIV în urmă cu şapte ani, a anunţat că se declară oficial non-binar, alăturându-se astfel unui număr în creştere de vedete precum cântăreţul Sam Smith, Jill Soloway, creatorul premiat cu Emmy al serialului cu tematica transgender "Transparent", şi Asia Kate Dillon, artist al seriei "Billions".</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>