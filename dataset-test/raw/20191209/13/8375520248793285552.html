<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-centri-kijeva-vidbudetsya-grandiozniy-novorichniy-parad-645535.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T13:53:17+00:00"/>
    <meta property="og:title" content="У центрі Києва відбудеться грандіозний новорічний парад"/>
    <meta property="og:description" content="Глядачів і учасників очікують святкові колони і платформа, яскраві костюмовані герої, музика, танці"/>
  </head>
  <body>
    <article>
      <h1>У центрі Києва відбудеться грандіозний новорічний парад</h1>
      <address>
        <time datetime="2019-12-09T13:53:17+00:00">09 Dec 2019, 13:53</time>
      </address>
      <h4>Глядачів і учасників очікують святкові колони і платформа, яскраві костюмовані герої, музика, танці</h4>
      <p>21 грудня у центрі Києва пройде новорічний парад.</p>
      <p>У зв’язку із цим із 13:30 до 16:00 заборонять рух транспорту на вулиці Володимирській (від перетину з бульваром Тараса Шевченка до будинку № 19). Про це йдеться у <a href="https://kyivcity.gov.ua/npa/pro_provedennya_zagalnomiskikh_novorichnikh_ta_rizdvyanikh_zakhodiv_u_misti_kiyevi_393112/">розпорядженні КМДА № 2098.</a></p>
      <p>Також під час монтажу/демонтажу святкової платформи та спеціальної огорожі параду заборонять паркування:</p>
      <ul>
        <li>21 грудня із 00:00 до 15:00 – на вул. Володимирській зі сторони парку Тараса Шевченка навпроти червоного корпусу Національного університету України імені Тараса Шевченка і на вул. Володимирській біля будинків № 19 та № 21/20.</li>
        <li>із 07:00 20 грудня до 23:30 21 грудня – на вул. Володимирській (від перетину із б-ром Тараса Шевченка до перетну з вул. Софіївською), уздовж парної сторони б-ру Тараса Шевченка (від перетину з вул. Терещенківською до перетину з вул. Володимирською).</li>
      </ul>
      <p>Театральне дійство триватиме із 14:00 до 16:00 за маршрутом: від перехрестя вулиць Льва Толстого та Володимирської до Софійської площі. Глядачів і учасників очікують святкові колони і платформа, яскраві костюмовані герої, музика, танці. Окрім того, власники найкреативнішого вбрання отримають призи.</p>
      <p>Як повідомлялося, офіційне <a href="https://glavcom.ua/kyiv/news/novorichni-svyatkuvannya-u-stolici-startuyut-14-grudnya-shcho-chekaje-na-kiyan-programa-641490.html">святкування Нового року на Софійській та Контрактовій площах у Києві триватиме із 14 грудня до 19 січня</a>. Святкове засвічення ялинок для киян та гостей міста традиційно відбудеться 19 грудня о 19:00, у день святого Миколая.</p>
      <p>Тематикою Нового року на Софійській площі стала відома на весь світ різдвяна історія про Лускунчика.</p>
      <p>19 грудня о 17:00 святкування відкриватиме різдвяний парад, який пройде від Національної Опери України до Софійської площі. Після закінчення параду відбудеться офіційне засвічення ялинки.</p>
      <p>Вартість іграшок й ілюмінації для центральної новорічної ялинки на Софійській площі в Києві <a href="https://glavcom.ua/kyiv/news/stala-vidoma-vartist-igrashok-y-ilyuminaciji-dlya-novorichnoji-yalinki-na-sofiyskiy-ploshchi-v-kijevi-641516.html">становитиме 2,7 млн гривень.</a></p>
      <p>Для проведення зимових масових заходів дорожники <a href="https://glavcom.ua/kyiv/news/cherez-novorichni-svyatkuvannya-u-centri-kijeva-zmineno-shemu-ruhu-transportu-foto-643062.html">змінили схему руху транспорту в центрі столиці.</a> Рух заборонено Володимирським проїздом – від Малої Житомирської до Михайлівської площі. Також обмежено рух правою смугою Володимирського проїзду в напрямку Михайлівської площі.</p>
      <related>
        <a href="https://glavcom.ua/kyiv/news/do-dnya-svyatogo-mikolaya-u-kijevi-osoblivim-dityam-pokazhut-kazkovu-vistavu--645449.html"/>
        <a href="https://glavcom.ua/kyiv/news/na-sofiyskiy-ploshchi-zyavilasya-novorichna-yalinka-yak-viglyadaje-zelena-krasunya-foto-644854.html"/>
        <a href="https://glavcom.ua/kyiv/news/stalo-vidomo-yakim-bude-svyatkuvannya-novogo-roku-na-podoli-programa-644487.html"/>
      </related>
    </article>
  </body>
</html>