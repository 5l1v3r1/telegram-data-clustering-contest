<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_dubilet-kazhe-scho-poperedni-rezultati-perepisu-budut-do-kincya-roku/942127"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="Дубілет каже, що попередні результати перепису будуть до кінця року"/>
    <meta property="og:description" content="Попередні результати електронного перепису населення будуть до кінця 2019 року. Про це в інтерв'ю TSN.ua розповів міністр Кабінету міністрів Дмитро Дубілет. &quot;Попередні результати, я сподіваюся, будуть до кінця цього року. Якщо б ми проводили традиційний перепис, ми б тільки на ..."/>
  </head>
  <body>
    <article>
      <h1>Дубілет каже, що попередні результати перепису будуть до кінця року</h1>
      <address><time datetime="2019-12-09T13:20:00+00:00">09 Dec 2019, 13:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942127_w_300.jpg?v=0"/>
        <figcaption>"Якщо б ми проводили традиційний перепис, ми б тільки на початку 2021 року отримали б результати", — Дубілет. ФОТО: LB.ua</figcaption>
      </figure>
      <p>Попередні результати електронного перепису населення будуть до кінця 2019 року.</p>
      <p>Про це в інтерв'ю <a href="https://tsn.ua/interview/ne-vpevneniy-scho-propracyuyu-tut-5-rokiv-nezalezhno-vid-togo-chi-zminyuvatimetsya-vlada-1456359.html">TSN.ua</a> розповів міністр Кабінету міністрів <b>Дмитро Дубілет</b>.</p>
      <p>"Попередні результати, я сподіваюся, будуть до кінця цього року. Якщо б ми проводили традиційний перепис, ми б тільки на початку 2021 року отримали б результати", — сказав він.</p>
      <p>Традиційний перепис він назвав неточним інструментом.</p>
      <p>"Те, як він зараз відбувається, і те, як він тривав у татаро-монгольські часи, – практично однакова методологія. Вона дає досить велику помилку".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_rizikuyemo-vitratiti-milyard-griven-na-neyakisnij-perepis-sociolog/941413"/>
      </related>
      <p>Також, вказує Дубілет, на традиційний перепис немає грошей у бюджеті.</p>
      <p>"В умовах необмежених ресурсів ми б із задоволенням провели перепис і традиційним методом...</p>
      <p>Але коли ти змушений ухвалювати непрості рішення щодо того, як розподілити наш мізерний бюджет. Наприклад, пам'ятаю, як ми перед подаванням бюджету до парламенту шукали, де взяти гроші на програму "Доступні ліки", яка рятує багато життів. Там ми шукали порівнянний бюджет. Або ремонт запорізького мосту, який перебуває в аварійному стані. Я думаю, що навіть соціологи, які критикують нас за це рішення, не зважилися б скоротити ці програми заради перепису. Який, повторюся, все одно дає велику помилку".</p>
      <blockquote>Пробний перепис населення стартував в Україні 1 грудня. Це підготовчий етап до проведення Всеукраїнського перепису населення у 2020 році.</blockquote>
    </article>
  </body>
</html>