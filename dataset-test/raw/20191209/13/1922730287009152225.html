<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/monica-anisie/ministrul-educatiei/ministrul-educatiei-asteapta-sugestii-cum-sa-arate-viitoare-manuale-ca-sa-i-apropie-pe-copii-de-situatii-reale-de-viata-1588955"/>
    <meta property="og:site_name" content="Ziare.com"/>
    <meta property="article:published_time" content="2019-12-09T13:08:00+00:00"/>
    <meta property="og:title" content="Ministrul Educatiei asteapta sugestii: Cum sa arate viitoare manuale ca sa-i apropie pe copii de situatii reale de viata"/>
    <meta property="og:description" content="Ministrul Educatiei Monica Anisie vrea sa evite situatiile din ultimii multi ani, cand elevii au inceput scoala fara manuale, cartile ajungand pe bancile lor dupa luni bune."/>
  </head>
  <body>
    <article>
      <h1>Ministrul Educatiei asteapta sugestii: Cum sa arate viitoare manuale ca sa-i apropie pe copii de situatii reale de viata</h1>
      <address>
        <time datetime="2019-12-09T13:08:00+00:00">09 Dec 2019, 13:08</time>
      </address>
      <p>
        <b>Ministrul Educatiei Monica Anisie vrea sa evite situatiile din ultimii multi ani, cand elevii au inceput scoala fara manuale, cartile ajungand pe bancile lor dupa luni bune.</b>
      </p>
      <p>In plus, multe au greseli si formulari care nu ar avea ce cauta in nicio carte tiparita, cu atat mai mult intr-una al carei scop este de formare a mintilor tinerilor.</p>
      <p>Astfel, ea <a href="https://www.facebook.com/AnisieMonicaCristina/photos/a.115350816468071/150726459597173/?type=3&amp;theater">a lansat un apel public catre parinti</a>, profesori si elevi, sa ii transmita propuneri pentru noile manuale de clasa a VIII-a, din anul scolar 2020-2021.</p>
      <p>"Vreau sa punem la toamna pe banca elevilor cele mai potrivite si corecte manuale, cu cele mai bune continuturi, pentru copiii nostri. In ultimele zile, am primit nenumarate opinii, propuneri, incurajari, dar si reprosuri, cu privire la continutul manualelor de gimnaziu.</p>
      <p>Redau un fragment dintr-un mesaj consistent primit de la doamna Claudia G., profesor, psihopedagog si mama a unui copil din clasa a VII-a: <i>Accent pe scrierea corecta. Constat, ca citesc mult pe pagina dumneavoastra de fb, ca multi nu stiu sa scrie 'copii' si 'copiii'. Altii, destui, au probleme cu cratimele.<br/><br/>Asta ar trebui invatati copiii nostri, sa scrie corect, sa povesteasca frumos, sa scrie lizibil, sa scrie o compunere pe o tema data, sa extraga idei dintr-un text, nu sa faca apologia semivocalelor, sa analizeze morfologic si sintactic 'i'-ul din 'si-i spuse', nu sa explice diferenta dintre o locutiune si o non-locutiune verbala! (...) Va rog sa faceti exact cum ati spus, copilul sa fie in centrul actului educativ si sa nu i se dea mai mult decat poate procesa</i>", a impartasit ministrul Educatiei unul dintre mesajele primite.</p>
      <p>Anisie spune ca miercuri va avea o intalnire cu reprezentantii editurilor, astfel ca sugestiile si mesajele primite pana atunci o vor ajuta pentru ca viitoarele manuale sa fie cat mai de ajutor copiilor.</p>
      <p>"Astept, cu drag, pe pagina de facebook, propuneri si sugestii care sa contribuie la calitatea continutului manualelor pe care copiii dumneavoastra le parcurg, care sa ii apropie mai mult de situatii reale de viata.</p>
      <p>Miercuri, 11 decembrie, i-am invitat pe reprezentantii editurilor, asociatiilor de edituri si ai altor potentiali ofertanti, pentru o discutie pe marginea manualelor de clasa a VIII-a, de anul viitor. Sugestiile dumneavoastra vor ajunge si la ei.</p>
      <p>Am incredere ca dialogul cu dumneavoastra, transparenta si implicarea tuturor celor cu buna-credinta vor clarifica multe lucruri si vor rezulta #faptebune pentru elevii nostri. Va multumesc!", a mai scris Anisie.</p>
      <p>Amintim ca Ministerul Educatiei a publicat, saptamana trecuta, rezultatele la testarea PISA 2018. Romania are cel mai slab punctaj din ultimii ani in clasamentul PISA, tara noastra clasandu-se pe locul 47 din 79 de tari.</p>
      <p>
        <b>
          <i>Citeste si:</i>
        </b>
      </p>
      <ul>
        <li>
          <a href="http://www.ziare.com/scoala/evaluare-educatie/pisa-si-furtul-propriei-caciuli-1588347">Pisa si furtul propriei caciuli</a>
        </li>
        <li>
          <a href="http://www.ziare.com/scoala/profesori/dezastrul-de-la-testele-pisa-sindicalistii-din-educatie-arunca-pisica-si-cer-reforme-urgente-1588296">Dezastrul de la testele PISA. Sindicalistii din Educatie arunca pisica si cer reforme urgente</a>
        </li>
        <li>
          <a href="http://www.ziare.com/scoala/spiru-haret/federatia-spiru-haret-formarea-elevilor-romani-are-la-baza-alte-principii-iar-programele-nu-sunt-compatibile-cu-testele-pisa-1588329">Federatia Spiru Haret: Oare un elev care provine dintr-o tara aflata in varful ierarhiei PISA ar putea face fata sistemului de evaluare din Romania?</a>
        </li>
        <li>
          <a href="http://www.ziare.com/monica-anisie/ministrul-educatiei/monica-anisie-s-a-sucit-si-deodata-e-constienta-de-importanta-testelor-pisa-ce-are-de-gand-sa-faca-1588578">Monica Anisie s-a sucit si deodata e constienta de importanta testelor PISA. Ce are de gand sa faca</a>
        </li>
      </ul>
      <p>A.S.</p>
    </article>
  </body>
</html>