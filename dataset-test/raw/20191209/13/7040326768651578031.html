<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/sirnakta-eypli-tuzak-2-asker-sehit-oldu-1408780"/>
    <meta property="og:site_name" content="Karar.com"/>
    <meta property="article:published_time" content="2019-12-09T13:25:00+00:00"/>
    <meta property="og:title" content="Şırnak'ta EYP'li tuzak! 2 asker şehit oldu"/>
    <meta property="og:description" content="Şırnak'ın İdil ilçesinde PKK'lı teröristlerce tuzaklanan el yapımı patlayıcı infilak etti. Saldırıda 2 asker şehit oldu, 7 güvenlik görevlisi de yaralandı."/>
  </head>
  <body>
    <article>
      <h1>Şırnak'ta EYP'li tuzak! 2 asker şehit oldu</h1>
      <address>
        <time datetime="2019-12-09T13:25:00+00:00">09 Dec 2019, 13:25</time>
      </address>
      <p>
        <b>Şırnak'ın İdil ilçesinde PKK'lı teröristlerce tuzaklanan el yapımı patlayıcı infilak etti. Saldırıda 2 asker şehit oldu, 7 güvenlik görevlisi de yaralandı.</b>
      </p>
      <p>Şırnak'ın İdil ilçesinde PKK'lı teröristlerce tuzaklanan el yapımı patlayıcı infilak etti.</p>
      <p>Valilik'ten yapılan açıklamaya göre, İdil İlçe Jandarma Komutanlığınca, Haberli Jandarma Karakol Komutanlığının sorumluluk alanındaki Sarıköy köyü sınırlarında bulunan Pisikayası Tepesi mevkisinde terör örgütü PKK mensuplarınca tuzaklanmış el yapımı patlayıcı tespit edildi.</p>
      <p>
        <b>2 ŞEHİT, 7 YARALI</b>
      </p>
      <p>El yapımı patlayıcıya uzman ekiplerce müdahale sırasında meydana gelen patlamada 2 güvenlik görevlisi şehit oldu, 7 güvenlik görevlisi yaralandı.</p>
      <p>Açıklamada, terörle mücadele kapsamında operasyonların kararlılıkla devam ettiği vurgulandı.</p>
      <p>
        <b>ŞIRNAK/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>