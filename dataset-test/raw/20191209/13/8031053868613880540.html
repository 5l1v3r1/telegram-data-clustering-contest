<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%ba%cf%81%ce%b9%ce%ba%ce%ad%cf%84%ce%bf%cf%82-%ce%b5%ce%af%cf%87%ce%b1%ce%bd-%ce%b5%cf%85%ce%bd%ce%bf%cf%85%cf%87%ce%af%cf%83%ce%b5%ce%b9-%cf%84%ce%b7%ce%bd-%ce%b1%cf%83%cf%84%cf%85%ce%bd%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T13:56:19+00:00"/>
    <meta property="og:title" content="Κρικέτος: Είχαν ευνουχίσει την αστυνομία – Το πάρτι τελείωσε"/>
    <meta property="og:description" content="«Το πάρτι τελείωσε» υποστήριξε ο Γενικός Γραμματέας Αστυνομικών Υπαλλήλων Δυτικής Αττικής Σπήλιος Κρικέτος, κληθείς να τοποθετηθεί στο θέμα με τις προσαγωγές και συλλήψεις που ακολούθησαν την πορεία μνήμης για τον Γρηγορόπουλο, και συνέχισε εξηγώντας: «Να έχουμε τραυματίες αστυνομικούς, να καίνε αυτοκίνητα, οχήματα. Να κινδυνεύει κόσμος. Πλέον υπάρχει μέσα στην πόλη πραγματική τάξη»."/>
  </head>
  <body>
    <article>
      <h1>Κρικέτος: Είχαν ευνουχίσει την αστυνομία – Το πάρτι τελείωσε</h1>
      <address>
        <time datetime="2019-12-09T13:56:19+00:00">09 Dec 2019, 13:56</time>
      </address>
      <p>«Το πάρτι τελείωσε» υποστήριξε ο Γενικός Γραμματέας Αστυνομικών Υπαλλήλων Δυτικής Αττικής Σπήλιος Κρικέτος, κληθείς να τοποθετηθεί στο θέμα με τις προσαγωγές και συλλήψεις που ακολούθησαν την πορεία μνήμης για τον Γρηγορόπουλο, και συνέχισε εξηγώντας: «Να έχουμε τραυματίες αστυνομικούς, να καίνε αυτοκίνητα, οχήματα. Να κινδυνεύει κόσμος. Πλέον υπάρχει μέσα στην πόλη πραγματική τάξη».</p>
      <p>Ο κ. Κρικέτος δεν δέχθηκε ότι άνδρες των ΜΑΤ εξευτέλισαν συλληφθέντα. «Δεν ήταν ξεβράκωμα» υποστήριξε στον ΣΚΑΪ. «Αυτό που βλέπουμε είναι μια μπλούζα τραβηγμένη. Θα διερευνηθεί το θέμα. Δεν φοβόμαστε να διερευνηθεί. Φοβόμαστε να σταματήσει αυτό που δίνουμε στον κόσμο: τάξη και ασφάλεια».</p>
      <p>Μάλιστα κατηγόρησε την κυβέρνηση ΣΥΡΙΖΑ σημειώνοντας: «Είχαν αφήσει την αστυνομία ευνουχισμένη, τα προηγούμενα χρόνια». Ο κ. Κρικέτος πρόσθεσε καταλήγοντας: «Τριάντα χρόνια έχτισαν καριέρες κάνοντας τους δημοκράτες στην πλάτη των αστυνομικών. Ε… αυτό τελείωσε».</p>
    </article>
  </body>
</html>