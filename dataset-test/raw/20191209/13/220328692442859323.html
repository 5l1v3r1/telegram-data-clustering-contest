<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/uchenichka-pochina-v-klas-vv-vratsa-408677.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T13:51:34+00:00"/>
    <meta property="og:title" content="Ученичка почина в клас във Враца"/>
    <meta property="og:description" content="По всяка вероятност момичето е имало здравословни проблеми"/>
  </head>
  <body>
    <article>
      <h1>Ученичка почина в клас във Враца</h1>
      <address><time datetime="2019-12-09T13:51:34+00:00">09 Dec 2019, 13:51</time> by <a rel="author">Стандарт</a></address>
      <p>Тази сутрин в едно от най-големите училище във Враца - СУ "Христо Ботев" е починала  ученичка. По неофициално потвърдена информация, момичето е имало здравословни проблеми, съобщи БНР.</p>
      <p>От учебното заведение потвърдиха тъжната новина и помолиха чрез официално изявление за съчувствие и разбиране.</p>
      <p>"Информираме Ви, че на 9 декември в Средно училище "Христо Ботев"- Враца има смъртен случай с ученичка от 7-ми клас. Взети са своевременно всички необходими мерки от наша страна. Уведомени са институциите, провеждат се разговори от специалисти. Психолози работят с учениците. Предвид трагедията и нашата скръб, Ви молим за разбиране и етика към опазване психическото и физическо състояние на децата и учителите, като не ги притеснявате с въпроси", се казва в съобщение от СУ "Христо Ботев".</p>
      <p> </p>
    </article>
  </body>
</html>