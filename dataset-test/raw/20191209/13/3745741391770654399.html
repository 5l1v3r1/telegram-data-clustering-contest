<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/whatsapp-destegin-kesilecegi-telefonlar-2020-h81384.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T13:13:55+00:00"/>
    <meta property="og:title" content="WhatsApp, Milyonlarca Telefona Verdiği Desteği Kesecek"/>
    <meta property="og:description" content="Yapılan açıklamalarda WhatsApp'ın Windows Mobile, iOS 7 ve Android 2.3.7 ve daha altındaki işletim sistemlerini desteklemeyeceği ifade edildi."/>
  </head>
  <body>
    <article>
      <h1>WhatsApp, Milyonlarca Telefona Verdiği Desteği Kesecek</h1>
      <h2>WhatsApp, 31 Aralık 2019 itibarıyla destek vermeyi keseceği telefonları açıkladı. Yapılan açıklamalarda WhatsApp'ın Windows Mobile, iOS 7 ve Android 2.3.7 ve daha altındaki işletim sistemlerini desteklemeyeceği ifade edildi.</h2>
      <address><time datetime="2019-12-09T13:13:55+00:00">09 Dec 2019, 13:13</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Dünyanın en popüler anlık mesajlaşma uygulaması <b>WhatsApp</b>, neredeyse tüm akıllı telefon kullanıcıların sahip olduğu bir uygulama. Akıllı telefon sektöründe devrim niteliğinde olan bu uygulama, SMS olarak isimlendirilen kısa mesaj hizmetinin de sonunu getirdi. Ancak yakın gelecekte bazı kullanıcılar, WhatsApp'a alternatif aramak ya da SMS'e geri <b>dönmek </b>zorunda kalacaklar. Çünkü WhatsApp, önümüzdeki günlerden itibaren bazı platformlara desteğini kesecek.</p>
      <p>Konuya ilişkin açıklamalar, Facebook'un sahip olduğu WhatsApp'ın "<b>Destek</b>" sayfasından geldi. Yetkililer, 31 Aralık 2019 itibarıyla destek vermeyi kesecekleri telefonları açıkladılar. WhatsApp yetkilileri tarafından yapılan açıklamalar, bu ay <b>milyonlarca </b>akıllı telefonun WhatsApp desteğinden mahrum kalacağını gösteriyor. </p>
      <figure>
        <img src="https://www.webtekno.com/images/editor/default/0002/33/bfa6a808032e7c7010fb2d90e934b120078403ad.jpeg"/>
      </figure>
      <p>WhatsApp yetkilileri tarafından yapılan açıklamalara göre takvimler 31 Aralık 2019'u gösterdiğinde <b>Windows Mobile</b> işletim sistemine dahil olan akıllı telefonlar, WhatsApp desteğini alamayacaklar. Ayrıca <b>iOS 7</b>'den düşük sürümlerdeki iPhone modelleri ve Android sürümü<b> 2.3.7 </b>ve altındaki telefonlar da WhatsApp desteğinden mahrum kalacaklar. Ancak bu sistemler için WhatsApp desteğinin kesilmesi, <b>1 Şubat 2020 </b>tarihinde gerçekleşecek. </p>
      <p>Burada dikkat edilmesi gereken bir nokta bulunuyor. Bu nokta, WhatsApp desteğinin kesilecek olmasının tüketicilerin, bu uygulamayı kullanamayacakları anlamına <b>gelmemesi</b>. Şöyle ki; eğer bu işletim sistemlerine sahip olan bir cihaza sahipseniz, belirlenen tarihlerden sonra WhatsApp kullanmaya devam edebileceksiniz. Ancak oturumunuzu yeniden açmak isterseniz, bu mümkün <b>olmayacak</b>. Ayrıca herhangi bir güncelleme de almayacaksınız.</p>
      <figure>
        <img src="https://www.webtekno.com/images/editor/default/0002/33/283f59766bc7ceb978daf057bb5dbe4b4e829112.jpeg"/>
      </figure>
      <p>WhatsApp yetkilileri tarafından yapılan açıklamalarda alınan bu karardaki esas amacın, daha popüler olan işletim sistemlerindeki daha çok tüketiciye <b>ulaşmak </b>olduğu ifade edildi. Yani WhatsApp yetkilileri, belirlenen işletim sistemleriyle ilgili zaman kaybetmek yerine daha güncel versiyonlarla ilgili çalışmak istiyorlar. Yapılan açıklamalarda, eski işletim sistemlerinin WhatsApp'a gelecek yeni özellikler için <b>yetersiz </b>kaldığı ifade edildi.</p>
      <p>Yapılan açıklamalar doğrultusunda WhatsApp'ın, önümüzdeki dönemlerde pek çok cihazda sorun <b>yaşatabileceğini </b>söyleyebiliriz. Bu yüzden eğer WhatsApp desteği kesilecek cihazlardan bir tanesine sahipseniz, kendinize yeni bir telefon bakmayı <b>düşünebilir </b>ya da farklı alternatif arayışlarına girmeye başlayabilirsiniz.</p>
      <p><b>Kaynak : </b>https://metro.co.uk/2019/12/09/whatsapp-ending-support-millions-phones-month-check-isnt-list-11414171/</p>
    </article>
  </body>
</html>