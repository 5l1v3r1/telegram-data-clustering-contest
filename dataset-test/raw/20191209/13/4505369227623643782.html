<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/gabriela-firea-propune-masuri-urgente-pentru-deblocarea-traficului-in-bucuresti-toate-autobuzele-sa-circule-pe-linia-de-tramvai_500905.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T13:32:44+00:00"/>
    <meta property="og:title" content="Gabriela Firea, măsuri pentru deblocarea traficului în Bucureşti: autobuzele să circule pe linia de tramvai"/>
    <meta property="og:description" content="Gabriela Firea a anunţat măsuri de fluidizare a traficului &amp;icirc;n Capitală care urmează să fie discutate la următoarea şedinţă a CGMB. &amp;Icirc;n acest sens, Firea a anunţat că va cere din nou transferul centurii ocolitoare a Capitale"/>
  </head>
  <body>
    <article>
      <h1>Gabriela Firea, măsuri pentru deblocarea traficului în Bucureşti: autobuzele să circule pe linia de tramvai</h1>
      <address>
        <time datetime="2019-12-09T13:32:44+00:00">09 Dec 2019, 13:32</time>
      </address>
      <p>Gabriela Firea a anunţat măsuri de fluidizare a traficului în Capitală care urmează să fie discutate la următoarea şedinţă a CGMB. În acest sens, Firea a anunţat că va cere din nou <a href="https://www.romaniatv.net/gabriela-firea-cere-guvernului-trecerea-centurii-capitalei-la-pmb_500897.html">transferul centurii ocolitoare a Capitalei de la CNAIR la Primăria Capitalei</a>. De asemenea, Firea a anunţat că a cerut si Parlamentului să aprobe un proiect de lege care să permită autobuzelor să circule legal pe liniile de tramvai, aceasta fiind o altă măsură care ar ajuta la deblocarea traficului. Mai mult, Firea vrea să ceară Ministerului Transporturilor, respectiv CFR, să modifice mersul trenurilor pe liniile care ajung în zona Andronache şi Petricani, astfel încât să nu se mai formeze blocaje la trecerile la nivel cu calea ferată în orele de vârf, când şoferii aşteaptă la barieră şi câte 30 - 40 de minute.</p>
      <p>Primarul Capitalei, Gabriela Firea, a declarat luni, într-o conferință de presă la sediul primăriei, că centura ocolitoare a Bucureștiului este "o fata morgana" și că a decis ca la prima ședință de Consiliu General să supună dezbaterii și aprobării o solicitare către Guvernul Ludovic Orban pentru "transferul centurii ocolitoare de la CNAIR la municipalitate".</p>
      <p>"Constat cu parere de rau ca obiectivul major care ajuta la trafic, centura ocolitoare a Bucureştiului ramane "Fata Morgana". Nu s-a transferat la primarie, dar nici ritmul nu a crescut. De aceea am discutat cu toti colegii si am decis la prima sedinţă sa dezbatem şi sa solicitam inca o data noului Guvern transferul Centurii ocolitoare la PMB ca noi suntem primii interesati de acest obiectiv si sa ajutam cetatenii in trafic. În acest moment, pentru parcurgerea Bucurestiului de la nord la sud sau de la est la vest trebuie sa trecem prin mijlocul orasului, de aici aglomeratia si poluarea”, a declarat Gabriela Firea, care şi-a exprimat speranţa că va primi un răspuns pozitiv în partea Executivului. "Speranta moare ultima”, a completat edilul. </p>
      <p>
        <a href="https://www.romaniatv.net/taxa-oxigenar-putea-fi-atacata-in-instanta-de-avocatul-poporului-apador-ch-este-o-taxa-nelega-si-discriminatorie_499533.html">TAXA OXIGEN se amână. Anunţ de ultima oră făcut de primarul Gabriela Firea</a>
      </p>
      <p>De asemenea, primarul Gabriela Firea a solicitat parlamentaului "să vină în sprijinul bucurestenilor şi al cetatenilor care vin des in Capitala si sa aprobe modificările legsilative propuse la Codul rutier" astfel încât linia de tramvai sa fie linie unica şi toate autobuzele sa circule pe linia de tramvai". </p>
      <p>"Am făcut multe demersuri, am discutat cu toate grupele, răspunsul a fost pozitiv. Speram sa avem succes şi de la inceputul anului viitor autobuze STB sa circule legal pe linia de tramvai. Va fi resimtit in trafic", a mai spus Gabriela Firea.</p>
      <h3>
        <a href="https://www.romaniatv.net/gabriela-firea-cere-guvernului-trecerea-centurii-capitalei-la-pmb_500897.html">Gabriela Firea cere din nou Guvernului trecerea Centurii Capitalei la PMB</a>
      </h3>
      <p>Primarul Capitalei a vorbit şi despre problemele cu trecerile la nivel cu calea ferată de la intrarea în Bucureşti unde la ore de vârf când lumea iese de la muncă se formează ambuteiaje. Gabriela Firea a dat exemplu trecerile la nivel cu calea ferată din Voluntari, de la Andronache şi Petricani, unde " politia a facut monitorizari, bariele stau si cate juma de ora in zone de mare interes, cu circ intensa".</p>
      <p>"Am transmis o solicitare catre Ministerul Transporturilor, CFR, să ajungem la o intelegere amiabilă, să nu se mai lase bariera de la Andronache şi Petricani la nivel cu trecerea cu calea ferata în ore de varf, începând cu 6.30 şi finalul programului, cand se iese la birou, între 17-19.30. Politia a facut monitorizari, bariele stau si cate jumatate de ora in zone de mare interes, cu circ intensa.</p>
    </article>
  </body>
</html>