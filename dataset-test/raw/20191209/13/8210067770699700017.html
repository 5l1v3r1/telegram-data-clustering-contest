<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11054640"/>
    <meta property="og:site_name" content="TV 2"/>
    <meta property="article:published_time" content="2019-12-09T13:41:38+00:00"/>
    <meta property="og:title" content="Tromsø-tragedien:Kvinne (27) døde av drukning og alvorlig nedkjøling"/>
    <meta property="og:description" content="Den avdøde kvinnen ble obdusert på fredag."/>
  </head>
  <body>
    <article>
      <h1>Tromsø-tragedien:Kvinne (27) døde av drukning og alvorlig nedkjøling</h1>
      <h2>Den avdøde kvinnen ble obdusert på fredag.</h2>
      <address><time datetime="2019-12-09T13:41:38+00:00">09 Dec 2019, 13:41</time> by <a rel="author" href="mailto:mari.five@tv2.no" target="_blank">Mari Linge Five</a></address>
      <p>Mandag i forrige uke ble politiet i Tromsø varslet om funn av en barnevogn, og spor som førte ned til vannet ved Fagereng på Tromsøya.</p>
      <p>Da nødetatene kom frem fant de en kvinne på 27 år, samt tre barn på fire, syv og ett år livløse i vannet.</p>
      <p>Kvinnen og de to barna døde av skadene.</p>
      <p>27-åringen ble obdusert på fredag. Den foreløpige obduksjonsrapporten viser at hun døde av drukning og alvorlig nedkjøling. Det skriver Troms politidistrikt i en pressemelding.</p>
      <p>På søndag møtte over 1.500 personer opp i Tromsø sentrum for å minnes personene som ble funnet i sjøen. Barnas far takket for støtten.</p>
      <p>– Det betyr mye for faren at Tromsø stiller opp på denne måten og viser sin kjærlighet og omsorg til ham. Sammen blir man sterkere, sa farens bistandsadvokat Erik Ringberg.</p>
      <p>
        <i>Saken oppdateres!</i>
      </p>
    </article>
  </body>
</html>