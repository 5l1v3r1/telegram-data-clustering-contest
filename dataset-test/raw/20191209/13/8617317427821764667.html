<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/techinasia/netflix-reserveert-420-miljoen-om-de-strijd-met-disney-aan-te-gaan-in-india"/>
    <meta property="og:site_name" content="DutchCowboys"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="​Netflix reserveert $ 420 miljoen om de strijd met Disney aan te gaan in India"/>
    <meta property="og:description" content="Volgens Reed Hastings, CEO van Netflix, gaat het bedrijf in totaal $ 420,5 miljoen besteden aan het produceren en acquireren van content in India."/>
  </head>
  <body>
    <article>
      <h1>​Netflix reserveert $ 420 miljoen om de strijd met Disney aan te gaan in India</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author">Redactie Azië</a></address>
      <p><a href="https://www.dutchcowboys.nl/netflix">Netflix</a> pakt flink door in India, waar het concurreert met meer dan dertig rivalen, waaronder <a href="https://www.dutchcowboys.nl/disney">Disney</a>. Reed Hastings, CEO van Netflix, zei vrijdag dat het bedrijf op schema ligt om in totaal $ 420,5 miljoen te besteden aan het produceren en acquireren van content. Geen enkele streamingdienst in India komt in de buurt van dergelijke investeringen.</p>
      <p>KPMG schat dat Disney’s Hotstar dit jaar ongeveer <a href="https://assets.kpmg/content/dam/kpmg/in/pdf/2019/08/india-media-entertainment-report-2019.pdf">$ 17 miljoen heeft besteed</a> aan het produceren van zeven originele shows, terwijl Eros Now ongeveer $ 50 miljoen uitgaf aan 100 nieuwe programma’s.</p>
      <h3>Netflix in India</h3>
      <p>Netflix, dat begin 2016 India binnentrad als onderdeel van een wereldwijde push naar meer dan 200 landen, heeft tot nu toe meer dan twintig originele shows en films in het land geproduceerd. Het bedrijf ging samenwerkingsverbanden aan met een aantal lokale productiehuizen, waaronder Shah Red Chillies Entertainment van Bollywood-ster Shah Rukh Khan.</p>
      <p>Hastings zei dat verschillende Indiase “Netflix Originals”, waaronder de thriller Sacred Games en animatieshow Mightly Little Bheem inmiddels door andere landen zijn opgepikt. Meer dan 27 miljoen huishoudens buiten India bekeken Mighty Little Bheem, een show gericht op kinderen.</p>
      <h3>$ 15 miljard</h3>
      <p>Netflix, dat naar verwachting volgend jaar wereldwijd ongeveer $ 15 miljard zal uitgeven aan content, houdt het aantal abonnees in India geheim. Wereldwijd zijn er meer dan 158 miljoen abonnees. Financiële gegevens zijn er wel, in het boekjaar dat eindigde in maart, boekte het bedrijf een omzet van $ 65 miljoen en een winst van ongeveer $ 720.000 voor de Indiase activiteiten.</p>
      <p>India is uitgegroeid tot een van de laatste grote groeimarkten voor technologie- en entertainmentbedrijven. Volgens Boston Consulting Group is ongeveer de helft van de 1,3 miljard inwoners van het land nu online en wordt verwacht dat de on-demand videomarkt de komende vier jaar zal groeien naar $ 5 miljard.</p>
      <p>De neiging om te betalen voor een abonnementsservice blijft aanzienlijk laag in India, vaak omdat men het simpelweg niet kan betalen. Om het bereik te vergroten, introduceerde Netflix eerder dit jaar een goedkoper mobile-only abonnement van $ 2,80 per maand.</p>
      <related>
        <h4>Lees ook:</h4>
        <a href="https://www.dutchcowboys.nl/techinasia/netflix-start-met-mobile-only-abonnement-in-maleisie"/>
        <a href="https://www.dutchcowboys.nl/entertainment/netflix-introduceert-mobiel-abonnement-in-india"/>
        <a href="https://www.dutchcowboys.nl/video/25525"/>
      </related>
    </article>
  </body>
</html>