<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kultura-eletmod/bulvar/cikk/2019/12/09/a-kis-sarolta-hercegnonek-ez-a-leginkabb-ahitott-karacsonyi-vagya"/>
    <meta property="og:site_name" content="hirado.hu"/>
    <meta property="article:published_time" content="2019-12-09T13:51:00+00:00"/>
    <meta property="og:title" content="A kis Sarolta hercegnőnek ez a leginkább áhított karácsonyi vágya"/>
    <meta property="og:description" content="Tagadhatatlan, hogy ebben is dédnagymamájára hasonlít."/>
  </head>
  <body>
    <article>
      <h1>A kis Sarolta hercegnőnek ez a leginkább áhított karácsonyi vágya</h1>
      <address>
        <time datetime="2019-12-09T13:51:00+00:00">09 Dec 2019, 13:51</time>
      </address>
      <p>
        <b>Tagadhatatlan, hogy ebben is dédnagymamájára hasonlít.</b>
      </p>
      <p>A <a href="https://www.mirror.co.uk/news/uk-news/princess-charlottes-christmas-request-proves-21054068">Mirror</a> magazin megtudta, mit szeretne a Télapótól karácsonyra Katalin hercegné és Vilmos herceg tüneményes kislánya, Sarolta. Mint kiderült, épp olyan szerelmese a lovaknak, mint dédnagymamája, Erzsébet királynő, így aztán nem is meglepő, hogy listájának első helyén egy póni szerepel.</p>
      <figure>
        <img src="https://hirado.hu/wp-content/uploads/sites/7/2019/05/07541897.jpg"/>
        <figcaption>Sarolta hercegnő (Fotó: MTI/EPA/DUCHESS OF CAMBRIDGE)</figcaption>
      </figure>
      <p>A lapnak nyilatkozó bennfentes szerint még egyáltalán nem biztos, hogy a szülők teljesítik a négyévesük álmát, Vilmos kifejezetten rossz ötletnek tartja a dolgot, szerinte gyermeke még túl kicsi hozzá, egy évet még várna egy ilyen meglepetéssel.</p>
      <figure>
        <img src="https://hirado.hu/wp-content/uploads/sites/7/2019/03/K_EPA20181214204.jpg"/>
        <figcaption>Katalin hercegné és Vilmos herceg, három gyermekükkel (Fotó: MTI/EPA/Matt Porteus)</figcaption>
      </figure>
      <p>Mindeközben hatéves bátyja, György ettől kisebb ajándékokra vágyik, a sportért rajongó herceg új teniszütőt vagy asztalit focit szeretne, de ha lehet hinni a bennfentesnek, ő is, és húga is kap egy-egy gyerekeknek való konyhai eszköz szettet, ugyanis mindketten imádnak édesanyjukkal tevékenykedni a konyhában, és legfőképpen óriási felfordulást okozni.</p>
      <p>Tweet</p>
    </article>
  </body>
</html>