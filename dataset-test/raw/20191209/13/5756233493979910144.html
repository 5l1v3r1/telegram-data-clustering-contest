<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625663/%D8%A7%D8%B9%D9%84%D8%A7%D9%85-%D8%B2%D9%85%D8%A7%D9%86-%D8%AB%D8%A8%D8%AA%E2%80%8C%D9%86%D8%A7%D9%85-%D9%85%D8%B3%DA%A9%D9%86-%D9%85%D9%84%DB%8C-%D8%AF%D8%B1-%DB%B2%DB%B3-%D8%A7%D8%B3%D8%AA%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="اعلام زمان ثبت‌نام مسکن ملی در ۲۳ استان"/>
    <meta property="og:description" content="معاون مسکن وزیر راه و شهرسازی با اعلام اینکه از فردا ثبت‌نام مسکن ملی برای ۶ استان سمنان، ایلام، شرق سمنان، ایرانشهر، آذربایجان غربی و خراسان رضوی آغاز می‌شود، گفت: ثبت نام از مردم استان‌های تهران، البرز، قزوین، جنوب کرمان و کرمان نیز ۳۰ آذرماه آغاز می‌شود و به مدت سه روز ادامه خواهد یافت."/>
  </head>
  <body>
    <article>
      <h1>اعلام زمان ثبت‌نام مسکن ملی در ۲۳ استان</h1>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <p>
        <i>معاون مسکن وزیر راه و شهرسازی با اعلام اینکه از فردا ثبت‌نام مسکن ملی برای ۶ استان سمنان، ایلام، شرق سمنان، ایرانشهر، آذربایجان غربی و خراسان رضوی آغاز می‌شود، گفت: ثبت نام از مردم استان‌های تهران، البرز، قزوین، جنوب کرمان و کرمان نیز ۳۰ آذرماه آغاز می‌شود و به مدت سه روز ادامه خواهد یافت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«محمود محمودزاده»، برنامه زمانبندی ثبت‌نام متقاضیان مسکن ملی در۲۳ استان باقیمانده را اعلام کرد.</p>
      <p>قرار بود فردا استان‌های جدیدی که می‌توانند در طرح مسکن ملی ثبت نام کنند مشخص شد که با اعلام معاون مسکن وزیر راه ترتیب ثبت نام در ۲۳ استان مشخص شد.</p>
      <p>وی خبر داد که چهار استان سمنان، ایلام، آذربایجان غربی، خراسان رضوی و همچنین شرق سمنان و شهرستان ایرانشهر از ۱۹ آذرماه به مدت سه روز فرصت دارند تا در سامانه مسکن ملی به نشانی https://tem.mrud.ir/ ثبت نام کنند.</p>
      <p>معاون مسکن وزیر راه و شهرسازی گفت: ۶ استان دیگر از ۲۳ آذرماه وارد فرایند ثبت نام شده که شامل استان‌های اصفهان، زنجان، گیلان، هرمزگان، مازندران و لرستان هستند.</p>
      <p>بعد از ثبت نام گروه یاد شده، متقضایان ثبت نام خانه در استان‌های فارس، اردبیل، آذربایجان‌شرقی، مرکزی و بوشهر میتوانند با ورود به سامانه مدارک مورد نیاز را آپلود کنند.</p>
      <p>ثبت نام در این استان‌ها از ۲۶ آذرماه به مدت ۳ روز انجام می‌شود.</p>
      <p>بر این اساس ثبت نام استان‌های تهران، البرز، قزوین، جنوب کرمان و کرمان نیز ۳۰ آذرماه آغاز می‌شود و به مدت سه روز ادامه خواهد یافت.</p>
      <p>ثبت‌نام نخستین گروه از متقاضیان مسکن ملی روز ۲۱ آبان آغاز شد و مردم استان‌های سیستان و بلوچستان، خراسان جنوبی، خراسان شمالی و قم برای ثبت نام مسکن ملی در سایت https://tem.mrud.ir/مدارک خود را بارگذاری کردند.</p>
      <p>سه روز بعد مردم استان‌های گلستان، کهگیلویه و بویراحمد و کردستان با ثبت نام در سامانه مسکن ملی در روز ۲۵ آبان ماه در این طرح مشارکت داشته باشند.</p>
      <p>استان کرمان قبلا به عنوان پایلوت انتخاب شده بود و اکنون متقاضیان واقعی در این استان درحال شناسایی هستند.</p>
      <p>در طرح اقدام ملی مسکن قرار است ۴۰۰ هزار واحد مسکونی شامل ۲۰۰ هزار واحد در شهر‌های جدید، ۱۰۰ هزار واحد در شهر‌های زیر ۵۰ هزار نفر از سوی بنیاد مسکن و ۱۰۰ هزار واحد در بافت‌های فرسوده احداث شود.</p>
      <p>ثبت نام مسکن ملی از روز ۱۶ آذر آغاز و تا ۱۴ روز دیگر ادامه خواهد شد و مردم تهران در آخرین هفته ماه آذر می‌توانند در یکی از شهر‌های جدید اطراف که فعلا پرند و پردیس اعلام شده است ثبت‌نام کنند.</p>
      <p>متقاضیان ثبت نام در طرح اقدام ملی و افراد تحت تکفل باید فاقد زمین مسکونی یا واحد مسکونی از روز اول فروردین ماه ۸۴ به بعد باشند و پس از انقلاب اسلامی از امکانات نهاد‌های عمومی غیردولتی مربوط به تأمین مسکن شامل زمین، واحد مسکونی و یا تسهیلات یارانه‌ای خرید و یا ساخت واحد مسکونی استفاده نکرده باشد. به عبارتی فرم ‹‹ج›› در استعلام از سامانه مربوطه باید سبز باشد.</p>
      <p>شرط دیگر متاهل یا سرپرست خانوار بودن است. البته زنان خودسرپرست مشروط به داشتن حداقل ۳۵ سال سن می‌توانند در این طرح نام‌نویسی کنند.</p>
      <p>داشتن حداقل پنج سال سابقه سکونت در پنج سال اخیر در شهر مورد تقاضا از دیگر الزامات است.</p>
      <p>سابقه سکونت در شهر جدید مورد تقاضا یا در شهر مادر حداقل پنج سال خواهد بود.</p>
      <p>نداشتن منع قانونی برای دریافت تسهیلات بانکی نظیر چک برگشتی، تسهیلات معوقه و غیره، توانایی تأمین هزینه ساخت مسکن مازاد بر تسهیلات بانکی، امکان سپرده‌گذاری حداقل ۳۰ درصد هزینه ساخت مازاد بر تسهیلات بانکی از جمله دیگر شروط اعلام شده است.</p>
    </article>
  </body>
</html>