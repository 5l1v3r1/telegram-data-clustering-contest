<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/bukmekeri-zrobili-prognoz-na-match-shahtarya-proti-atalanti-u-lizi-chempioniv-332340_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T13:47:00+00:00"/>
    <meta property="og:title" content="Букмекери зробили прогноз на матч &quot;Шахтаря&quot; проти &quot;Аталанти&quot; у Лізі чемпіонів"/>
    <meta property="og:description" content="Гірники проведуть вирішальний поєдинок."/>
  </head>
  <body>
    <article>
      <h1>Букмекери зробили прогноз на матч "Шахтаря" проти "Аталанти" у Лізі чемпіонів</h1>
      <h2>"Гірники" проведуть вирішальний поєдинок.</h2>
      <address>
        <time datetime="2019-12-09T13:47:00+00:00">09 Dec 2019, 13:47</time>
      </address>
      <p>У середу, 11 грудня, в Харкові на ОСК "Металіст" в рамках 6-го туру групового етапу Ліги чемпіонів зустрінуться <b><a href="https://dt.ua/SPORT/prem-yer-liga-shahtar-obigrav-olimpik-u-harkovi-332193_.html">донецький "Шахтар"</a></b> і італійська "Аталанта".</p>
      <p>Букмекери віддають мінімальну перевагу українському клубу. На перемогу "Шахтаря" приймаються ставки з коефіцієнтом 2.56. Успіх "Аталанти" оцінюється в 2.60. Нічийний результат зустрічі – 3.60.</p>
      <p>Нагадаємо, після п'яти турів "Шахтар" йде на другому місці, маючи в активі шість очок. Третє місце займає "Динамо" Загреб (п'ять очок), а у "Аталанти" – 4 набраних пункти. Перше місце в квартеті собі гарантував англійський "Манчестер Сіті".</p>
      <p>Зазначимо, що в Італії донецький клуб обіграв "Аталанту" з рахунком 2:1, вирвавши перемогу на останніх секундах.</p>
      <p>"Шахтарю" для виходу в плей-офф Ліги чемпіонів потрібно обіграти італійців, однак при перемозі "Динамо" Загреб у матчі проти "Манчестер Сіті" підопічним Каштру вистачить і нічиєї.</p>
      <p>Раніше повідомлялося про те, що <b><a href="https://dt.ua/SPORT/shahtar-predstaviv-yaskraviy-promo-rolik-virishalnogo-matchu-ligi-chempioniv-331474_.html">"Шахтар" представив яскравий промо-ролик вирішального матчу Ліги чемпіонів</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>