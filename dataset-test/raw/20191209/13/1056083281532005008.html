<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813587/%D8%B4%D8%B1%D8%A7%DB%8C%D8%B7-%D8%A7%D8%B3%D8%AA%D8%A7%D9%86%D8%AF%D8%A7%D8%B1%D8%AF-%D8%A7%D8%AA%D8%A7%D9%82-%D8%B3%D8%B1%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:05:29+00:00"/>
    <meta property="og:title" content="شرایط استاندارد اتاق سرور"/>
    <meta property="og:description" content="توجه و نگهداری از سرور، استوریج و سیستم‌های امنیتی در هر سازمان و شرکتی از اهمیت بالایی برخوردار است. بهترین مکان برای نگهداری از این تجهیزات گران‌قیمت، اتاق سرور است."/>
  </head>
  <body>
    <article>
      <h1>شرایط استاندارد اتاق سرور</h1>
      <address><time datetime="2019-12-09T13:05:29+00:00">09 Dec 2019, 13:05</time> by <a rel="author">زهرا میعادی</a></address>
      <p>توجه و نگهداری از سرور، استوریج و سیستم‌های امنیتی در هر سازمان و شرکتی از اهمیت بالایی برخوردار است. بهترین مکان برای نگهداری از این تجهیزات گران‌قیمت، اتاق سرور است.</p>
      <p>به گزارش ایسنا، بنابر اعلام آچارباز، اتاق سرور باید طبق استانداردهایی که در حوزه شبکه مطرح است طراحی شود تا هم در مصرف برق صرفه‌جویی شود و هم امنیت تمامی تجهیزات تامین شود. در اینجا قصد داریم شرایط یک اتاق سرور استاندارد را بیان کنیم.</p>
      <h3>موقعیت اتاق سرور</h3>
      <p>جایی که برای اتاق سرور در نظر می‌گیرید، از نظر ابعاد باید پاسخگوی تمامی تجهیزاتی که قرار است داخل آن جای گیرد باشد. حتی پیش‌بینی این را بکنید که شاید در سال‌های آینده بخواهید به تعداد تجهیزاتی که در اتاق سرور دارید، بیافزایید. تجهیزات اتاق سرور را نمی‌توان با فاصله کم در کنار هم قرار داد. هر کدام از رک‌ها نیاز به فضایی مناسب دارند تا تهویه سیستم‌ها بدون مشکل انجام شود.</p>
      <p>می‌دانید که اتاق سرور سروصدای زیادی دارد. پس وجود اتاق سرور در دفاتر کار و یا در نزدیکی اتاق‌ها می‌تواند دردسرساز بوده و مشکلات زیادی به‌همراه داشته باشد.</p>
      <h3>شرایط محیطی اتاق سرور</h3>
      <p>کفپوش، سقف و دیوارهای اتاق سرور باید مقاوم باشند و از جنسی انتخاب شوند که عایق صدا و گردوخاک است. گردوخاک می‌تواند صدمه زیادی به تجهیزات اتاق سرور شما وارد کند. ارتفاع استاندارد برای اتاق سرور حدود ۲۷۰ سانتی‌متر است و در صورت وجود سقف کاذب، باید دیوارها تا سقف ادامه داشته باشند.</p>
      <h3>امنیت اتاق سرور</h3>
      <p>توجه داشته باشید که اتاق سرور باید از رطوبت هم به‌دور باشد. وجود رطوبت در اتاق سرور می‌تواند تهدید جدی برای تجهیزات تلقی شود. بهتر است برای حفظ امنیت بیشتر، اتاق سرور پنجره‌ای نداشته باشد. بهترین پوشش برای کفپوش هم از نوع آنتی استاتیک است. اتاق سرور باید به سیستم دوربین مداربسته هم مجهز باشد تا تمام رفت‌وآمدها کنترل شود. </p>
      <h3>سیستم روشنایی و برق اتاق سرور</h3>
      <p>برق اتاق سرور هم باید طبق آخرین استانداردها طراحی شود. بهتر است در کنار مدار اصلی، چند مدار اضافی هم در سیستم برق تعبیه شود تا در صورت آسیب به مدار اصلی، برق اتاق سرور دچار مشکل نشود.</p>
      <p>روشنایی اتاق سرور باید به شکلی باشد که در صورت خروج افراد، به‌صورت اتوماتیک خاموش شود. زیرا در کنار صرفه‌جویی در مصرف برق، از تولید گرما و حرارت هم جلوگیری می‌شود.</p>
      <p>وجود UPS در اتاق سرور از ضروریات است. باید مطابق با تجهیزاتی که در اتاق سرور دارید، UPS مناسب را انتخاب کنید. وجود UPS از قطع ناگهانی برق و وارد شدن آسیب و خسارات جبران‌ناپذیر به اتاق سرور جلوگیری می‌کند. </p>
      <p>&lt;p&gt;برای خارج کردن بارهای اضافی و مخرب در سیستم برق اتاق سرور هم باید یک چاه ارت در اتاق وجود داشته باشد. همچنین برای جلوگیری از بروز نوسانات ناشی از برق، وجود یک استابیلایزر در اتاق سرور ضروری است.</p>
      <h3>سیستم اطفاء حریق اتاق سرور</h3>
      <p>تجهیزاتی که در اتاق سرور وجود دارند بسیار گران‌قیمت هستند و خریداری دوباره این تجهیزات، بار سنگینی روی دوش شرکت و یا سازمان خواهد گذاشت. آتش‌سوزی در اتاق سرور هم از مواردی است که در صورت پیش‌بینی نکردن آن، می‌تواند خساراتی به‌همراه داشته باشد.</p>
      <p>وجود تجهیزات و سیستم اطفاء حریق در اتاق سرور، از مهم‌ترین مواردی است که قبل از طراحی، باید به آن اندیشید. بهتر است داخل رک‌ها و قسمت‌های مختلف اتاق سرور، از سنسورهای تشخیص آتش‌سوزی استفاده شود. همچنین اتاق سرور باید به شکلی باشد که در صورت بروز آتش‌سوزی در خارج از آن، آسیبی متوجه اتاق و تجهیزات نباشد. استفاده از یک درِ ورودی ضدحریق؛ گزینه خوبی است.</p>
      <figure>
        <img src="https://cdn.isna.ir/d/2019/12/09/4/61507023.jpg"/>
      </figure>
      <h3>سیستم خنک کننده اتاق سرور</h3>
      <p>یکی از مهم‌ترین موارد در <a href="https://a4baz.com/blog/a-few-simple-ways-to-maintain-server-and-server-rooms.html">نگهداری اتاق سرور</a>، کنترل درجه حرارت است. دمای استاندارد اتاق سرور، بین ۲۰ تا ۲۴ درجه سانتی‌گراد است. برای خنک نگه داشتن اتاق سرور، سیستم‌های کولینگ تخصصی طراحی شده‌اند که قیمت‌هایی بالایی هم دارند. اما برای یک اتاق سرور کوچک این سیستم‌ها خیلی مقروب‌به‌صرفه نیستند. پس در این شرایط بهترین گزینه استفاده از کولر گازی است. کولرهای گازی برای اتاق سرور هم باید دارای ویژگیAuto start  و DC Inverter باشند تا در صورت قطعی و وصل شدن برق دوباره شروع به کار کرده و در مصرف برق صرفه‌جوی شود.</p>
      <h3>ورود و خروج به اتاق سرور</h3>
      <p>ورود و خروج به اتاق سرور باید کاملا کنترل شده باشد و همه اعضای سازمان اجازه ورود به اتاق را ندارند. درب اتاق سرور باید همیشه قفل شود و کسانی که اجازه ورود به اتاق را دارند هم مشخص شوند. گاهی ممکن است نیروهای خدماتی برای نظافت وارد اتاق سرور شوند و با کوچک‌ترین بی‌احتیاطی از سوی فرد، اتصالات قطع شود و یا دستگاهی خاموش شود. پس نظافت اتاق سرور و سرویس تجهیزات کاری است که باید توسط متخصص شبکه انجام شود.</p>
      <figure>
        <img src="https://cdn.isna.ir/d/2019/12/09/4/61507024.jpg"/>
      </figure>
      <p>گاهی با رعایت تمام موارد برای طراحی و حتی نگهداری اتاق سرور، ممکن است تجهیزات شبکه دچار مشکل شوند. در این صورت به تنها کسی که نیاز دارید، یک <a href="https://a4baz.com/server-service">متخصص تعمیر سرور و تجهیزات شبکه</a> است. متخصص شبکه‌ای که مهارت و دانش کافی برای تعمیر، عیب‌یابی و حتی سرویس تمامی تجهیزاتی که در اتاق سرور دارید را داشته باشد. خدمات راه اندازی و تعمیر تجهیزات شبکه <a href="https://a4baz.com/">آچارباز</a>، تمامی سرویس‌های مرتبط با تهیه و راه‌اندازی تجهیزات سرور و شبکه را به صورت سرویس در محل در اختیار شما قرار خواهد داد.</p>
      <p>انتهای رپرتاژ آگهی</p>
    </article>
  </body>
</html>