<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242548"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T13:07:00+00:00"/>
    <meta property="og:title" content="І ведала, і ўсё роўна папалася: жыхарка Маладзечна за некалькі хвілін страціла 3000 рублёў"/>
    <meta property="og:description" content="За некалькі хвілін размовы з махляркай 50-гадовая жыхарка Маладзечанскага раёна страціла каля 3000 рублёў. Грошы жанчына збірала на паездку ў санаторый. Жанчына прызналася, што чула пра такія ашуканскія схемы, але ўжо вельмі пераканаўчай была лжэсупрацоўніца банка, паведамляе абласная міліцыя."/>
  </head>
  <body>
    <article>
      <h1>І ведала, і ўсё роўна папалася: жыхарка Маладзечна за некалькі хвілін страціла 3000 рублёў</h1>
      <address><time datetime="2019-12-09T13:07:00+00:00">09 Dec 2019, 13:07</time> by <a rel="author">NN.by</a></address>
      <p>За некалькі хвілін размовы з махляркай 50-гадовая жыхарка Маладзечанскага раёна страціла каля 3000 рублёў. Грошы жанчына збірала на паездку ў санаторый. Жанчына прызналася, што чула пра такія ашуканскія схемы, але ўжо вельмі пераканаўчай была лжэсупрацоўніца банка, <a href="https://minobl.mvd.gov.by/ru/news/1574">паведамляе</a> абласная міліцыя.</p>
      <p>Жанчыне патэлефанавалі нібыта з Беларусбанка 4 снежня каля 19 гадзін. На іншым канцы провада дзяўчына паведаміла, што ад імя пацярпелай паступіла анлайн-заяўка на крэдыт больш за 2000 рублёў. Спачатку размова з невядомай не складвалася. Абгрунтаваўшы, што не з'яўляецца трымальнікам карты названага банка, вяскоўка паклала слухаўку.</p>
      <p>Званок паўтарыўся — аказалася, праблемы паўсталі і з той плацёжнай карткай, якая ёсць на руках заяўніцы. Як адзначыла пацярпелая, дыялог быў настолькі пісьменна выбудаваны, што, маўляў, вакол аферысты і трэба неадкладна ратаваць свае зберажэнні.</p>
      <p>Па словах дзяўчыны, адзіна правільны спосаб засцерагчы сябе - паставіць падвойную абарону. Занепакоеная жанчына адразу ж пагадзілася на прапанову банка і прадыктавала лічбы, якія прыйшлі ёй у смс-паведамленні, маўляў, новы пароль карткі. Наступнае апавяшчэнне ўжо было аб спісанні больш за 2 800 рублёў.</p>
    </article>
  </body>
</html>