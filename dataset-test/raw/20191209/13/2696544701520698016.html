<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191209_jobbik_allatkinzas_letoltendo_borton_nepszavazas_kezdemenyezese"/>
    <meta property="og:site_name" content="HVG.hu"/>
    <meta property="article:published_time" content="2019-12-09T13:17:00+00:00"/>
    <meta property="og:title" content="Népszavazást kezdeményez a Jobbik: börtönbe csuknák az állatkínzókat"/>
    <meta property="og:description" content="Szigorítanák azok büntetését, akik állatkínzást követnek el."/>
  </head>
  <body>
    <article>
      <h1>Népszavazást kezdeményez a Jobbik: börtönbe csuknák az állatkínzókat</h1>
      <address><time datetime="2019-12-09T13:17:00+00:00">09 Dec 2019, 13:17</time> by <a rel="author">hvg.hu</a></address>
      <p>
        <b>Szigorítanák azok büntetését, akik állatkínzást követnek el.</b>
      </p>
      <blockquote>A Jobbik népszavazást kezdeményezett az állatkínzók szigorúbb büntetése érdekében – közölte a párt hétfőn.</blockquote>
      <p>Azt írták: megelégelték, hogy a Fidesz-KDNP nyolc alkalommal szavazta le a Jobbik azon kezdeményezését, hogy az állatkínzók büntetési tételeit szigorítsák a Büntető Törvénykönyvben.</p>
      <p>Szerintük nap mint nap történnek megrázó esetek, de a Fidesz miatt az elkövetők csupán enyhe büntetésben részesülnek. A Jobbik ezért úgy döntött,</p>
      <blockquote>népszavazási kezdeményezést nyújt be, hogy az állatkínzók letöltendő börtönbüntetésben részesüljenek kegyetlenkedéseik miatt.</blockquote>
      <p>"Bízunk benne, hogy a bizottság kedvezően bírálja el a kezdeményezést, és jövőre népszavazás dönthet az állatkínzók sorsáról" – írták.</p>
      <related>
        <a href="https://hvg.hu/itthon/20191114_Csontsovany_kutyakat_mentettek_ki_Pecsen_egy_tenyesztotol"/>
        <a href="https://hvg.hu/itthon/20191203_veszprem_kutya_allatkinzas"/>
      </related>
    </article>
  </body>
</html>