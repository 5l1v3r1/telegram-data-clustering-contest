<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/trabzonspor/2019/12/09/trabzonsporda-basel-maci-hazirliklari-basladi"/>
    <meta property="og:site_name" content="Aspor"/>
    <meta property="article:published_time" content="2019-12-09T13:18:59+00:00"/>
    <meta property="og:title" content="Trabzonspor'da Basel maçı hazırlıkları başladı"/>
    <meta property="og:description" content="Trabzonspor, UEFA Avrupa Ligi C Grubu'nda 12 Aralık Perşembe günü İsviçre temsilcisi Basel'e konuk olacağı 6. ve son hafta maçının hazırlıklarına başladı."/>
  </head>
  <body>
    <article>
      <h1>Trabzonspor'da Basel maçı hazırlıkları başladı</h1>
      <address>
        <time datetime="2019-12-09T13:18:59+00:00">09 Dec 2019, 13:18</time>
      </address>
      <p>
        <b><a href="https://www.aspor.com.tr/index/trabzonspor">Trabzonspor</a>, <a href="https://www.aspor.com.tr/index/uefa">UEFA</a> Avrupa Ligi C Grubu'nda 12 Aralık Perşembe günü İsviçre temsilcisi <a href="https://www.aspor.com.tr/index/basel">Basel</a>'e konuk olacağı 6. ve son hafta maçının hazırlıklarına başladı.</b>
      </p>
      <p>Bordo-mavili kulüpten yapılan açıklamada, teknik direktör <a href="https://www.aspor.com.tr/index/unal-karaman">Ünal Karaman</a> yönetiminde Mehmet Ali Yılmaz Tesisleri'nde basına kapalı gerçekleştirilen antrenmanda oyuncuların, iki grup halinde çalıştığı belirtildi.</p>
      <p>Antalyaspor karşılaşmasında forma giyen futbolcuların yenilenme, diğer oyuncuların ise telafi antrenmanı yaptıkları aktarıldı.</p>
      <p>Son sırada yer alan ve gruptan çıkma şansı bulunmayan bordo-mavili ekipte oyuncuların yarın izinli olacağı, müsabakanın yapılacağı St. Jakob-Park'ta 11 Aralık Çarşamba günü gerçekleştirilecek idmanla da hazırlıkların tamamlanacağı ifade edildi.</p>
      <figure>
        <a href="https://www.aspor.com.tr/trabzonspor/2019/12/09/trabzonspor-son-9-sezonun-en-verimli-donemini-geciriyor">
          <img src="https://iaaspr.tmgrup.com.tr/97e81f/366/218/0/123/2048/1342?u=https://iaspr.tmgrup.com.tr/2019/12/09/trabzonspor-son-9-sezonun-en-verimli-donemini-geciriyor-1575884173818.jpg"/>
        </a>
      </figure>
      <p>
        <a href="https://www.aspor.com.tr/trabzonspor/2019/12/09/trabzonspor-son-9-sezonun-en-verimli-donemini-geciriyor"><b>Trabzonspor son 9 sezonun en verimli döneminde</b>Süper Lig'de 30 puanlı lider Demir Grup Sivasspor'un 4 puan gerisinde 3'üncü sırada yer alan ve ilk yarının son 3 haftasına girilirken zirve mücadelesini sürdüren Trabzonspor, 14'üncü haftalar itibarıyla, 33 puan topladığı 2010-11 sezonundan sonra en çok puan topladığı dönemi geçiriyor.<i>haberin devamı</i></a>
      </p>
    </article>
  </body>
</html>