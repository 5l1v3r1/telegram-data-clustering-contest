<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205380-kolishni-ministri-oboroni-ssha-prolili-svitlo-na-prichini-provalu-peregovoriv-mizh-ssha-ta-kndr"/>
    <meta property="og:site_name" content="Mind UA"/>
    <meta property="article:published_time" content="2019-12-09T13:12:00+00:00"/>
    <meta property="og:title" content="Колишні міністри оборони США пролили світло на причини провалу переговорів між США та КНДР"/>
    <meta property="og:description" content="За їх словами, причини полягають у відсутності підготовки до зустрічей та співпраці із союзниками"/>
  </head>
  <body>
    <article>
      <h1>Колишні міністри оборони США пролили світло на причини провалу переговорів між США та КНДР</h1>
      <h2>За їх словами, причини полягають у відсутності підготовки до зустрічей та співпраці із союзниками</h2>
      <address>
        <time datetime="2019-12-09T13:12:00+00:00">09 Dec 2019, 13:12</time>
      </address>
      <p>Екс-міністри оборони США Леон Панетта та Джеймс Меттіс пов’язали провальні зустрічі на вищому рівні між північнокорейським лідером Кім Чен Ином та президентом Дональдом Трампом з відсутністю підготовки та співпраці із союзниками. Про це повідомляє <a href="https://www.cnbc.com/2019/12/08/former-defense-secretaries-shed-light-on-why-trump-talks-with-north-korea-failed.html">CNBC</a>.</p>
      <p>«Якщо президент США збирається сісти за стіл переговорів з іншим лідером, йому краще бути готовим з точки зору того, з якими проблемами це пов’язано і про що треба домовлятись,щоб чогось досягнути», – сказав Панетта, коли його спитали про зустрічі Трампа з Кім Чен Ином.</p>
      <p>«Так, ми досягли певного прогресу  у спробах стримати те, що відбувається в Північній Кореї, але я думаю, що КНДР на сьогодні представляє собою таку ж загрозу, як і раніше, якщо не більше», – додав він.</p>
      <p>КНДР – єдина країна, яка провела випробування ядерної зброї у цьому столітті. З 2011 року Кім Чен Ин запустив понад 90 ракет і провів чотири випробування ядерної зброї, що більше, ніж його батько Кім Чен Ір та дідусь Кім Ір Сен за 27 років.</p>
      <p>«Можливо, у на с не було узгодженості с департаментом, а також ми не спілкувались із союзниками в той час, коли їм доводилось читати в газеті про те, що відбувається», – сказав Меттіс.</p>
      <p>В суботу північнокорейські ЗМІ повідомили, що на полігоні для випробувань ракет було здійснено «дуже важливе» випробування. Трамп у твітер відповів, що Кім Чен Ин ризикує втратити «усе», якщо він не зробить жодних кроків для денуклеаризації.</p>
      <p>«Кім Чен Ин надто розумний і може надто багато втратити, насправді усе, якщо він діятиме вороже. Він підписав зі мною у Сінгапурі серйозну угоду про денуклеаризацію», – написав американський лідер, маючи на увазі свій перший саміт з північнокорейським колегою  в 2018.</p>
      <p>Як повідомлялось, пізніше посол Північної Кореї в ООН заявив, що питання денуклеаризації <a href="https://mind.ua/news/20205344-pivnichna-koreya-bilshe-ne-zbiraetsya-obgovoryuvati-z-ssha-vidmovu-vid-yadernoyi-zbroyi">знято з порядку денного </a>в переговорах зі Сполученими Штатами, і тривалі переговори з Вашингтоном більше не потрібні. Це найбільш різка заява, в якому підкреслюється прірва між двома сторонами напередодні встановленого до кінця року терміну.</p>
      <p>До цього Північна Корея заявила, що <a href="https://mind.ua/news/20205190-kndr-poperedzhae-ssha-shcho-mae-dlya-nih-rizdvyanij-podarunok">відправить «різдвяний подарунок»</a> Сполученим Штатам, але те, що в ньому міститиметься залежить від результатів переговорів між Вашингтоном та Пхеньяном.</p>
      <related>
        <h4>Також читайте</h4>
        <a href="https://mind.ua/news/20205358-u-vitoku-dokumentiv-pro-peregovori-ssha-ta-velikobritaniyi-pidozryuyut-rosijskih-hakeriv"/>
        <a href="https://mind.ua/news/20205344-pivnichna-koreya-bilshe-ne-zbiraetsya-obgovoryuvati-z-ssha-vidmovu-vid-yadernoyi-zbroyi"/>
        <a href="https://mind.ua/news/20205337-ssha-zayavili-pro-nepohitnu-pidtrimku-ukrayini-pered-normandskim-samitom"/>
      </related>
    </article>
  </body>
</html>