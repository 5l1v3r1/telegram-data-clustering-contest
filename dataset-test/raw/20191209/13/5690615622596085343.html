<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840287-yevrosoyuz-skhvaliv-subsidiyi-dlya-virobnitstva-batarey-na-3-2-mlrd-yevro"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Євросоюз схвалив субсидії для виробництва батарей на 3,2 млрд євро"/>
    <meta property="og:description" content="КИЇВ. 9 грудня. УНН. Європейська комісія схвалила плани Німеччини і шести інших держав Євросоюзу виділити в цілому 3,2 млрд євро на субсидії для створення …"/>
  </head>
  <body>
    <article>
      <h1>Євросоюз схвалив субсидії для виробництва батарей на 3,2 млрд євро</h1>
      <address><time datetime="2019-12-09T13:41:00+00:00">09 Dec 2019, 13:41</time> by <a rel="author">Марк Омелянюк</a></address>
      <p><b>КИЇВ. 9 грудня. УНН. </b>Європейська комісія схвалила плани Німеччини і шести інших держав Євросоюзу виділити в цілому 3,2 млрд євро на субсидії для створення європейського центру з виробництва елементів акумуляторних батарей. Про це повідомляє <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">Deutshe Welle</a>, інформує <b>УНН</b>.</p>
      <p>"Цей важливий план, що представляє інтерес для всієї Європи, може бути реалізований без надмірного підриву конкуренції", - заявила комісар ЄС з питань конкуренції Маргрете Вестагер у понеділок, 9 грудня, в Брюсселі.</p>
      <p>Згідно з планами, Німеччина виділяє субсидії в обсязі 1,25 млрд євро, Франція - 960 млн, Італія - ​​570, Польща - 240, Бельгія 80, Швеція - 50 і Фінляндія - 30 млн євро. Брюссель розраховує і на залучення приватних інвестицій в обсязі 5 млрд євро.</p>
      <p>Єврокомісія схвалила створення так званого "батарейного альянсу" в кінці 2017 року, щоб дозволити європейським підприємствам надолужити згаяне в сфері виробництва літій-іонних батарей для електромобілів. Виробництво батарей в Європі буде здійснюватися спільними силами по моделі європейського авіабудівного концерну Airbus.</p>
      <p>Акумулятори - найдорожчий компонент електромобіля, який одночасно має вирішальне значення для привабливості цього виду транспортного засобу. Міністр економки ФРН Петер Альтмайер (Peter Altmaier) назвав рішення Єврокомісії великим успіхом для автовиробників в Німеччині і у всій Європі.</p>
      <p>Як повідомлялося раніше, у Tesla визначились<a href="https://www.unn.com.ua/uk/news/1835495-u-tesla-viznachilisya-iz-mistsem-pershoyi-gigafabriki-v-yevropi"> із місцем першої гігафабрики в Європі.</a></p>
    </article>
  </body>
</html>