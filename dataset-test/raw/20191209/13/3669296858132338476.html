<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/bagcilardaki-oto-galericiler-carsisinda-cinayet"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:37:57+00:00"/>
    <meta property="og:title" content="Bağcılar'daki oto galericiler çarşısında cinayet"/>
    <meta property="og:description" content="Bağcılar'daki bir oto galericiler çarşısında iki..."/>
  </head>
  <body>
    <article>
      <h1>Bağcılar'daki oto galericiler çarşısında cinayet</h1>
      <h2>Bağcılar'daki bir oto galericiler çarşısında iki kişi arasında başlayan kavgada taraflardan biri, yanındaki silahı çıkartarak diğerine ateş etti. Ağır yaralanan kişi olay yerinde hayatını kaybetti. </h2>
      <address><time datetime="2019-12-09T13:37:57+00:00">09 Dec 2019, 13:37</time> by <a rel="author">DHA</a></address>
      <p>Olay <a href="https://www.cnnturk.com/haberleri/bagcilar">Bağcılar</a>'daki bir <a href="https://www.cnnturk.com/haberleri/oto">oto</a> galericiler çarşısında saat 15.00 sıralarında meydana geldi. Henüz bilinmeyen bir nedenle iki kişi arasında kavga çıktı. Kavgada taraflardan biri yanında getirdiği silahı çıkartınca diğeri sokaktaki bir galeriye kaçtı. Onu takip eden saldırgan oto galerinin içine girerek, kaçan kişiyi ateş ederek yaraladı. Saldırgan hızla olay yerinden kaçarken, yaralı için <a href="https://www.cnnturk.com/haberleri/saglik">sağlık</a> ekiplerine <a href="https://www.cnnturk.com/haberleri/haber">haber</a> verildi. Kısa sürede olay yerine gelen sağlık ekipleri yerde kanlar içinde yatan kişinin öldüğünü belirledi. Olay yerine gelen <a href="https://www.cnnturk.com/haberleri/polis">polis</a> ekipleri ise çevrede güvenlik önlemi alırken, kaçan saldırganı yakalamak için çalışma başlattı. </p>
      <figure>
        <img src="https://i2.cnnturk.com/i/cnnturk/75/700x0/5dee4e3017aca92320d6c15b"/>
      </figure>
      <related>
        <h4>ilgili haberler</h4>
        <a href="https://www.cnnturk.com/video/bilim-teknoloji/teknofest-2020de-gaziantepte"/>
        <a href="https://www.cnnturk.com/video/dunya/fransada-macron-zorda"/>
        <a href="https://www.cnnturk.com/video/turkiye/cumhurbaskani-erdogandan-gecmis-olsun-telefonu"/>
      </related>
    </article>
  </body>
</html>