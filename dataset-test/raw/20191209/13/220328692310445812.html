<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/otletya-i-golyamoto-pile-ot-ulitsa-sezam-408668.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T13:03:00+00:00"/>
    <meta property="og:title" content="Отлетя и Голямото пиле от &quot;Улица Сезам&quot;"/>
    <meta property="og:description" content="Актьорът Карол Спини почина в неделя на 85-годишна възраст"/>
  </head>
  <body>
    <article>
      <h1>Отлетя и Голямото пиле от "Улица Сезам"</h1>
      <address><time datetime="2019-12-09T13:03:00+00:00">09 Dec 2019, 13:03</time> by <a rel="author">Стандарт</a></address>
      <p>На 85 години в неделя почина актьорът Карол Спини, известен с ролята си на Голямото пиле в любимото на поколения детско шоу "Улица Сезам".</p>
      <p>Спини е починал в дома си в Кънектикът след боледуване, се казва в съобщение на Sesame Workshop, нестопанската организация, която продуцира шоуто.</p>
      <p>Карол Спини бе обявил оттеглянето си от шоуто още миналата година. Той избра и своите наследници, които да играят както Голямото пиле, така и Оскар Груш - двама герои, които той пресъздаваше и които белязаха детството на милиони.</p>
      <p>„Карол беше артистичен гений, чийто мил и любящ поглед към света помогна за оформянето и определянето на "Улица Сезам “от най-ранните й дни през 1969 г. през всичките пет десетилетия“, се казва в изявлението на неговите колеги, пише Канал 3.</p>
      <p>Актьорът е спечелил множество награди "Еми" за своето творчество, както и Награда за цялостно творчество. Спечели също така и "Грами" за най-добър запис на детска песен.</p>
      <p>Животът му е запечатан в документалния филм от 2014 г. „Аз съм Голямото Пиле: Историята на Карол Спини”.</p>
    </article>
  </body>
</html>