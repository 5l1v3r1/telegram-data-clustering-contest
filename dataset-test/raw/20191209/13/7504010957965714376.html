<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wired.it/attualita/tech/2019/12/09/come-cancellare-account-amazon/"/>
    <meta property="og:site_name" content="Wired"/>
    <meta property="article:published_time" content="2019-12-09T13:23:36+00:00"/>
    <meta property="og:title" content="Come cancellare l'account Amazon in pochi minuti"/>
    <meta property="og:description" content="Come cancellare account Amazon in pochi minuti? Ecco la semplice procedura da portare a termine senza fatica per dire addio al portale ecommerce una buona volta"/>
  </head>
  <body>
    <article>
      <h1>Come cancellare l'account Amazon in pochi minuti</h1>
      <address><time datetime="2019-12-09T13:23:36+00:00">09 Dec 2019, 13:23</time> by <a rel="author" href="https://www.wired.it/author/dbarbera/" target="_blank">Diego Barbera</a></address>
      <h3>La semplice procedura per dire addio al portale principe dell'ecommerce in Italia</h3>
      <p><b>Come cancellare l’account di Amazon</b> da computer oppure da smartphone? La procedura non è naturalmente così pubblicizzata e messa in primo piano, ma è lì a disposizione di chi volesse andare ad abbandonare il portale in modo pulito e senza conseguenze.</p>
      <p>Va da sé che, essendo un negozio online, sarà più che necessario prendere tutte le dovute precauzioni e andare a preparare al meglio l’abbandono della piattaforma. Abbiamo così diviso la procedura in tre parti.</p>
      <h4>Cosa fare prima di cancellare l’account di Amazon</h4>
      <p>Partiamo dall’importantissima fase preliminare. Il primo passaggio è <b>controllare eventuali ordini</b>, per farlo si fa accesso al sito e si clicca sull’icona del carrello. Se presenti, saranno mostrati in un elenco. Si ha tempo 30 minuti dopo l’acquisto per cancellare l’ordine senza problemi, se dopo poche ore meglio contattare il venditore.</p>
      <p>Se l’ordine è stato già spedito, si può rispedirlo indietro entro 14 giorni per il diritto di recesso, a spese proprie e si verrà rimborsati. In questo articolo tutte le normative e i consigli per i resi.</p>
      <p>Per scrupolo, a fondo pagina ci sono i cosiddetti “Articoli salvati per dopo”, magari meglio dare una controllata che non ci sia niente di lasciato in sospeso magari per un ultimo acquisto.</p>
      <p>Ora andare sul menu a tendina in alto a destra, cliccare su “Iscrizioni e abbonamenti”. Così facendo, si può scoprire se c’è qualcosa di legato all’account Amazon che non si vuole perdere. In caso negativo, si può passare alla pagina Il mio account &gt; Opzioni di pagamento e cancellare le carte di credito associate.</p>
      <p>Se si hanno contenuti archiviati su Store Kindle o su Amazon Drive e / o Prime Photos tutto sarà cancellato, dunque meglio procedere a un download fisico sul dispositivo in uso.</p>
      <h4>Cancellare l’account di Amazon</h4>
      <p>La procedura è facilissima, anche se è necessario passare da un intervento umano. Non esiste un modo fai da te come <a href="https://www.wired.it/internet/social-network/2018/08/30/cancellarsi-facebook-definitivamente/">per Facebook</a> oppure <a href="https://www.wired.it/mobile/app/2019/11/15/come-cancellarsi-da-tiktok/">da TikTok</a> e così via. Per fortuna, basta davvero un minuto e  ci si toglie il fastidio.</p>
      <figure>
        <img src="https://images.wired.it/wp-content/uploads/2019/12/07091430/cancellare-account-amazon.png"/>
        <figcaption>(Foto: Amazon)</figcaption>
      </figure>
      <p>Bisogna andare sulla <a href="https://www.amazon.it/gp/help/customer/contact-us/ref=hp_201712350_socu_cont?nodeId=201007630">pagina dei contatti nell’assistenza</a> e cliccare su <b>Prime e altro</b>, dunque spostarsi a fondo pagina in prossimità della scelta multipla <b>Dicci di più sul tuo problema</b>. Dal menu a tendina, scegliere <b>Aggiornare o modificare informazioni account</b> e, subito sotto, <b>Altri aggiornamenti sull’account</b>.</p>
      <figure>
        <img src="https://images.wired.it/wp-content/uploads/2019/12/07091437/Cancellazione-account-amazon.png"/>
        <figcaption>(Foto: Amazon)</figcaption>
      </figure>
      <p>Appariranno tre opzioni più in basso (Come vorresti contattarci). Consigliamo caldamente di scegliere “Chat”. Si aprirà una finestrella, si dovrà scrivere “Vorrei chiudere il mio account”. L’operatore esprimerà verosimilmente rammarico per la scelta, chiederà di confermare la scelta e si dovrà rispondere di sì. Finito, in pochi secondi.</p>
      <h4>Cosa succede dopo aver inviato richiesta di chiusura account di Amazon</h4>
      <p>Dopo aver confermato all’operatore, questi invierà la richiesta all’apposito team di supporto. Dopo tre giorni lavorativi, l’account sarà eliminato e, con esso, tutto ciò che è legato. L’<b>operazione è irreversibile</b>, dunque dal momento che si conferma in chat non si può più tornare indietro.</p>
      <p> </p>
      <p> </p>
    </article>
  </body>
</html>