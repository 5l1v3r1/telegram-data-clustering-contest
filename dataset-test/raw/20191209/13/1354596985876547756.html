<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/gezichtsherkenning-vervangt-qr-code-china"/>
    <meta property="og:site_name" content="Emerce"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="Gezichtsherkenning vervangt QR code in China"/>
    <meta property="og:description" content="In China lijkt de geliefde QR technologie alweer op zijn retour. WeChat Pay van Tencent test een systeem met gezichtsherkenning."/>
  </head>
  <body>
    <article>
      <h1>Gezichtsherkenning vervangt QR code in China</h1>
      <address><time datetime="2019-12-09T13:55:00+00:00">09 Dec 2019, 13:55</time> by <a rel="author">Redactie Emerce</a></address>
      <p>
        <b>In China lijkt de geliefde QR technologie alweer op zijn retour. WeChat Pay van Tencent test een systeem met gezichtsherkenning.</b>
      </p>
      <p>QR codes zijn alomtegenwoordig in China. Het is ook de meest gebruikte methode voor betalingen met WeChat Pay en Alibaba’s Alipay. Zij hebben betalingen met contant geld grotendeels vervangen.</p>
      <p>WeChat Pay <a href="https://www.cnbc.com/2019/11/19/tencents-wechat-china-may-soon-use-facial-recognition-for-payments.html">introduceerde</a> in augustus het Frog Pro-systeem waarbij gezichtsherkenning wordt ingezet. Let wel: zonder smartphone. Anders dan bij Apple Pay hoeven consumenten hun smartphone niet uit hun tas of broekzak te halen. 3D diepte camera’s op speciale kassa’s herkennen de klant.</p>
      <p>De technologie wordt momenteel getest bij enkele grote retailers als Jiatian en Meiyijia, maar Tencent heeft de methode formeel nog niet aangekondigd, wellicht vanwege de privacy. Tencent werkt met de Chinese overheid aan regulering op dit gebied.</p>
      <p>Alipay kwam vorig jaar al met een eigen systeem Dragonfly, dat al in zo’n 300 steden beschikbaar is.</p>
      <p>Volgens Greg Geng van Tencents WeChat Business Group zal gezichtsherkenning binnen vijf jaar QR codes hebben vervangen.</p>
      <p>
        <i>Foto Shutterstock</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/amazon-betaalplatform-amazon-pay-verder-uitrollen"/>
        <a href="https://www.emerce.nl/nieuws/alipay-blijft-voorlopig-voor-chinezen"/>
        <a href="https://www.emerce.nl/nieuws/bedrijf-achter-wechat-start-chinas-eerste-private-bank"/>
      </related>
    </article>
  </body>
</html>