<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_kyievi_poproshchalysya_z_polkovnykom_dmytrom_kaplunovym_332701.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="У Києві попрощалися з полковником Дмитром Каплуновим"/>
    <meta property="og:description" content="Як інформують у прес-центрі СБУ, у Центрі культури та мистецтв Служби безпеки України відбулася церемонія прощання зі співробітником Центру спеціальних операцій СБУ полковником Дмитром Каплуновим, який трагічно загинув на сході України."/>
  </head>
  <body>
    <article>
      <h1>У Києві попрощалися з полковником Дмитром Каплуновим</h1>
      <h2>Як інформують у прес-центрі СБУ, у Центрі культури та мистецтв Служби безпеки України відбулася церемонія прощання зі співробітником Центру спеціальних операцій СБУ полковником Дмитром Каплуновим, який трагічно загинув на сході України.</h2>
      <address>
        <time datetime="2019-12-09T13:13:00+00:00">09 Dec 2019, 13:13</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/o/pokhoronsbu.jpg"/>
          <figcaption>У Києві попрощалися з співробітником СБУ полковником Дмитром Каплуновим</figcaption>
        </figure>
        <figure>
          <img src="https://galinfo.com.ua/media/gallery/full/p/o/pokhoronsbu1.jpg"/>
          <figcaption>У Києві попрощалися з співробітником СБУ полковником Дмитром Каплуновим</figcaption>
        </figure>
      </slideshow>
      <p>Дмитро Каплунов у складі резервної групи виконував завдання із недопущення прориву ворожої диверсійно-розвідувальної групи в тил позицій Об’єднаних сил на Донеччині. Під час бойового зіткнення 1 грудня у так званій сірій зоні він отримав поранення несумісні із життям. Майже тиждень проросійські окупанти не віддавали родині тіло Дмитра. Зрештою Україні вдалося повернути загиблого Героя додому.</p>
      <related>
        <a href="https://galinfo.com.ua/news/na_donbasi_zagynuly_dva_ukrainskyh_zahysnyka_332133.html"/>
      </related>
      <p>Сьогодні, 9 грудня, провести Дмитра Каплунова в останній путь прийшли тисячі людей – керівництво СБУ, колеги по службі, бойові побратими, друзі, небайдужі кияни.</p>
      <p>Раніше за героїзм та особисту мужність, виявлені у захисті державного суверенітету та територіальної цілісності України, самовіддане служіння українському народові Президент удостоїв Дмитра Каплунова званням Героя України (посмертно).</p>
      <related>
        <a href="https://galinfo.com.ua/news/prezydent_prysvoiv_zvannya_geroya_ukrainy_dvom_ofitseram_sbu_yaki_zagynuly_na_donbasi_332312.html"/>
      </related>
    </article>
  </body>
</html>