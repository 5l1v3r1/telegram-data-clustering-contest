<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/aktor_dedpula_rayan_reynolds_led_vryatuvavsya_vid_fanativ_kuryozne_video_n1245944"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Актор &quot;Дедпула&quot; Раян Рейнольдс ледь врятувався від фанатів: курйозне відео"/>
    <meta property="og:description" content="Іменитий актор, який зіграв антигероя коміксів компанії Marvel Дедпула, втрапив у дотепну ситуацію під час презентації фільму &quot;Вільний хлопець&quot;. На Раяна Рейнольдса ринув натовп прихильників. Проте акторові вдалося врятуватися від такої любові віртуозним стрибком."/>
  </head>
  <body>
    <article>
      <h1>Актор "Дедпула" Раян Рейнольдс ледь врятувався від фанатів: курйозне відео</h1>
      <address><time datetime="2019-12-09T13:54:00+00:00">09 Dec 2019, 13:54</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Іменитий актор, який зіграв антигероя коміксів компанії Marvel Дедпула, втрапив у дотепну ситуацію під час презентації фільму "Вільний хлопець". На Раяна Рейнольдса ринув натовп прихильників. Проте акторові вдалося врятуватися від такої любові віртуозним стрибком.</b>
      </p>
      <p>43-річний канадський актор опинився на піку своєї популярності після головної ролі в комедійному бойовику "Дедпул". Очевидно, його супергеройські вміння, які він продемонстрував під час зйомок, стали в нагоді й у реальному житті. </p>
      <blockquote>Читайте також:<a href="https://24tv.ua/lifestyle/divo_zhinka_2_merezhu_pidrivaye_pershiy_treyler_do_supergeroyskogo_filmu_za_komiksami_dc_n1245814"> "Диво-жінка 2": мережу підриває перший трейлер до супергеройського фільму за коміксами DC</a></blockquote>
      <p>У суботу, 7 грудня, в Бразилії відбувся фестиваль Comic Con Experience. Раян Рейнольдс став гостем заходу і презентував комедійний фільм "Вільний хлопець", у якому він зіграє головну роль.</p>
      <p>Актор наблизився до шанувальників, які щільно оточили сцену. Захоплені глядачі не витрималися і ринули просто на актора. Вони зламали огорожу і одне за одним почали падати. Дивом Раяну Рейнольдсу вдалося вискочити назад на сцену. За секунду він оговтався від шоку і спустився, аби допомогти фанатам піднятися. </p>
      <figure>
        <iframe data-src="https://twitter.com/ilyjawreguis/status/1203393268479856640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Режисером комедії "Вільний хлопець", у якій зіграє Раян Рейнольдс, виступив легендарний американський кінопродюсер Шон Леві. Він прославився своєю роботою над стрічкою "Ніч в музеї" та науково фантастичним серіалом "Дуже дивні справи".</p>
      <p>За словами актора, сюжет фільму передбачає подорож невинного героя цинічним світом. Він зіграє касира в банку, якому довелося пережити 17 пограбувань за день. Як з'ясувалося, він просто перебував у грі під назвою "Вільне місто".</p>
      <p>Світова прем'єра стрічки відбудеться 3 липня 2020 року.</p>
      <figure>
        <img src="https://24tv.ua/resources/photos/news/620_DIR/201912/1245944_10355607.jpg?201912134549"/>
        <figcaption>Раян Рейнольдс у фільмі "Вільний хлопець" / Instagram / @vancityreynolds</figcaption>
      </figure>
    </article>
  </body>
</html>