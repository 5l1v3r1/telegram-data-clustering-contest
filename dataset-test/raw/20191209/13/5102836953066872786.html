<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/12/09/minst-63-druknet-pa-vei-til-kanarioyene/"/>
    <meta property="og:site_name" content="Document"/>
    <meta property="article:published_time" content="2019-12-09T13:47:12+00:00"/>
    <meta property="og:title" content="Minst 63 druknet på vei til Kanariøyene"/>
    <meta property="og:description" content="Minst 63 migranter druknet onsdag etter at båten deres kantret i Atlanterhavet, rett utenfor kysten nær Nouadhibou i Mauritania, opplyser politiets kilder fra Nouadhibou til det spanske nyhetsbyrået EFE."/>
  </head>
  <body>
    <article>
      <h1>Minst 63 druknet på vei til Kanariøyene</h1>
      <address><time datetime="2019-12-09T13:47:12+00:00">09 Dec 2019, 13:47</time> by <a rel="author">Hedvig</a></address>
      <figure>
        <img src="https://www.document.no/wp-content/uploads/2019/12/mauritania-migranter.jpg"/>
      </figure>
      <p>Minst 63 migranter druknet onsdag etter at båten deres kantret i Atlanterhavet, rett utenfor kysten nær Nouadhibou i Mauritania, opplyser politiets kilder fra Nouadhibou til det spanske nyhetsbyrået EFE.</p>
      <p>Minst en gutt og tre kvinner omkom. De andre 83 migrantene ombord i båten klarte å svømme til kysten av Mauritania, der de varslet myndighetene om forliset.</p>
      <p>Nyheten ble bekreftet i en pressemelding fra Den internasjonale organisasjonen for migrasjon (IOM), <a href="https://www.document.no/2019/12/09/minst-63-druknet-pa-vei-til-kanarioyene/Otros%2083%20ocupantes%20de%20esa%20misma%20patera%20lograron%20salir%20con%20vida%20tras%20nadar%20hasta%20llegar%20a%20la%20costa%20de%20Mauritania,%20y%20fueron%20ellos%20los%20que%20dieron%20detalles%20del%20naufragio.%20Diez%20de%20los%20supervivientes%20est%C3%A1n%20en%20estado%20grave,%20seg%C3%BAn%20ha%20explicado%20el%20ministerio%20del%20In"><u>melder El Pais</u></a>.</p>
      <p>Tilstanden til ti av de overlevende er fortsatt alvorlig, ifølge det mauritanske innenriksdepartementet.</p>
      <p>Båten fraktet mellom 150 og 180 migranter fra flere forskjellige land</p>
      <p>Båten forlot kysten av Gambia forrige torsdag og reiste mot Kanariøyene. Det var mellom 150 og 180 migranter fra forskjellige land. De fleste av dem var fra Gambia og Senegal og mellom 20 og 30 år.</p>
      <figure>
        <img src="https://www.document.no/wp-content/uploads/2019/12/mauretania-migranter.jpg"/>
      </figure>
      <p>Båten, som så ut til å ha seilt nær kysten, traff et skjær og kantret. Når fartøyet hadde veltet, var det ikke alle som klarte å svømme inn til kysten.</p>
      <p>De overlevende ble funnet av mauretanske myndigheter og ført til Nouadhibou, der de fikk utdelt mat, klær og tepper.</p>
      <p>Myndighetene leter nå etter de 40 migrantene som fortsatt er savnet. Ifølge kilder er det lite håp om at nye overlevende blir funnet. Søket vil fortsette i håp om å finne kropper, som noen ganger blir skylt opp på land ved bølgene.</p>
      <p>Forrige onsdag døde fire migranter etter å ha forsøkt en sjøkryssing til Spania fra Melilla, det spanske området som ligger på den nordlige kysten av Afrika.</p>
      <p>
        <a href="https://www.documentforlag.no/produkt/sammenstot-mellom-sivilisasjoner/">Kjøp essayet Sammenstøt mellom sivilisasjoner? her!</a>
      </p>
      <figure>
        <a href="https://www.documentforlag.no/produkt/sammenstot-mellom-sivilisasjoner/">
          <img src="https://www.document.no/wp-content/uploads/2019/11/ny-annonse-huntington.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2017/07/09/spansk-kystvakt-reddet-54-migranter/"/>
        <a href="https://www.document.no/2017/01/05/trodde-italia-libya/"/>
        <a href="https://www.document.no/2019/01/01/111-batmigranter-til-spania-forste-nyttarsdag/"/>
        <a href="https://www.document.no/2017/06/22/over-400-migranter-plukket-opp-i-spania/"/>
        <a href="https://www.document.no/2018/07/25/migrantstrommen-til-spania-fortsetter/"/>
        <a href="https://www.document.no/2018/08/04/jevn-ankomst-av-batmigranter-til-spania/"/>
        <a href="https://www.document.no/2016/06/02/listhaug-stor-del-kommer-okonomiske-migranter/"/>
        <a href="https://www.document.no/2017/07/01/taxi-trafikken-i-middelhavet-10-000-migranter-pa-fem-dager-krisemote-i-paris-sondag/"/>
        <a href="https://www.document.no/2018/05/22/afrikanske-migranter-plukket-opp-utenfor-kysten-av-brasil/"/>
        <a href="https://www.document.no/2018/06/24/italia-lar-seg-ikke-presse-sju-bater-med-1-000-migranter-driver-rundt-i-middelhavet/"/>
      </related>
    </article>
  </body>
</html>