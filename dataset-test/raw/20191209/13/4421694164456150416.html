<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-zatrymaly-cholovika-yakyj-pogrozhuyuchy-nozhem-obikrav-finustanovu-foto/"/>
    <meta property="og:site_name" content="VARTA1"/>
    <meta property="article:published_time" content="2019-12-09T13:11:45+00:00"/>
    <meta property="og:title" content="У Львові затримали чоловіка, який погрожуючи ножем, обікрав фінансову установу (фото)"/>
    <meta property="og:description" content="У Львові затримали чоловіка, який погрожуючи ножем обікрав фінустанову (фото)"/>
  </head>
  <body>
    <article>
      <h1>У Львові затримали чоловіка, який погрожуючи ножем, обікрав фінансову установу (фото)</h1>
      <address>
        <time datetime="2019-12-09T13:11:45+00:00">09 Dec 2019, 13:11</time>
      </address>
      <p>Post Views: 774</p>
      <p>У Львові слідчі повідомили про підозру зловмиснику, причетному до розбою. Чоловік обікрав фінансову установу на 28 тисяч гривень. Про це інформують у відділі комунікації поліції Львівської області.</p>
      <p>Так, за скоєне 36-річному львів’янину загрожує покарання — від семи до дванадцяти років позбавлення волі із конфіскацією майна.</p>
      <p>Інцидент стався 30 листопада цього року. До працівників Сихівського райвідділку надійшло повідомлення про те, що, близько 17.10 год., на вулиці Сихівській у відділення однієї з фінансових установ зайшов невідомий чоловік і, погрожуючи працівниці предметом, схожим на ніж, заволодів грошима в сумі 28 тисяч гривень, після чого втік.</p>
      <figure>
        <img src="https://varta1.com.ua/wp-content/uploads/2019/12/79205719_3801771556529888_3636901937439309824_n.jpg"/>
        <figcaption>
          <cite>Фото: ГУ НП у Львівській області</cite>
        </figcaption>
      </figure>
      <p>Працівники карного розшуку Головного управління Нацполіції Львівщини та Сихівського відділу поліції проведеними оперативно-розшуковими заходами встановили, що до скоєння злочину причетний 36-річний львів’янин.</p>
      <p>Слідчі повідомили чоловіку про підозру в скоєнні злочину, передбаченого ч. 3 ст. 187 (розбій) Кримінального кодексу України. Санкція статті передбачає покарання — від семи до дванадцяти років позбавлення волі із конфіскацією майна.</p>
      <p>Вирішується питання про обрання підозрюваному міри запобіжного заходу, досудове розслідування триває.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>