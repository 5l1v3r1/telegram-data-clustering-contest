<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://menway.interia.pl/styl-zycia/ciekawostki/news-dziwny-fioletowy-sluz-czy-w-norwegii-pojawila-sie-nieznana-m,nId,3378830"/>
    <meta property="og:site_name" content="menway.interia.pl"/>
    <meta property="article:published_time" content="2019-12-09T13:00:06+00:00"/>
    <meta property="og:title" content="Dziwny, fioletowy śluz. Czy w Norwegii pojawiła się nieznana materia?"/>
    <meta property="og:description" content="Krystalicznie czyste morze, w tle malownicze góry i majestatyczna dzika przyroda. Tak wygląda fiord Lyngen na północy Norwegii. A przynajmniej tak do sierpnia 2015 roku wyglądał… Wtedy fiord zmienił się nie do poznania. Taflę wody przykryła warstwa nieznanej fioletowej materii! Czy udało się wyjaśnić tę zagadkę?"/>
  </head>
  <body>
    <article>
      <h1>Dziwny, fioletowy śluz. Czy w Norwegii pojawiła się nieznana materia?</h1>
      <address><time datetime="2019-12-09T13:00:06+00:00">09 Dec 2019, 13:00</time> by <a rel="author">INTERIA.PL</a></address>
      <p>
        <b>Krystalicznie czyste morze, w tle malownicze góry i majestatyczna dzika przyroda. Tak wygląda fiord Lyngen na północy Norwegii. A przynajmniej tak do sierpnia 2015 roku wyglądał… Wtedy fiord zmienił się nie do poznania. Taflę wody przykryła warstwa nieznanej fioletowej materii! Czy udało się wyjaśnić tę zagadkę?</b>
      </p>
      <p>Rybacy przygotowujący się o świcie do wypłynięcia w morze są w szoku. Czegoś takiego jeszcze nigdy nie widzieli... I zapewne już nigdy nie zobaczą. Powierzchnię fiordu Lyngen w jednej z najbardziej wysuniętych na północ części Norwegii pokrywa warstwa dziwnej śluzowatej substancji. </p>
      <p>Nie ma mowy o epidemii sinic czy jakiejś katastrofie ekologicznej, materia ma fioletowy - niezwykle rzadko spotykany w naturze - kolor. </p>
      <p>"Nie byliśmy w stanie stwierdzić, co to jest" - przyznaje profesor Roger B. Larsen z Uniwersytetu w Tromsø. Zdjęcia, które wykonaliśmy sonarem, są absolutnie nietypowe, dodaje badacz. Co to może oznaczać?</p>
      <h3>Rozłożone ciała meduz?</h3>
      <p>Gdzie okiem sięgnąć, taflę wody pokrywa warstwa fioletowego szlamu. Zjawisko ma gigantyczny zasięg. Mówimy o wielu milionach metrów sześciennych, wyjaśnia Larsen. Nieznana substancja ma konsystencję podobną do margaryny. Prawdopodobnie chodzi o martwe ciała meduz bądź ich ciała w stanie agonalnym, rozwiązanie próbowała znaleźć oceanografka Tone Falkenhaung. </p>
      <p>Na tę teorię trudno znaleźć dowody. Skład materii nie odpowiada bowiem żadnemu ze znanych gatunków parzydełkowców. Ponadto zasięg katastrofy jest naprawdę ogromny, musiałoby chodzić o tryliony martwych meduz.</p>
      <figure>
        <img src="https://i.iplsc.com/naukowcy-sadza-ze-chodzi-o-ciala-martwych-meduz-tylko-ze-skl/0009GA1OTYGCBM74-C122-F4.png"/>
        <figcaption>Naukowcy sądzą, że chodzi o ciała martwych meduz. Tylko że skład materii nie zgadza się z niczym, z czym kiedykolwiek mieli do czynienia /materiały prasowe</figcaption>
      </figure>
    </article>
  </body>
</html>