<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/conte-a-intertv-i-calciatori-vogliono-vivere-partite-cosi-diamo-tutto-quello-che-abbiamo-325165"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T13:08:26+00:00"/>
    <meta property="og:title" content="Conte a InterTV: &quot;I calciatori vogliono vivere partite così. Diamo tutto quello che abbiamo&quot;"/>
    <meta property="og:description" content="Antonio Conte, tecnico dell'Inter, ha espresso le sue sensazioni sul match di domani contro il Barcellona anche ai microfoni di Inter Tv: &quot;Sarà assolutamente una grande notte, i..."/>
  </head>
  <body>
    <article>
      <h1>Conte a InterTV: "I calciatori vogliono vivere partite così. Diamo tutto quello che abbiamo"</h1>
      <address><time datetime="2019-12-09T13:08:26+00:00">09 Dec 2019, 13:08</time> by <a rel="author">Christian Liotta</a></address>
      <p><b>Antonio Conte</b>, tecnico dell'Inter, ha espresso le sue sensazioni sul match di domani contro il Barcellona anche ai microfoni di <i>Inter Tv</i>: "Sarà assolutamente una grande notte, i calciatori vogliono questo tipo di partite da giocare davanti a 80mila persone con squadre di prestigio come il Barcellona. Sappiamo benissimo che queste partite portano la giusta pressione per una squadra come la nostra che ci deve fare alzare di più la soglia di attenzione e la voglia di andare avanti in un girone definito il più duro della Champions".</p>
      <p><b>Servirà la migliore Inter domani?</b><br/>"Dobbiamo sempre essere al massimo, giocare una partita coraggiosa e uscire dal campo senza avere recriminazioni. Diamo tutto quello che abbiamo e alla fine della partita vedremo, dobbiamo essere bravi a completare questo percorso".</p>
      <p>Quanto può essere utile la spinta del tifo?<br/>"E' fondamentale il sostegno del nostro pubblico. Questi ragazzi meritano di essere supportati al di là dell'andamento della partita. Cerchiamo di dare il massimo e di superare questo ostacolo tutti insieme. Un ostacolo elevato ma prestigioso, andare avanti in Champions ci porterebbe qualcosa di bello". </p>
    </article>
  </body>
</html>