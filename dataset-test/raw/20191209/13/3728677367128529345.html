<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216573/Historisch-schip-Jatrie-op-weg-naar-eerherstel"/>
    <meta property="og:site_name" content="RTV Noord"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="Historisch schip Jatrie op weg naar eerherstel"/>
    <meta property="og:description" content="Dat het historisch schip Jatrie uit Stadskanaal weer in de vaart komt is een stapje dichterbij gekomen."/>
  </head>
  <body>
    <article>
      <h1>Historisch schip Jatrie op weg naar eerherstel</h1>
      <address>
        <time datetime="2019-12-09T13:13:00+00:00">09 Dec 2019, 13:13</time>
      </address>
      <p>Het Prins Bernhard Cultuurfonds heeft tienduizend euro geschonken aan de gelijknamige stichting, onderdeel van het Streekhistorisch Centrum in Stadskanaal voor een nieuwe scheepsmotor.</p>
      <p>Er was zeven jaar gewerkt aan de renovatie van het schip, een Groninger steilsteven uit 1930. Bij een van de eerste proefvaarten begaf de Brons scheepsmotor het met een luide knal.</p>
      <p>De motor bleek onherstelbaar beschadigd en kon er niet worden gevaren. De vrijwillige bemanning zat met de handen in het haar. Met de gift van het Prins Bernhard Cultuur Fonds is een flinke stap gezet naar het definitieve eerherstel van de Jatrie.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/182214/De-Jatrie-mag-veilig-het-water-op"/>
        <a href="https://www.rtvnoord.nl/nieuws/147792/Bronsmotor-van-de-Jatrie-loopt-weer"/>
      </related>
    </article>
  </body>
</html>