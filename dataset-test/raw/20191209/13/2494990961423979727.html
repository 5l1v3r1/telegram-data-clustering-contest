<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/politica/2019/12/09/gallery/giuseppe-conte-sfida-matteo-salvini-selfie-foto-roma-social-quirinale-1252847/"/>
    <meta property="og:site_name" content="Il Tempo"/>
    <meta property="article:published_time" content="2019-12-09T13:09:00+00:00"/>
    <meta property="og:title" content="Giuseppe Conte lancia la sfida a Salvini. Selfie a raffica, mai così social"/>
    <meta property="og:description" content="Il premier Giuseppe Conte re dei selfie. Appena uscito dal Tempio di Adriano a Roma, dove ha preso parte alla presentazione del World Energy Outlook organizzato dall’Eni, il professore è stato sommerso da una folla armata di telefonini. Giusto il tempo di prendere un caffè e poi ..."/>
  </head>
  <body>
    <article>
      <h6 class="kicker">BAGNO DI FOLLA A ROMA</h6>
      <h1>Giuseppe Conte lancia la sfida a Salvini. Selfie a raffica, mai così social</h1>
      <address><time datetime="2019-12-09T13:09:00+00:00">09 Dec 2019, 13:09</time> by <a rel="author">Alberto Di Majo</a></address>
      <slideshow>
        <figure>
          <img src="https://www.iltempo.it/resizer/670/-1/false/1575895747752.jpeg--.jpeg?1575895747000"/>
        </figure>
        <figure>
          <img src="https://www.iltempo.it/resizer/670/-1/false/1575895748302.jpg--.jpg?1575895748000"/>
        </figure>
        <figure>
          <img src="https://www.iltempo.it/resizer/670/-1/false/1575895748997.jpeg--.jpeg?1575895749000"/>
        </figure>
        <figure>
          <img src="https://www.iltempo.it/resizer/670/-1/false/1575895748872.jpg--.jpg?1575895748000"/>
        </figure>
        <figure>
          <img src="https://www.iltempo.it/resizer/670/-1/false/1575895747870.jpeg--.jpeg?1575895748000"/>
        </figure>
      </slideshow>
      <p>Il premier <b>Giuseppe Conte</b> re dei selfie. Appena uscito dal Tempio di Adriano a Roma, dove ha preso parte alla presentazione del World Energy Outlook organizzato dall’Eni, il professore è stato sommerso da una folla armata di <b>telefonini</b>. Giusto il tempo di prendere un caffè e poi s’è concesso alle fotografie di cittadini e turisti.</p>
      <p>Per approfondire leggi anche:<b><a href="https://www.iltempo.it/home/2019/12/09/news/imu-manovra-prestigiatori-tasse-governo-giuseppe-conte-roberto-gualtieri-1252707/"> Il governo Conte e il "trucco" sulle tasse</a></b></p>
      <p>“Sa qual è il mio sogno? – gli ha detto un signoru di mezza età – Vederla al <b>Quirinale</b>”. Conte ha sorriso e s’è diretto verso un gruppo di persone che lo applaudivano. Anche lì via con i <b>selfie</b>. “Posso fargli la foto con tutta la mia famiglia?”, gli ha chiesto un altro signore. “Ma certo, prego”, ha risposto Conte. Nel giro di un paio di secondi era contornato da<b> padre, madre e tre figli</b>. Poi via, un’altra decina di scatti. Anche una ragazza che lavora in un bar della piazza s’è precipitata al fianco del premier, che s’è soffermato con tutti per qualche secondo mentre due vigili urbani cercavano a fatica di far passare le macchine alle spalle della folla.</p>
      <p>“Ma certo, una foto anche con lui”, ha detto Conte affiancandosi a un bambino e piegandosi sulle ginocchia. Sembrava finito lo show, quando un ragazzo ha chiesto al premier: “Scusi presidente, può farsi<b> una foto con la mia classe</b>?”. “Benissimo, dove state?”. Dalle panchine della piazza si sono alzati più di dieci ragazzi e una professoressa, hanno abbracciato Conte e click. Chissà che <b>Matteo Salvini</b>, notoriamente un fenomeno da social, non sia geloso della popolarità del premier.  </p>
    </article>
  </body>
</html>