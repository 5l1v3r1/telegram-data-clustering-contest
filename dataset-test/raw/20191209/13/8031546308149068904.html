<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110632-Valna-ot-bankruti-na-transportni-firmi-v-SASht"/>
    <meta property="og:site_name" content="Канал 3"/>
    <meta property="article:published_time" content="2019-12-09T13:50:00+00:00"/>
    <meta property="og:title" content="Вълна от банкрути на транспортни фирми в САЩ"/>
    <meta property="og:description" content="3200 шофьори остават без работа от очаквания фалит на гиганта &quot;Селадон&quot;"/>
  </head>
  <body>
    <article>
      <h1>Вълна от банкрути на транспортни фирми в САЩ</h1>
      <h2>3200 шофьори остават без работа от очаквания фалит на гиганта "Селадон"</h2>
      <address>
        <time datetime="2019-12-09T13:50:00+00:00">09 Dec 2019, 13:50</time>
      </address>
      <figure>
        <img src="http://kanal3.bg/assets/uploads/gallery/148539.jpg"/>
      </figure>
      <p>
        <b>Продължава "кървавата баня" от фалити в сектора на автомобилните товарни превози в САЩ, съобщи "Бизнес Инсайдър“. "Селадон“, гигантът в превозите, който само преди 4 г. отчете приход от 1 милиард долара, ще обяви фалит на 11 декември или по-рано, според изданието "FreightWaves”.</b>
      </p>
      <p>Това ще бъде най-големият банкрут в сектора на пътните товарни превози в историята, като част от над 3200 шофьори на "Селадон“, които в момента въртят курсове, вече чувстват първите последици от катастрофата.</p>
      <p>
        <a href="http://kanal3.bg/news/world">
          <i>
            <b>Още новини от Америка и света ще намерите тук</b>
          </i>
        </a>
      </p>
      <p><b>Според източници техните карти за зареждане с гориво се отменят и много от тях няма да могат да се приберат от далечните дестинации, без да похарчат сериозни суми от собствения си джоб</b>.</p>
      <p>Във Фейсбук вече са създадени няколко групи, които да окажат помощ на шофьорите да се приберат навреме вкъщи.</p>
      <p>
        <i>
          <b>Само през първата половина на 2019 г. 640 фирми за пътни превози в САЩ са банкрутирали, което е с 3 пъти повече отколкото за същия период през предишната 2018 г. (175).</b>
        </i>
      </p>
      <p>Фалитът на "Селадон“ обаче води началото си от счетоводна измама на двама бивши шефове, причинила над 60 милиона долара загуби за акционерите. Така в петък цената на акция на "Селадон“ се срина до едва 41 цента, срещу 20 долара през 2015 г., далеч преди измамата да стане публично достояние.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/105029-Zagubite-za-balgarskite-hotelieri-sled-falita-na-%20Tomas-Kuk%20-vazlizat-na-milioni-levove"/>
        <a href="http://kanal3.bg/news/world/8303-Malaysia-Airlines-obyavi-bankrut"/>
      </related>
    </article>
  </body>
</html>