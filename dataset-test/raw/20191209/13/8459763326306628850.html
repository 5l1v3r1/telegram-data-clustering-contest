<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170374/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-12-09T13:35:35+00:00"/>
    <meta property="og:title" content="درخواست هواداران از بازیکنان استقلال"/>
    <meta property="og:description" content="هواداران استقلال پیش از دیدار تیم‌شان مقابل پیکان از بازیکنان این تیم خواستند مقابل حریف خود به میدان نروند."/>
  </head>
  <body>
    <article>
      <h1>درخواست هواداران از بازیکنان استقلال</h1>
      <h2>هواداران استقلال پیش از دیدار تیم‌شان مقابل پیکان از بازیکنان این تیم خواستند مقابل حریف خود به میدان نروند.</h2>
      <address>
        <time datetime="2019-12-09T13:35:35+00:00">09 Dec 2019, 13:35</time>
      </address>
      <p>به گزارش ستاره‌ها و به نقل از ایسنا، استقلال امروز (دوشنبه) در چارچوب هفته چهاردهم لیگ‌برتر به مصاف پیکان می‌رود.<br/>در فاصله کمتر از نیم ساعت مانده به آغاز این دیدار، حدود ۵ هزار نفر در ورزشگاه آزادی حضور پیدا کردند که نسبت به بازی قبلی استقلال افت فاحشی داشته است. دلیل اصلی این اتفاق هم ظاهرا فسخ قرارداد استراماچونی است.<br/>هواداران عصبانی استقلال پیش از آغاز  این دیدار به شدت علیه وزیر ورزش و جوانان شعار دادند. آن‌ها همچنین علیه فتحی و جواد زرینچه هم شعار دادند.<br/>در این میان وریا غفوری، کاپیتان استقلال به شدت از سوی هواداران این تیم تشویق شد.<br/>هواداران استقلال در ابتدای حضور بازیکنان این تیم داخل زمین از آن‌ها خواستند که بازی نکنند و از زمین بازی خارج شوند اما در ادامه شعارهایشان تغییر کرد و بازیکنان را مورد حمایت قرار دادند.</p>
    </article>
  </body>
</html>