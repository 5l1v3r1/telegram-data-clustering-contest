<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840283-do-11-rokiv-zasudzheno-cholovika-yakiy-pislya-vbivstva-svogo-znayomogo-rozchlenuvav-yogo-tilo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:25:00+00:00"/>
    <meta property="og:title" content="До 11 років засуджено чоловіка, який після вбивства свого знайомого розчленував його тіло"/>
    <meta property="og:description" content="КИЇВ. 9 грудня. УНН. Працівниками прокуратури Хмельницької області у суді доведено вину 38-річного мешканця міста Красилів у вчиненні умисного вбивства, пише …"/>
  </head>
  <body>
    <article>
      <h1>До 11 років засуджено чоловіка, який після вбивства свого знайомого розчленував його тіло</h1>
      <address><time datetime="2019-12-09T13:25:00+00:00">09 Dec 2019, 13:25</time> by <a rel="author">Олексій Супрун</a></address>
      <p><b>КИЇВ. 9 грудня. УНН. </b>Працівниками прокуратури Хмельницької області у суді доведено вину 38-річного мешканця міста Красилів у вчиненні умисного вбивства, пише <b>УНН</b> з посиланням на прес-службу прокуратури регіону.</p>
      <p>“Досудовим розслідуванням, яке за процесуального керівництва прокуратури області здійснювалося слідчим управлінням Головного управління Національної поліції в області, встановлено, що у березні минулого року між засудженим та потерпілим виник конфлікт, під час якого зловмисник наніс своєму опоненту ножові поранення в область грудної клітини. Від отриманих тілесних ушкоджень потерпілий помер на місці злочину”, — вказано у повідомленні правоохоронців.</p>
      <p>У прокуратурі також додали, що: “Розуміючи наслідки скоєного, вбивця вирішив приховати сліди злочину та за допомогою кухонного ножа, господарської сокири та ножівки розчленував тіло потерпілого на окремі частини, які викинув у сміттєві баки та міський ставок”.</p>
      <p>Ще один фрагмент тіла було виявлено під час обшуку за місцем проживання засудженого.</p>
      <p>Стороною обвинувачення в суді повністю доведено винуватість вказаної особи у вчиненні кримінального правопорушення, передбаченого ч. 1 ст. 115 КК України (умисне вбивство).</p>
      <p>Вироком Хмельницького міськрайонного суду засудженому призначено покарання у виді 11 років позбавлення волі.</p>
      <p>Як писав <b>УНН</b> раніше, у Запоріжжі чоловік <a href="https://www.unn.com.ua/uk/news/1811589-u-zaporizhzhi-cholovik-vbiv-maloznayomu-zhinku-ta-lig-spati-a-zranku-rozchlenuvav-yiyi">вбив малознайому жінку</a> та ліг спати, а наступного дня — розчленував її.</p>
    </article>
  </body>
</html>