<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/la-principessa-beatrice-annulla-il-party-di-fidanzamento-il-palazzo-in-allarme/664185/"/>
    <meta property="og:site_name" content="DiLei"/>
    <meta property="article:published_time" content="2019-12-09T13:44:48+00:00"/>
    <meta property="og:title" content="La Principessa Beatrice annulla il party di fidanzamento. Il Palazzo in allarme"/>
    <meta property="og:description" content="Dopo lo scandalo di suo padre Andrea, Beatrice di York rinuncia al ricevimento per il fidanzamento con Edoardo Mapelli Mozzi. Cresce la preoccupazione."/>
  </head>
  <body>
    <article>
      <h1>La Principessa Beatrice annulla il party di fidanzamento. Il Palazzo in allarme</h1>
      <h2>Dopo lo scandalo di suo padre Andrea, Beatrice di York rinuncia al ricevimento per il fidanzamento con Edoardo Mapelli Mozzi. Cresce la preoccupazione</h2>
      <address>
        <time datetime="2019-12-09T13:44:48+00:00">09 Dec 2019, 13:44</time>
      </address>
      <figure>
        <a href="https://dilei.it/lifestyle/fotonotizia/beatrice-di-york-e-edoardo-mapelli-mozzi-fidanzati-ufficiali/639519/">
          <img src="https://dileidemosite.files.wordpress.com/2019/09/beatrice-york-fidanzamento2-1217-twitter.jpg?w=2560&amp;strip=all&amp;quality=100"/>
        </a>
        <figcaption>Beatrice di York e Edoardo Mapelli Mozzi, fidanzati ufficiali</figcaption>
      </figure>
      <p><b>Beatrice di York</b> annulla la festa di fidanzamento e continua a <b>subire lo scandalo</b> che ha travolto suo padre, <b>il Principe Andrea</b>, a causa del quale il suo matrimonio con <b>Edoardo Mapelli Mozzi</b> si sta trasformando in un incubo.</p>
      <p>Oltre a dover rinunciare a un <b>royal wedding</b> degno di questo nome, come solo l’anno scorso ha avuto sua sorella <a href="https://dilei.it/lifestyle/video/matrimonio-eugenia-i-paggetti-sono-un-disastro-a-salvarli-ce-charlotte/567205/">Eugenia</a>, Beatrice ha deciso di <b>rinunciare</b> dunque al <b>party di fidanzamento</b> che si doveva tenere il prossimo 18 dicembre al Chiltern Firehouse. Il motivo? È presto detto, teme la presenza massiccia dei <b>paparazzi</b> accorsi a fotografare Andrea e non perché è <a href="https://dilei.it/lifestyle/scandalo-principe-andrea-la-prima-vittima-e-la-figlia-beatrice-di-york/659474/">il padre della sposa</a>, che probabilmente non l’accompagnerà all’altare, ma per le sue relazioni clandestine.</p>
      <p>Il comportamento del Principe ha gettato <b>una vera e propria macchia sulla Famiglia Reale</b> e la Regina Elisabetta, a 93 anni, è troppo stanca per affrontare <b>uno scandalo di queste proporzioni</b>. Tra l’altro anche la decisione di Beatrice di rinunciare all’ultimo alla festa ha causato allarme a Corte e preoccupazione tra i suoi amici, dato il momento delicato che sta vivendo.</p>
      <p>Pare che la Principessa e il fidanzato abbiano deciso di<b> cambiare data</b> del loro ricevimento per permettere ad Andrea di <b>intrufolarsi</b> senza essere visto. Intanto l’ex di <a href="https://dilei.it/lifestyle/edoardo-mapelli-mozzi-fidanzato-beatrice-di-york/574150/">Edoardo</a>, l’architetto <b>Dara Huang</b>, ha fatto shopping in un negozietto vintage di Londra dove ha acquistato una borsa e una giacca di Chanel, forse da indossare proprio al party.</p>
      <p>Intanto, <b>Elisabetta</b> appare sempre più <b>preoccupata</b> di come stanno andando le cose. Vorrebbe abdicare tra 18 mesi e preparare il terreno per Carlo, ma è tutto molto complicato. Anche in considerazione dei pettegolezzi intorno al Principe di Galles e di <a href="https://dilei.it/lifestyle/camilla-parker-bowles-che-fine-fara-quando-carlo-sara-re/662949/">Camilla</a> che li vorrebbero in procinto di <b>separarsi.</b> L’unica speranza per la Sovrana è William che sembra avere una situazione familiare serena. Mentre sua moglie <b>Kate Middleton</b> sta assumendo nuovi incarichi e <a href="https://dilei.it/lifestyle/kate-middleton-in-fattoria-con-piumino-e-scarponi-e-dolcissima-coi-bimbi/662561/">patronati</a> che prima dipendevano da sua Maestà.</p>
      <related>
        <h4>Leggi anche</h4>
        <a href="https://dilei.it/lifestyle/edoardo-mapelli-mozzi-fidanzato-beatrice-di-york/574150/"/>
        <a href="https://dilei.it/lifestyle/beatrice-di-york-si-e-fidanzata-con-edoardo-mapelli-mozzi-annuncio-ufficiale/639486/"/>
        <a href="https://dilei.it/lifestyle/scandalo-principe-andrea-la-prima-vittima-e-la-figlia-beatrice-di-york/659474/"/>
        <a href="https://dilei.it/lifestyle/beatrice-come-meghan-futura-sposa-percorrera-navata-senza-padre/660324/"/>
        <a href="https://dilei.it/lifestyle/meghan-markle-si-vendica-beatrice-di-york-kate-si-fa-da-parte/661492/"/>
      </related>
    </article>
  </body>
</html>