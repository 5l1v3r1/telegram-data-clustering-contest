<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/bmw-primo-teaser-per-m4-gt3-471405.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T13:00:28+00:00"/>
    <meta property="og:title" content="BMW, primo teaser per la M4 GT3"/>
    <meta property="og:description" content="Un primo teaser prefigura come sarà la prossima vettura da corsa della casa di Monaco: oltre a questo viene confermata la controversa griglia"/>
  </head>
  <body>
    <article>
      <h1>BMW, primo teaser per la M4 GT3</h1>
      <h2>Un primo teaser prefigura come sarà la prossima vettura da corsa della casa di Monaco: oltre a questo viene confermata la controversa griglia</h2>
      <address><time datetime="2019-12-09T13:00:28+00:00">09 Dec 2019, 13:00</time> by <a rel="author">Lorenzo Moro</a></address>
      <p>BMW ha diffuso un primo teaser della <b>futura M4 GT3 da corsa</b>, confermando, dopo le foto spia diffuse qualche settimana fa, le indiscrezioni circa la super griglia frontale che caratterizzerà<b> la controversa linea di quest’auto</b>.</p>
      <blockquote>
        <a href="https://www.formulapassion.it/automoto/mondoauto/nuova-bmw-serie-4-griglia-463404.html">Nuova BMW Serie 4, confermata la super griglia</a>
      </blockquote>
      <p>BMW, teaser a parte, ha colto l’occasione per confermare che, sia la versione da strada che quella da competizione saranno dotate del <b>classico 6 cilindri in linea biturbo S58,</b> spremuto per l’occasione fino alla soglia dei 500CV, andando quindi molto più in là rispetto ai 444CV della attuale M4 Competition.</p>
      <p>La nuova auto, omologata secondo la categoria GT3,<b> sostituirà la M6 GT3</b> e scenderà in pista nel 2022, un anno dopo la presentazione ufficiale della vettura stradale, attesa per il 2021. <i>“È logico che i futuri modelli di punta da corsa dedicati ai clienti si baseranno sulla prossima generazione della BMW M4”</i>, ha affermato il boss della divisione M di BMW Marlus Flasch. <i>“Definiremo già <b>nuovi standard in termini di prestazioni</b> sportive in produzione, motivo per cui ha senso presentare anche la nuova vettura sportiva GT3 su questa piattaforma.”</i></p>
      <footer>RIPRODUZIONE RISERVATA</footer>
    </article>
  </body>
</html>