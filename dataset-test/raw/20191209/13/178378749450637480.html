<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/vip/carolina-stramare-miss-italia-mamma-morta-natale.html"/>
    <meta property="og:site_name" content="Today"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Carolina Stramare, Miss Italia, scrive alla mamma scomparsa: &quot;Questo Natale faticoso senza te&quot;"/>
    <meta property="og:description" content="Proprio a lei aveva dedicato la vittoria la concorso di bellezza: &quot;Non era solo una madre, ma un'amica&quot;"/>
  </head>
  <body>
    <article>
      <h1>Carolina Stramare, Miss Italia, scrive alla mamma scomparsa: "Questo Natale faticoso senza te"</h1>
      <h2>Proprio a lei aveva dedicato la vittoria la concorso di bellezza: "Non era solo una madre, ma un'amica"</h2>
      <address><time datetime="2019-12-09T13:29:00+00:00">09 Dec 2019, 13:29</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/51026028245297/video-tassista-picchia-cliente-fiumicino-2.mp4"/>
      </figure>
      <p>Il primo pensiero dopo la vittoria a 'Miss Italia' è andato a lei:<b> la mamma scomparsa lo scorso anno. </b>Ed anche ora, ad un passo dal Natale, è inevitabile che il cuore di <b>Carolina Stramare </b>sia tutto per il ricordo della donna. "<i>Stamattina sono tornata a casa e finalmente mi sono decisa a fare l’albero</i> - scrive la modella su Instagram -<i> Mi sono resa conto che <b>scegliere la disposizione delle palline quest’anno è stato un po’ più faticoso".</b></i></p>
      <p>Chi ha perso una persona cara lo sa: con l'arrivo delle feste ogni mancanza si fa sentire più forte. E così Carolina decide di scrivere <b>un messaggio dedicato alla madre</b>. "(<i>L'albero</i>, <i>ndr</i>) è <i>un po’ confusionario, sai che mi piace esagerare, ma tutto sommato dopo aver bruciato qualche lucina me la sono cavata come sempre</i> - digita - <i>In questo periodo<b> la voglia di abbracciarti forte che più forte non si può oltrepassa ogni confine.</b> Sapessi quante cose devo raccontarti! Ti penso sempre e mi manchi così tanto"</i>. La 'missiva' si chiude col sorriso: <i>"Ps. Qualche addobbo lo abbiamo cestinato, non offenderti, ma il Babbo Natale arrampicato alla ringhiera l’ho sempre un po’ sofferto".</i></p>
      <h3>Carolina Stramare ha dedicato la vittoria alla mamma scomparsa</h3>
      <p>20 anni, di Vigevano, Carolina è stata eletta la più bella d'Italia con il 36 per cento delle preferenze nella finale a tre del concorso di bellezza. E proprio <a href="http://www.today.it/media/tv/chi-e-miss-italia-2019-carolina-stramare.html">alla mamma ha dedicato la vittoria</a>: "Per me era oltre che una madre era un'amica vera - ha detto - e nonostante la sua assenza, la sento vicina<b>. Sono fermamente convinta che la forza che mi accompagna ogni giorno da un anno a questa parte sia tutta merito suo".</b></p>
      <figure>
        <img src="http://3.citynews-today.stgy.ovh/~media/16877716497670/carolina-stramare-5.png"/>
      </figure>
    </article>
  </body>
</html>