<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813586/%D8%B5%D9%86%D8%AF%D9%88%D9%82-%D9%BE%DA%98%D9%88%D9%87%D8%B4-%D9%88-%D9%81%D9%86%D8%A7%D9%88%D8%B1%DB%8C-%D8%AF%D8%B1-%D9%85%D8%B1%D8%A7%DA%A9%D8%B2-%D8%B9%D9%84%D9%85%DB%8C-%DA%A9%D8%A7%D8%B1%D8%A8%D8%B1%D8%AF%DB%8C-%DA%A9%D8%B4%D9%88%D8%B1-%D8%A7%DB%8C%D8%AC%D8%A7%D8%AF-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:05:19+00:00"/>
    <meta property="og:title" content="صندوق پژوهش و فناوری در مراکز علمی-کاربردی کشور ایجاد می‌شود"/>
    <meta property="og:description" content="ایسنا/البرز مدیرکل دفتر پژوهش و فناوری دانشگاه جامع علمی کاربردی کشور گفت:  قرار است تا پایان امسال صندوق پژوهش و فناوری را با کمک معاونت علمی و فناوری نهاد ریاست جمهوری برای کمک به مراکز نوآور و هسته های فناور ایجاد کنیم."/>
  </head>
  <body>
    <article>
      <h6 class="kicker">با کمک معاونت علمی و فناوری نهاد ریاست جمهوری؛</h6>
      <h1>صندوق پژوهش و فناوری در مراکز علمی-کاربردی کشور ایجاد می‌شود</h1>
      <address><time datetime="2019-12-09T13:05:19+00:00">09 Dec 2019, 13:05</time> by <a rel="author">المیرا دادمهر (اگیر)</a></address>
      <p>ایسنا/البرز مدیرکل دفتر پژوهش و فناوری دانشگاه جامع علمی کاربردی کشور گفت:  قرار است تا پایان امسال صندوق پژوهش و فناوری را با کمک معاونت علمی و فناوری نهاد ریاست جمهوری برای کمک به مراکز نوآور و هسته های فناور ایجاد کنیم.</p>
      <p>محمدحسین موسی زاده امروز دوشنبه 18 آذر در حاشیه برگزاری نمایشگاه هفته پژوهش و فناوری استان اظهار کرد: دانشگاه علمی کاربردی به عنوان دانشگاه مهارتی به دنبال توسعه اشتغال در کشور است.</p>
      <p>به گزارش ایسنا، وی با اشاره به برگزاری رویداد شتاب استارتاپی از طریق دانشگاه علمی-کاربردی افزود: تاکنون  ۱۸ مورد از این رویدادها برگزار شده و تا پایان سال نیز ۵۰ رویداد دیگر برگزار می شود.</p>
      <p>مدیرکل دفتر پژوهش و فناوری دانشگاه جامع علمی کاربردی کشور با اشاره به ضرورت حضور سرمایه گذاران ریسک در  استارتاپ‌ها  افزود: حضور این افراد برای تجاری سازی ایده‌های ارایه شده در استارتاپ‌ها ضروری است.</p>
      <p>وی گفت: در  جریان برگزاری رویدادهای شتاب استارتاپی؛ توسعه اشتغال در سطح استان‌ها اهمیت بالایی دارد.</p>
      <p>موسی زاده در ادامه به فعالیت مراکز نوآوری در کشور اشاره کرد و ادامه داد:  در حال حاضر بیش از صد مرکز نوآوری در سطح مراکز دانشگاهی علمی کاربردی کشور به صورت تخصصی فعالیت دارند.</p>
      <p>وی تاکید کرد: مراکز نوآوری دانشگاه علمی کاربردی خصوصی هستند و در کنار ایجاد اشتغال، پول به جامعه تزریق می کنند که از این طریق بخشی از مشکلات جامعه را نیز حل می کنند.</p>
      <p>مدیرکل دفتر پژوهش و فناوری دانشگاه جامع علمی کاربردی کشور  افزود: قرار است تا پایان امسال صندوق پژوهش و فناوری را با کمک معاونت علمی و فناوری نهاد ریاست جمهوری برای کمک به مراکز نوآور و هسته های فناور ایجاد کنیم.</p>
      <p>انتهای پیام</p>
    </article>
  </body>
</html>