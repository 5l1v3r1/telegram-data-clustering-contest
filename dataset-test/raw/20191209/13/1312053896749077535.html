<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/uccide-donna-rapisce-figlia/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T13:56:27+00:00"/>
    <meta property="og:title" content="Uccide una donna e rapisce la figlia di un anno. E’ caccia all’uomo"/>
    <meta property="og:description" content="La polizia sta cercando disperatamente la piccola Vanessa, una bambina di un anno sparita in seguito all'omicidio di sua madre: rapita dall'assassino?"/>
  </head>
  <body>
    <article>
      <h1>Uccide una donna e rapisce la figlia di un anno. E’ caccia all’uomo</h1>
      <address><time datetime="2019-12-09T13:56:27+00:00">09 Dec 2019, 13:56</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/12/vanessa-1.jpg"/>
      </figure>
      <h3>Una bambina di un anno è scomparsa dopo che sua madre è stata trovata morta nella loro casa di famiglia.</h3>
      <p>La polizia ha detto che la piccola <b>Vanessa Morales</b> è stata vista l’ultima volta il 29 novembre a casa di un parente. Tre giorni dopo, sua madre<b> Christine Holloway</b> è stata trovata senza vita. Il decesso della donna è stato causato da un forte trauma da corpo contundente. Il fatto è avvenuto nella proprietà di Ansonia, nel Connecticut.</p>
      <p>La polizia sta ora cercando disperatamente la piccola Vanessa. Come riportato dal Daily Star Online, una delle ipotesi ritenute più credibili dagli agenti è che la bambina <b>sia stata rapita</b> dall’assassino di sua madre.</p>
      <h3>La zia della piccola Vanessa: “Aiutateci a trovarla”</h3>
      <p>“Il dipartimento di polizia di Ansonia e i nostri partner delle forze dell’ordine – riferisce il tenente di polizia Patrick Lynch – continuano a seguire le indicazioni e a <b>sentire potenziali testimoni</b> per cercare di identificare la persona che ha ucciso Christine Holloway, probabilmente la stessa che ha rapito la piccola Vanessa”.</p>
      <p>La signora Anna, zia di Vanessa, ha chiesto aiuto a tutta la comunità per riuscire a trovare la <a href="https://www.newnotizie.it/2019/11/26/picchia-sorellina-adottiva-e-la-uccide/">bimba</a>. “La mia famiglia vorrebbe ringraziare <b>tutte le forze dell’ordine</b> coinvolte nella ricerca di Vanessa”, ha detto la donna. Gli agenti assicurano di “seguire ogni indizio”.</p>
    </article>
  </body>
</html>