<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110630-ES-s-megasubsidiya-ot-3%252C2-mlrd.-evro-za-proizvodstvo-na-elektricheski-baterii"/>
    <meta property="og:site_name" content="Канал 3"/>
    <meta property="article:published_time" content="2019-12-09T13:42:00+00:00"/>
    <meta property="og:title" content="ЕС с мегасубсидия от 3,2 млрд. евро за производство на електрически батерии"/>
    <meta property="og:description" content="Този ход е подготовка на Европа за появата на електрически автомобили и постепенно премахване на бензиновите"/>
  </head>
  <body>
    <article>
      <h1>ЕС с мегасубсидия от 3,2 млрд. евро за производство на електрически батерии</h1>
      <h2>Този ход е подготовка на Европа за появата на електрически автомобили и постепенно премахване на бензиновите</h2>
      <address>
        <time datetime="2019-12-09T13:42:00+00:00">09 Dec 2019, 13:42</time>
      </address>
      <p>
        <b>Висшият антимонополен орган на ЕС одобри милиарди евро субсидии от седем държави-членки, насочени към стремежа на Европа да компенсира загубените позиции във високо стратегическия сектор на електрическите батерии.</b>
      </p>
      <p>Мегасубсидията от 3,2 милиарда евро (3,5 милиарда долара) от Германия, Франция, Италия, Полша, Белгия, Швеция и Финландия ще отиде за 17 компании и ще помогне да се генерират допълнителни 5 милиарда евро частни инвестиции, се казва в съобщение, цитирано от АФП.</p>
      <p>Този ход е част от голям тласък, ръководен от Германия и Франция, за подготовка на Европа за появата на електрически автомобили при постепенно премахване на бензиновите и дизеловите двигатели заради опасения за околната среда.</p>
      <p>В европейската автомобилна индустрия работят над 10 милиона души, а ЕС - воден от Германия и Франция - е дълбоко загрижен за зависимостта на Европа от автомобилните акумулатори от Азия.</p>
      <p>Комисията, която се ангажира с антитръстовото законодателство на ЕС, обикновено се придържа към стриктна политика срещу държавните субсидии, но през 2014 г. даде повече свобода на държавите да подкрепят стратегически транснационални проекти.</p>
      <p>Вълната от нови субсидии е част от инициатива, наречена Европейско сдружение за батерии.</p>
      <p>Кампанията, стартирана през 2017 г. обхваща компании като немския автомобилен гигант BMW и химическите мултинационални компании BASF и Solvay. </p>
      <related>
        <h4>Още по темата</h4>
        <a href="http://kanal3.bg/news/world/europe/108129-Germaniya-uvelichava-subsidiite-za-elektricheski-avtomobili"/>
        <a href="http://kanal3.bg/news/lifestyle/lubopitno/104083-%20Folksvagen%20-shte-predstavi-parviya-si-elektricheski-avtomobil"/>
      </related>
    </article>
  </body>
</html>