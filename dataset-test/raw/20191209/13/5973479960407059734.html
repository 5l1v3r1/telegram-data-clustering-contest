<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/tsd-den-tesekkur-mesaji-h52268.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T13:53:09+00:00"/>
    <meta property="og:title" content="TSD'den teşekkür mesajı"/>
    <meta property="og:description" content="TSD Samsun Şube Başkanı Hayriye Hakyemezoğlu, 3 Aralık Dünya Engelliler Günü nedeniyle Samsun'da yapılan etkinliklerde gösterilen yakın ilgiden dolayı bir teşekkür mesajı yayınladı."/>
  </head>
  <body>
    <article>
      <h1>TSD'den teşekkür mesajı</h1>
      <h2>TSD Samsun Şube Başkanı Hayriye Hakyemezoğlu, 3 Aralık Dünya Engelliler Günü nedeniyle Samsun'da yapılan etkinliklerde gösterilen yakın ilgiden dolayı bir teşekkür mesajı yayınladı.</h2>
      <address><time datetime="2019-12-09T13:53:09+00:00">09 Dec 2019, 13:53</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p>Başkan Hakyemezoğlu yayınladığı mesajda; 'Öncelikle tüm dünyada kutlanan <b>3 Aralık Dünya Engelliler günü</b> nedeniyle <b>Samsun</b>'da <b>TSD</b> olarak önemli etkinlikler düzenleyerek bu anlamlı ve özel günümüzü hep birlikte idrak etmenin mutluluğunu yaşadık. Bizlere olan ilgi ve alakalarını esirgemeyen Başta Samsun Valimiz Osman Kaymak, Büyükşehir Belediye Başkanı Mustafa Demir, Aile ve Sosyal Hizmetler İl Müdürü Tekin Balcı, Kadın ve Aile Hizmetleri Başkanı Ayhan Ergün, Huzurevi ve Engelli hizmetleri Şube Müdürü Emrah Baş, 6. Körler Derneği ve Almanya'dan bizlere her türlü maddi ve manevi katkıyı veren Anadolu Stiftung Bünde kurumuna, siyasi parti temsilcilerimize ve ismini burada yazamadığım bir çok kurum ve kuruluşa teşekkür ediyoruz.' dedi. </p>
      <figure>
        <img src="https://www.samsunhaber.com/images/upload/tsd2.jpeg"/>
      </figure>
      <p>Samsun halkına da ayrıca teşekkür eden Hakyemezoğlu; 'Samsunlular her zaman böyle özel günlerimizde kadirşinas olduklarını bir kez daha hem gösterdiler hem de bize olan sevgilerini hissettirdiler. Onlara minnettarız. Dernek olarak sadece 3 Aralık Dünya Engelliler Günü'nde değil, TSD olarak yılın 365 gününde çalışmalarımız tüm hızıyla devam ediyor. Engelli kardeşlerimizin sorunları, özlemleri ve beklentileriyle her alanda yakından ilgilenip toplumumuzda onların sağlıklı bireyler olarak yetişmesi için her türlü adımı atıyoruz. Çok başarılı işlere imza atan üyelerimiz zaman zaman bizlerin göğüslerini kabartıyor. Onların başarıları da bizim mutluluğumuza dönüşüyor.' diyerek sözlerini tamamladı.</p>
      <figure>
        <img src="https://www.samsunhaber.com/images/upload/tsd3.jpeg"/>
      </figure>
    </article>
  </body>
</html>