<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2598523/sokuuca-dtp-na-ternopilsini-lob-u-lob-zitknulisa-dva-avtomobili"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="Шокуюча ДТП на Тернопільщині: лоб у лоб зіткнулися два автомобілі"/>
    <meta property="og:description" content="Триває слідство згідно статті 286 частина 2 ККУ"/>
  </head>
  <body>
    <article>
      <h1>Шокуюча ДТП на Тернопільщині: лоб у лоб зіткнулися два автомобілі</h1>
      <address><time datetime="2019-12-09T13:45:00+00:00">09 Dec 2019, 13:45</time> by <a rel="author">Олег Давибіда</a></address>
      <p>
        <i>На Тернопіллі в страшну ДТП потрапили автомобілі Daewoo Nexia та Lexus. Водій останньої виїхав на смугу зустрічного руху та допустив зіткнення із автівкою, що рухалася просто на нього.</i>
      </p>
      <p>Як повідомляють "<a href="https://ternopoliany.te.ua/zhittya/41508-na-ternopilshchyni-vodii-leksusa-vyikhav-na-zustrichnu-poterpilyi-u-nadvazhkomu-stani-v-reanimatsii">Тернополяни</a>", аварія трапилась на автодорозі Броди-Тернопіль, поблизу села Мшанець Зборівського району.</p>
      <p>"Водій автомобіля Lexus не обрав безпечної швидкості руху, не впорався з керуванням та виїхав на смугу зустрічного руху. Як результат - врізався в іншу машину", — коментують ДТП у поліції.</p>
      <p>Найбільше постраждав пасажир Daewoo. 39-річного тернополянина госпіталізували у лікарню. Медики діагностували у нього струс, множинні садна, різані рани обличчя, травми грудного відділу хребта та підозра на перелом обох гомілкових кісток. Наразі потерпілий у важкому стані перебуває у реанімаційному відділенні.</p>
      <p>У обох водіїв взяли кров для перевірки на вміст алкоголю. Триває слідство згідно статті 286 частина 2 ККУ.</p>
    </article>
  </body>
</html>