<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/858696/robert-lewandowski-i-rafal-gikiewicz-polacy-rzadza-w-bundeslidze"/>
    <meta property="og:site_name" content="WP SportoweFakty"/>
    <meta property="article:published_time" content="2019-12-09T13:44:30+00:00"/>
    <meta property="og:title" content="Robert Lewandowski i Rafał Gikiewicz. Polacy rządzą w Bundeslidze"/>
    <meta property="og:description" content="Najlepszym snajperem w Bundeslidze jest dziś Polak. Najlepszym bramkarzem też jest Polak! To, że Robert Lewandowski jest gwiazdą niemieckiej ligi, wiadomo od dawna. Ale Rafał Gikiewicz stał się tegorocznym objawieniem."/>
  </head>
  <body>
    <article>
      <h1>Robert Lewandowski i Rafał Gikiewicz. Polacy rządzą w Bundeslidze</h1>
      <address><time datetime="2019-12-09T13:44:30+00:00">09 Dec 2019, 13:44</time> by <a rel="author" href="https://sportowefakty.wp.pl/autor/jacek-stanczyk" target="_blank">Jacek Stańczyk</a></address>
      <h4>Najlepszym snajperem w Bundeslidze jest dziś Polak. Najlepszym bramkarzem też jest Polak! To, że Robert Lewandowski jest gwiazdą niemieckiej ligi, wiadomo od dawna. Ale Rafał Gikiewicz stał się tegorocznym objawieniem.</h4>
      <related>
        <a href="https://sportowefakty.wp.pl/pilka-nozna/857698/lukasz-gikiewicz-i-rumunska-barcelona-kontrakt-rozwiazany-trener-nie-mial-nic-do"/>
      </related>
      <p>Bramkarz  w weekend znowu nie puścił gola (Union wygrał 2:0 z FC Koeln), to już czwarty raz w tym sezonie. W całych rozgrywkach 32-letni bramkarz ma dziś najwięcej skutecznych interwencji (55), jeden z najwyższych w lidze procentów obronionych strzałów (74,3 - więcej m.in. niż Manuel Neuer z Bayernu Monachium). A cztery mecze na zero z tyłu - do spółki z Neuerem i Lukasem Hradeckim z Bayeru Leverkusen - to najlepszy wynik w lidze.</p>
      <p>Gdyby nie forma <a href="https://sportowefakty.wp.pl/pilka-nozna/rafal-gikiewicz">Rafała Gikiewicza</a>, dziś beniaminek z Berlina byłby znacznie niżej niż na 10. miejscu w tabeli. Pisaliśmy niedawno, że bramkarz Unionu dziś jest takim <a href="https://sportowefakty.wp.pl/pilka-nozna/robert-lewandowski">Robertem Lewandowskim</a>, tyle że w rękawicach. Szybko stał się liderem swojego zespołu - <a href="https://sportowefakty.wp.pl/pilka-nozna/850924/bundesliga-rafal-gikiewicz-marzenie-jak-wyrok-robert-lewandowski-moze-sie-bac">Czytaj więcej</a>. </p>
      <p>Grafika <a href="https://www.sofascore.com/pl/">SofaScore.com</a></p>
      <figure>
        <img src="https://v.wpimg.pl/NTI1Mi5qLSQhbj4PGBYvOCVUPxAaASY7PV4-RgAVKzF6UnoKBEIoMXoDElAARXphewR_R18BKQ=="/>
      </figure>
      <p>We wrześniu, gdy w meczu z Werderem najpierw spowodował rzut karny dla rywali, a potem kolejnego karnego już obronił, powiedział: - Nie jestem jednak robotem czy RoboCopem. Popełniam jeden czy dwa błędy na mecz, bo brakuje mi doświadczenia. Muszę wyciągać wnioski z takich sytuacji i starać się poprawić to następnym razem.</p>
      <p>Gikiewicz w Niemczech gra od 5 lat. Najpierw występował w Eintrachcie Brunszwik, potem w SC Freiburg. Do Unionu trafił 1 lipca ubiegłego roku, awansował z nim do Bundesligi.</p>
      <p>Przypomnijmy, że nazwisko bramkarza cała Europa poznała po derbowym meczu z Herthą. Wtedy stanął naprzeciwko chuliganom Unionu, którzy wbiegli na murawę. Ruszył na nich, kazał im wynosić się z boiska. Aż musieli go powstrzymywać koledzy. Filmy i zdjęcia z tego zdarzenia szybko znalazły się w najważniejszych europejskich mediach.</p>
      <p>Polska ma więc dziś w Bundeslidze gwiazdę na bramce i niekwestionowaną legendę w ataku. Robert Lewandowski z 16 golami jest liderem klasyfikacji strzelców tego sezonu. I jest czwartym strzelcem ligi w historii. Strzelił już 218 goli.</p>
      <p>WP SportoweFakty</p>
    </article>
  </body>
</html>