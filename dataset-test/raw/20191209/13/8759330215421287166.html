<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907165/vp11-lz7-bij-antwerp-perica-maakte-het-anderlecht-moeilijk.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="VP11: LZ7 bij Antwerp, Perica maakte het Standard moeilijk"/>
    <meta property="og:description" content="Op speeldag 18 zijn de plekjes in Play-Off 1 weer serieus verschoven."/>
  </head>
  <body>
    <article>
      <h1>VP11: LZ7 bij Antwerp, Perica maakte het Standard moeilijk</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p>
        <b>Op speeldag 18 zijn de plekjes in Play-Off 1 weer serieus verschoven. <a href="https://www.voetbalprimeur.be/clubs/rsc-anderlecht?utm_source=doorlink&amp;utm_medium=doorlink&amp;utm_campaign=doorlink">RSC Anderlecht</a> wist dan weer niet te winnen en moet ervoor beginnen vrezen. We kregen ook heel wat uitblinkers deze speeldag. Dit is de VP 11!</b>
      </p>
      <p><b>Jakubech – De Medina – Queiros – Tuta – Ricca</b><br/>Onze defensie bestaat uit twee spelers van <a href="https://www.voetbalprimeur.be/clubs/kv-kortrijk?utm_source=doorlink&amp;utm_medium=doorlink&amp;utm_campaign=doorlink">KV Kortrijk</a>, die erin slaagden om <a href="https://www.voetbalprimeur.be/clubs/kv-mechelen?utm_source=doorlink&amp;utm_medium=doorlink&amp;utm_campaign=doorlink">KV Mechelen</a> op amper één doelpunt te houden. Dat gebeurde dankzij twee 'nieuwelingen', Adam Jakubech en Tuta. Het duo kreeg de laatste weken (noodgedwongen) kansen en lijkt niet meer weg te denken uit de basiself van Yves Vanderhaeghe.</p>
      <p>Nog in de defensie een ander duo, deze keer van Moeskroen. Op rechts was Nathan De Medina meermaals een gesel voor de linkerflank van <a href="https://www.voetbalprimeur.be/clubs/standard-luik?utm_source=doorlink&amp;utm_medium=doorlink&amp;utm_campaign=doorlink">Standard</a>, terwijl Querios zijn goede vorm van dit seizoen ook gewoon heeft doorgezet tegen <a href="https://www.voetbalprimeur.be/clubs/standard-luik?utm_source=doorlink&amp;utm_medium=doorlink&amp;utm_campaign=doorlink">Standard</a>.</p>
      <p>Bij <a href="https://www.voetbalprimeur.be/clubs/club-brugge?utm_source=doorlink&amp;utm_medium=doorlink&amp;utm_campaign=doorlink">Club Brugge</a> kreeg Fede Ricca als linksachter dan weer een plekje links in het centrum van de verdediging. De Uruguayaan overtuigde met een defensief knappe wedstrijd én een wedstrijdwinnend doelpunt.</p>
      <p><b>Balanta – Morioka – Bezus</b><br/>Voor Eder Balanta werd het een wedstrijd om nooit te vergeten. Tegen <a href="https://www.voetbalprimeur.be/clubs/sint-truiden-vv?utm_source=doorlink&amp;utm_medium=doorlink&amp;utm_campaign=doorlink">STVV</a> scoorde hij zijn eerste doelpunt voor <a href="https://www.voetbalprimeur.be/clubs/club-brugge?utm_source=doorlink&amp;utm_medium=doorlink&amp;utm_campaign=doorlink">Club Brugge</a>. Dat waren er bijna twee, maar <a href="https://www.voetbalprimeur.be/nieuws/906982/var-aangepakt-na-stvv-club-brugge-toonvoorbeeld-van-hoe-je-systeem-verkloot-.html?utm_source=doorlink&amp;utm_medium=doorlink&amp;utm_campaign=doorlink">zijn tweede treffer werd onbegrijpelijk afgekeurd</a>. Voor Ryota Morioka zat er een andere rol in bij Charleroi, als de nummer zes tegen <a href="https://www.voetbalprimeur.be/clubs/rsc-anderlecht">Anderlecht</a>. Die rol vulde hij voortreffelijk in. Het jonge middenveld van <a href="https://www.voetbalprimeur.be/clubs/rsc-anderlecht">Anderlecht</a> kreeg amper greep op de partij, mede dankzij de Japanner.</p>
      <aside>Lees meer<br/><a href="https://www.voetbalprimeur.be/nieuws/906963/stvv-kraakt-pas-in-de-slotfase-tegen-club-brugge.html?campname=highlighted-content&amp;camplink=inarticle4">Club Brugge kraakt op Stayen STVV pas in de slotfase</a></aside>
      <p>Verder ook een plekje voor Roman Bezus, die de afwezigheid van onder andere Jonathan David en Brecht Dejaegere sterk opvangt. Met een snel doelpunt tegen Essevee hielp hij <a href="https://www.voetbalprimeur.be/clubs/kaa-gent?utm_source=doorlink&amp;utm_medium=doorlink&amp;utm_campaign=doorlink">Gent</a> meteen aan die overwinning.</p>
      <p><b>Lamkel Zé, Perica, Yaremchuk</b><br/>Een nieuwe ster is geboren. Vergeten CR7, voortaan is het LZ7. De Kameroener blijft maar goede wedstrijden spelen voor <a href="https://www.voetbalprimeur.be/clubs/antwerp?utm_source=doorlink&amp;utm_medium=doorlink&amp;utm_campaign=doorlink">Antwerp</a> en bewees tegen Waasland-Beveren nogmaals hoe belangrijk hij kan zijn voor The Great Old. Tegen de Waaslanders scoorde hij twee keer, met opnieuw een opvallende viering als gevolg.</p>
      <aside>Lees meer<br/><a href="https://www.voetbalprimeur.be/nieuws/906803/lamkel-z-laat-zich-weer-opmerken-met-opvallende-viering-bij-goal-antwerp.html?campname=highlighted-content&amp;camplink=inarticle6">Lamkel Zé laat zich weer opmerken met opvallende viering bij goal Antwerp</a></aside>
      <p>Wie ook twee keer wist te scoren, was Stipe Perica. De aanvaller krijgt steeds meer kansen bij <a href="https://www.voetbalprimeur.be/clubs/royal-moeskroen-peruwelz?utm_source=doorlink&amp;utm_medium=doorlink&amp;utm_campaign=doorlink">Moeskroen</a> en bedankt voor het vertrouwen. De defensie van Standard had geen verhaal tegen Perica, die <a href="https://www.voetbalprimeur.be/clubs/royal-moeskroen-peruwelz?utm_source=doorlink&amp;utm_medium=doorlink&amp;utm_campaign=doorlink">Moeskroen</a> hielp aan een gelijkspel.</p>
      <aside>Lees meer<br/><a href="https://www.voetbalprimeur.be/nieuws/907077/streep-door-play-off-1-anderlecht-laat-opnieuw-punten-liggen-tegen-charleroi.html?campname=highlighted-content&amp;camplink=inarticle7">Play-Off 1 glijdt steeds verder weg: Anderlecht laat punten liggen tegen Charleroi</a></aside>
      <p>Eén van de uitblinkers afgelopen weekend was ook de pechvogel van het weekend. Roman Yaremchuk wist maar liefst drie keer te scoren voor de Buffalo's tegen <a href="https://www.voetbalprimeur.be/clubs/sv-zulte-waregem?utm_source=doorlink&amp;utm_medium=doorlink&amp;utm_campaign=doorlink">Zulte Waregem</a>. Hij blijft echter achter met maar één doelpunt na twee afgekeurde treffers.</p>
      <figure>
        <embed-post data-src="https://www.instagram.com/p/B52a68jAiVJ" data-service="Instagram"/>
      </figure>
    </article>
  </body>
</html>