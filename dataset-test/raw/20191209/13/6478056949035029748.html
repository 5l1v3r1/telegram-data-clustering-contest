<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/sit-alanindaki-mozaigi-174-milyon-liraya-satmaya-calisan-bes-kisi-yakalandi/"/>
    <meta property="og:site_name" content="Diken"/>
    <meta property="article:published_time" content="2019-12-09T13:06:46+00:00"/>
    <meta property="og:title" content="SİT alanındaki mozaiği 174 milyon liraya satmaya çalışan beş kişi yakalandı"/>
    <meta property="og:description" content="Manisa'nın Saruhanlı ilçesinde, kaçak kazıda buldukları 2 bin 200 yıllık mozaiği, 30 milyon dolara (174 milyon lira) satmak isteyen beş zanlıdan üçü tutuklandı, ikisi serbest bırakıldı."/>
  </head>
  <body>
    <article>
      <h1>SİT alanındaki mozaiği 174 milyon liraya satmaya çalışan beş kişi yakalandı</h1>
      <h2>Manisa’nın Saruhanlı ilçesinde, kaçak kazıda bulunan 2 bin 200 yıllık mozaiği, 30 milyon dolara (174 milyon lira) satmak isteyen beş zanlıdan üçü tutuklandı, ikisi serbest bırakıldı.</h2>
      <address>
        <time datetime="2019-12-09T13:06:46+00:00">09 Dec 2019, 13:06</time>
      </address>
      <p>Güvenlik güçleri cumartesi günü Alibeyli Mahallesi’ndeki SİT alanında izinsiz kazı yapıldığını öğrendi. Ekipler, alanda M.Ö. 200’lü yıllarda Roma Dönemi’ne ait olduğu değerlendirilen bir mozaik buldu.</p>
      <p>Reklam</p>
      <p>Aynı gün, kaçak kazıyı yapan ve akraba olduğu belirlenen şüpheliler M.Ö. (21), İ.Ö. (47), B.Ö. (24) ve H.İ.Ö. (43) ve D.A.’yı (55) gözaltına aldı.</p>
      <figure>
        <img src="http://www.diken.com.tr/wp-content/uploads/2019/12/be2d6fce9b62ddc9701939b2362ee475.jpg"/>
      </figure>
      <p>Habere göre İstanbul’da yaşayan yabancı bir işinsanı mozaik için 8 milyon dolar teklif etmiş. Fakat İ.Ö. ve H.İ.Ö. rakamı yeterli bulmayıp vazgeçerek alıcıdan 30 milyon dolar istemiş.</p>
      <p>M.Ö., İ.Ö. ve D.A. tutuklanırken, diğerleri ise adli kontrol şartıyla serbest bırakıldı. </p>
      <p>Reklam</p>
    </article>
  </body>
</html>