<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/sirnak-ta-eyp-li-tuzak-2-sehit-7-asker-yarali--1289471-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T13:11:00+00:00"/>
    <meta property="og:title" content="Şırnak'ta EYP'li tuzak: 2 asker şehit, 7 asker yaralı!"/>
    <meta property="og:description" content="Şırnak'ın İdil ilçesinde PKK'lı teröristlerce Pisikayası Tepesi bölgesinde tuzaklanan el yapımı patlayıcının (EYP), güvenlik güçlerince imhası sırasında meydana gelen patlamada, 2 asker şehit oldu, 7 asker de yaralandı. Patlamada Patlayıcı Madde İmha Timi (PAMİT) tim komutanı Astsubay Üstçavuş Esma Çevik ile Uzman Çavuş Kemal Sayar şehit oldu."/>
  </head>
  <body>
    <article>
      <h1>Şırnak'ta EYP'li tuzak: 2 asker şehit, 7 asker yaralı!</h1>
      <h2>Şırnak'ın İdil ilçesinde PKK'lı teröristlerce Pisikayası Tepesi bölgesinde tuzaklanan el yapımı patlayıcının (EYP), güvenlik güçlerince imhası sırasında meydana gelen patlamada, 2 asker şehit oldu, 7 asker de yaralandı.Patlamada Patlayıcı Madde İmha Timi (PAMİT) tim komutanı Astsubay Üstçavuş Esma Çevik ile Uzman Çavuş Kemal Sayar şehit oldu.</h2>
      <address>
        <time datetime="2019-12-09T13:11:00+00:00">09 Dec 2019, 13:11</time>
      </address>
      <p>Olay, <a href="http://www.gazetevatan.com/arama/?Keyword=Sabah">sabah</a> saatlerinde, İdil ile <a href="http://www.gazetevatan.com/arama/?Keyword=Midyat">Midyat</a> arasında bulunan Sarıköy kırsalında bulunan Pisikayası Tepesi bölgesinde meydana geldi. Güvenlik güçleri, <a href="http://www.gazetevatan.com/arama/?Keyword=PKK">PKK</a>'lı teröristlerce tuzaklandığı belirlenen EYP'yi fark etti.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321944.Jpeg"/>
      </figure>
      <p>Ekipler, güvenlik önlemi alıp, kontrollü şekilde imha etmeye çalıştığı EYP infilak etti. Patlamada olay yerinde bulunan 9 asker yaralandı. İhbarla bölgeye takviye güvenlik gücü ile <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ekipleri sevk edildi. Yaralı askerler, helikopterle alınarak İdil Devlet Hastanesi'ne götürüldü. Acil serviste müdahale edilen yaralı askerlerden 2'si kurtarılamayarak şehit oldu. Şehit askerlerin cenazeleri, morga alınırken, yaralıların tedavileri devam ediyor.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321915.Jpeg"/>
      </figure>
      <p>
        <b>VALİLİK AÇIKLAMA YAPTI</b>
      </p>
      <p>Şırnak Valiliği, olayla ilgili açıklama yaptı. Açıklamada, şöyle denildi:"Şırnak ilimiz İdil İlçe <a href="http://www.gazetevatan.com/arama/?Keyword=Jandarma">Jandarma</a> Komutanlığı, Haberli Jandarma Karakol Komutanlığı sorumluluk alanı Sarıköy Köyü sınırları içerisinde 09.12.2019 günü sabah saatlerinde Pisikayası tepesi mevkisinde bölücü terör örgütü tarafından tuzaklanmış olan el yapımı patlayıcı madde tespit edilmiştir. Tespit edilen EYP’ye, patlayıcı madde imha ekipleri tarafından yapılan müdahale esnasında meydana gelen patlamada iki güvenlik görevlisi şehit olmuş, yedi güvenlik görevlisi yaralanmıştır. Terörle mücadele kapsamında operasyonlar kararlılıkla devam etmektedir."</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321913.Jpeg"/>
      </figure>
      <p>
        <b>ŞEHİTLERİN İSİMLERİ BELLİ OLDU</b>
      </p>
      <p>Patlamada şehit olan askerlerin kimlikleri belli oldu. Patlamada Patlayıcı Madde İmha Timi (PAMİT) tim komutanı Astsubay Üstçavuş Esma Çevik ile Uzman Çavuş Kemal Sayar şehit oldu.Şehit Esma Çevik'in patlayıcı imha ettiği görüntülerin Jandarma Genel Komutanlığı'nın 15 Kasım'da sosyal medya hesabından paylaşıldığı ortaya çıktı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321914.Jpeg"/>
      </figure>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321916.Jpeg"/>
      </figure>
    </article>
  </body>
</html>