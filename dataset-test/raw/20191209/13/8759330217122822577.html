<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907170/blessure-buiten-het-veld-witsel-is-geopereerd-aan-zijn-gezicht-na-een-val.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T13:26:00+00:00"/>
    <meta property="og:title" content="Blessure buiten het veld: Witsel is geopereerd aan zijn gezicht na een val"/>
    <meta property="og:description" content="Axel Witsel komt dit jaar niet meer in actie voor Borussia Dortmund. De middenvelder is geopereerd aan zijn gezicht na een val bij zijn thuis."/>
  </head>
  <body>
    <article>
      <h1>Blessure buiten het veld: Witsel is geopereerd aan zijn gezicht na een val</h1>
      <address>
        <time datetime="2019-12-09T13:26:00+00:00">09 Dec 2019, 13:26</time>
      </address>
      <p>
        <b>Axel Witsel komt dit jaar niet meer in actie voor Borussia Dortmund. De middenvelder is geopereerd aan zijn gezicht na een val bij zijn thuis.</b>
      </p>
      <p>‘Witsel heeft een gezichtblessure opgelopen na een val en zal de rest van het jaar out zijn. Hij werd met succes geopereerd na het huiselijk ongeval en kon het ziekenhuis inmiddels verlaten’, klinkt het bij Borussia Dortmund.</p>
      <p>Witsel is één van de steunpilaren van Dortmund. In de Bundesliga staat de Duitse topclub op een derde plek met 26 punten. Vier achter nummer twee RB Leipzig en vijf achter leider Borussia Mönchengladbach. Bayern München staat op een zevende plek met 25 punten.</p>
      <p>Witsel mist zo de wedstrijden tegen Slavia Praag in de Champions League en Mainz, Hoffenheim en de topper tegen Leipzig in de Bundesliga. "Dit is spijtig voor hem en voor ons. Hij is een heel belangrijke speler. We hopen dat hij zo snel mogelijk weer beter is", zegt coach Lucien Favre.</p>
      <figure>
        <iframe data-src="https://twitter.com/BVB/status/1204004435783016450?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>