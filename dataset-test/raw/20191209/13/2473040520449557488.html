<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247784/mam-bricolaj-a-deschis-cel-de-al-doilea-magazin-din-bucuresti-si-planuieste-alte-2-locatii-in-2020.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T13:35:19+00:00"/>
    <meta property="og:title" content="MAM Bricolaj a deschis cel de-al doilea magazin din Bucuresti si planuieste alte 2 locatii in 2020"/>
    <meta property="og:description" content="MAM Bricolaj a deschis al doilea magazin in Bucuresti, situat in zona Morarilor, cu o investitie de 250.000 de euro. Deschiderea noului punct de lucru face parte din strategia pe termen lung a companiei de extindere care vizeaza a doua noi magazine si listarea la bursa."/>
  </head>
  <body>
    <article>
      <h1>MAM Bricolaj a deschis cel de-al doilea magazin din Bucuresti si planuieste alte 2 locatii in 2020</h1>
      <address><time datetime="2019-12-09T13:35:19+00:00">09 Dec 2019, 13:35</time> by <a rel="author">Andra Imbrea</a></address>
      <p>
        <b>MAM Bricolaj a deschis al doilea magazin in Bucuresti, situat in zona Morarilor, cu o investitie de 250.000 de euro. Deschiderea noului punct de lucru face parte din strategia pe termen lung a companiei de extindere care vizeaza a doua noi magazine si listarea la bursa.</b>
      </p>
      <hr/>
      <p>Noul magazin este situat pe Sos. Morarilor, nr.2 si are o suprafata de vanzare de 1.100 de metri patrati, iar pentru departamentul de prelucrare a panourilor a fost alocata o suprafata de 1.600 de metri patrati. Mai mult, dat fiind ca peste 80% din clientii MAM Bricolaj vin la cumparaturi cu masina, noul punct de lucru dispune si de 100 de locuri de parcare. Aceasta extindere vine pe fondul cresterii fluxului de clienti din magazin.</p>
      <p>„Ne propunem sa fim cat mai aproape de clientii nostri si sa le oferim o experienta cat mai placuta la cumparaturi. De aceea, am vazut ca fiind necesara extinderea cu acest punct de lucru, unde sa avem o gama si mai variata de produse, expuse in asa fel incat experienta de achizitie sa fie orientata catre nevoile consumatorilor. Pe termen lung, <b>ne propunem sa extindem reteaua si prin magazine la nivel national, iar pentru 2020 avem in plan deschiderea celui de al treilea magazin din Bucuresti</b> ”, a declarat Cristian Gavan, fondator MAM Bricolaj.</p>
      <p>Programul magazinului este de luni pana vineri, in intervalul orar 08:00 - 20:00, sambata intre 08:00 - 16:00 si duminica intre 09:00 - 15:00. In magazin sunt disponibili consultanti instruiti care stau la dispozitia clientilor pentru sfaturi si recomandari referitoare la toate produsele comercializate.</p>
      <p>In ceea ce priveste dotarea magazinului, noul punct de lucru include doua categorii noi de produse, electrice si instalatii, respectiv piese pentru reparatii, pe langa cele deja existente: accesorii de bucatarie, balamale, blaturi de bucatarie, sisteme de sertare, organe de asamblare, saltele si somiere, sisteme pentru usi glisante, profile de aluminiu, pal melaminat si MDF, scule, adezivi. Mai mult, in noul magazin au fost marite stocurile de accesorii pentru mobilier.</p>
      <p>Noul showroom MAM Bricolaj aduce in plus si amenajarea la raft, care include prezentarea si expunerea accesoriilor, astfel incat clientii sa inteleaga mult mai usor modul de montare si de utilizare a acestora.</p>
      <h3>MAM Bricolaj planuieste extinderea la nivel national cu doua noi magazine</h3>
      <p>In medie, in magazinele MAM Bricolaj, au loc 400 de tranzactii pe zi si un flux de aproximativ 800 de persoane. Anul acesta, numarul de tranzactii a fost depasit cu 15% fata de anul precedent.</p>
      <p><b>Cosul mediu de cumparaturi este de 224 lei in magazinele din Bucuresti, in crestere cu 13% fata de 2018.</b> Mai mult, la comenzile online, cosul mediu este mai mare, de 314 lei, in crestere cu 8% fata de anul precedent.</p>
      <p>
        <b>Planurile pe termen lung ale companiei includ deschiderea a doua magazine noi la nivel regional si listarea la bursa, pentru a atrage capital de dezvoltare.</b>
      </p>
      <p>Pentru 2020, MAM Bricolaj isi propune o crestere constanta si extinderea in Bucuresti cu un punct de lucru in sectorul 6, ajungand la trei magazine in Capitala.<b> Astfel, estimeaza o crestere de 30% a cifrei de afaceri pentru anul viitor, iar asteptarile pentru 2019 vizeaza o suma de peste 6 milioane de euro, cu 15% mai mult fata de anul precedent.</b></p>
      <p>Din 2011, MAM Bricolaj a implementat un sistem inovator si comod de achizitionare a materialelor pentru mobilier. Este singurul furnizor cu autoservire din acest domeniu in Romania. Magazinul are peste 10.000 de produse in stoc si cea mai complexa gama.</p>
    </article>
  </body>
</html>