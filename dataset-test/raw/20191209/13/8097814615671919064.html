<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/club-brugge-maakt-anderlecht-het-leven-zuur-en-meldt-zich-ook-bij-boli"/>
    <meta property="og:site_name" content="Voetbal24"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="'Club Brugge maakt Anderlecht het leven zuur en meldt zich ook bij Boli'"/>
    <meta property="og:description" content="RSC Anderlecht staat op het punt om al een tweede wintertransfer af te ronden. Paars-wit gaat Yohan Boli (26) weghalen bij STVV."/>
  </head>
  <body>
    <article>
      <h1>'Club Brugge maakt Anderlecht het leven zuur en meldt zich ook bij Boli'</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>RSC Anderlecht staat op het punt om al een tweede wintertransfer af te ronden. Paars-wit gaat Yohan Boli (26) weghalen bij STVV.</b>
      </p>
      <p>Volgens <i>Het Laatste Nieuws</i> is <a href="https://www.voetbal24.be/tag/Anderlecht">Anderlecht</a> momenteel al in vergevorderde onderhandelingen met <a href="https://www.voetbal24.be/tag/STVV">STVV</a> en Boli. De spits is na dit seizoen einde contract en kan dus voor een prikje worden opgepikt.</p>
      <p>Er zijn afrondende onderhandelingen aan de gang en het ziet er dus naar uit dat Boli zich snel een speler van <a href="https://www.voetbal24.be/tag/Anderlecht">Anderlecht</a> zal mogen noemen. Bij paars-wit zal Boli de concurrentie moeten aangaan met Landry Dimata en Kemar Roofe.</p>
      <h3>Update 9/12 - 13:30</h3>
      <p><i>Het Nieuwsblad</i> weet dat ook Club Brugge op Boli aast. De spits scoorde afgelopen weekend nog tégen Club, maar wie weet zit hij binnenkort dus wel bij blauw-zwart. Club Brugge is op zoek naar een extra spits en zou zich eveneens willen melden bij Boli.</p>
      <p>Pikant detail: afgelopen zomer kaapte Club Brugge de inmiddels beruchte Mbaye Diagne nog voor de neus van <a href="https://www.voetbal24.be/tag/Anderlecht">Anderlecht</a> weg. Nu zou Club hetzelfde kunnen flikken met Boli.</p>
      <figure>
        <video src="https://www.mupload.nl/img/lv8ch51te.gif" autoplay="" loop=""/>
      </figure>
    </article>
  </body>
</html>