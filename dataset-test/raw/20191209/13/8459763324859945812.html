<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170373/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-12-09T13:21:57+00:00"/>
    <meta property="og:title" content="وعده معاون ظریف به استقلالی‌ها: برای حل مشکل استراماچونی دست بکار شدیم"/>
    <meta property="og:description" content="معاون سیاسی ظریف گفت: با وساطت سفیر ایتالیا در تهران در تلاشیم استراماچونی به تهران و هدایت تیم استقلال بازگردد، تحریم های ظالمانه مهم‌ترین مشکل ما برای رساندن مطالبات مالی او به حساب‌هایش در خارج بود که امیدوارم بزودی او را مجددا در سمت سرمربیگری استقلال ببینیم."/>
  </head>
  <body>
    <article>
      <h1>وعده معاون ظریف به استقلالی‌ها: برای حل مشکل استراماچونی دست بکار شدیم</h1>
      <h2>معاون سیاسی ظریف گفت: با وساطت سفیر ایتالیا در تهران در تلاشیم استراماچونی به تهران و هدایت تیم استقلال بازگردد، تحریم های ظالمانه مهم‌ترین مشکل ما برای رساندن مطالبات مالی او به حساب‌هایش در خارج بود که امیدوارم بزودی او را مجددا در سمت سرمربیگری استقلال ببینیم.</h2>
      <address>
        <time datetime="2019-12-09T13:21:57+00:00">09 Dec 2019, 13:21</time>
      </address>
      <p>به گزارش ستاره‌ها و به نقل از پایگاه وزارت ورزش و جوانان در این خصوص دکتر عباس عراقچی گفت: به نظرم استراماچونی عجله کرد و با کمک سفارت های ایران در ایتالیا و آقای پرونه سفیر ایتالیا در تهران بزودی پرداخت و مطالبات مالی معوقه ایشان یه حسابش خواهد رفت.<br/>وی با ابراز امیدواری به حل مشکل استراماچونی سرمربی ایتالیای باشگاه استقلال تهران گفت : به درخواست سلطانی فر به سرعت برای حل مشکل سرمربی ایتالیایی استقلال تهران دست بکار شدیم و با مذاکرات متعددی که خود من با سفیر ایتالیا در تهران و همینطور سفیر خودمان در کشور ایتالیا داشتیم در تلاشیم با وساطت آقای پرونه سفیر ایتالیا در تهران استراماچونی به تهران و هدایت تیم استقلال بازگردد.<br/>عراقچی افزود: به نظرم استراماچونی عجله کرد و با کمک سفارت های ایران در ایتالیا و سفیر ایتالیا در تهران بزودی پرداخت و مطالبات مالی معوقه ایشان به حسابش خواهد رفت و برداشت من این است ایشان نگران پرداخت های خود بود.<br/>وی تاکید کرد: اخبار برخی رسانه ها مبنی بر ترک کشور بواسطه مسائل اخیر درست نبوده و در صحبتی که استراماچونی با سفیر ایتالیا در تهران داشته است خواستار حل مشکلات پرداخت های خود از سوی باشگاه استقلال بوده است.<br/>معاون سیاسی وزارت خارجه در پایان گفت: البته خود استراماچونی می داند مشکلات پرداخت در حقوق ایشان ناشی از تحریم های ظالمانه آمریکاست و قطعا با علم به این موضوع با باشگاه استقلال تهران قرار داد بسته است و امیدوارم با تلاش های سفیر ایتالیا در تهران بزودی او را مجددا در سمت سرمربیگری تیم استقلال تهران ببینم.</p>
    </article>
  </body>
</html>