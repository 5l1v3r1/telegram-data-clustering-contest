<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957169"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T13:42:00+00:00"/>
    <meta property="og:title" content="Климатичните промени били виновни за изчезването на червените ябълки"/>
    <meta property="og:description" content="Червените ябълки може да изчезнат от пазара съвсем скоро, а „виновник“ за това ще бъдат климатичните промени, информира BBC. Цветът на ябълката идва от нивата на определени гени в кората й"/>
  </head>
  <body>
    <article>
      <h1>Климатичните промени били виновни за изчезването на червените ябълки</h1>
      <address><time datetime="2019-12-09T13:42:00+00:00">09 Dec 2019, 13:42</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Червените ябълки може да изчезнат от пазара съвсем скоро, а „виновник“ за това ще бъдат климатичните промени, информира BBC.</p>
      <p>Цветът на ябълката идва от нивата на определени гени в кората й, установиха учените. Дейвид Кейни, изследовател на растения и храни от Нова Зеландия, обясни, че наборът от ензими работи за превръщането на определени молекули в пигменти, наречени антоцианини.</p>
      <p>Нивата на тези ензими контролират транскрипционния фактор - протеин, който регулира експресионния ген - наречен MYB10, така че колкото повече MYB10 има, толкова по-червена е кората на ябълката, пише <a href="http://www.focus-news.net/news/2019/12/09/2727687/bbc-klimatichnite-promeni-se-okazaha-vinovni-i-za-postepennoto-izchezvane-na-chervenite-yabalki.html">Фокус</a>.</p>
      <p>За да се получи ярко червена ябълка, температурите трябва да останат ниски. Защото ако се повишат над 40 градуса по Целзий, нивата на MYB10 и антоцианин падат. С повишаването на температурата е по-трудно да се получи червен цвят на ябълките, установяват фермерите.</p>
      <p>На пазара обаче често се използват добавки, които придават на ябълките изкуствен цвят.</p>
    </article>
  </body>
</html>