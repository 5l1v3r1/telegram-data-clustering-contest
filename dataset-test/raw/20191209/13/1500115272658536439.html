<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4949486/catherine-zeta-jones-feliciteert-jarige-schoonvader"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T13:41:44+00:00"/>
    <meta property="og:title" content="Catherine Zeta-Jones feliciteert jarige schoonvader"/>
    <meta property="og:description" content="Kirk Douglas blaast maandag 103 kaarsjes uit en die bijzondere leeftijd laat zijn schoondochter Catherine Zeta-Jones niet ongemerkt voorbijgaan. Via Instagram feliciteert ze de jarige Hollywood-veteraan."/>
  </head>
  <body>
    <article>
      <h1>Catherine Zeta-Jones feliciteert jarige schoonvader</h1>
      <address>
        <time datetime="2019-12-09T13:41:44+00:00">09 Dec 2019, 13:41</time>
      </address>
      <p>Kirk Douglas blaast maandag 103 kaarsjes uit en die bijzondere leeftijd laat zijn schoondochter Catherine Zeta-Jones niet ongemerkt voorbijgaan. Via Instagram feliciteert ze de jarige Hollywood-veteraan.</p>
      <p>"Deze man die op mijn knie zit, is 103!!!! Van harte gefeliciteerd papa!!! Ik hou met heel mijn hart van jou", schrijft de 50-jarige actrice bij een foto van hen samen. De post sluit ze af met een hartje.</p>
      <p>Een groot feest wilde Kirk niet, vertelde zijn zoon Michael Douglas onlangs in de show van Jimmy Kimmel. "Toen hij 100 werd, was dat natuurlijk een mijlpaal", vertelde Michael twee weken geleden. "Het probleem is dat als je 100 bent, je helemaal geen zin hebt in een feest. Maar we hebben dat toch groots gevierd, en dat was geslaagd. Toen werd hij 101. Hij wilde weer niets doen, maar we hebben toch een bescheiden feestje gehouden. Toen werd hij 102... En nu bij 103 smeekte hij me met tranen in zijn ogen of we alleen een etentje met de kinderen en kleinkinderen konden doen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4949606/nos-journalist-robert-bas-stopt-volgend-jaar"/>
        <a href="https://www.rtlboulevard.nl/entertainment/artikel/4949566/rapper-juice-wrld-voorspelde-dat-hij-jong-zou-sterven"/>
        <a href="https://www.rtlboulevard.nl/entertainment/artikel/4949531/weduwe-chris-cornell-klaagt-soundgarden-aan"/>
        <a href="https://www.rtlboulevard.nl/entertainment/artikel/4949536/opnieuw-alleen-mannen-race-voor-regie-golden-globe"/>
        <a href="https://www.rtlboulevard.nl/entertainment/showbizz/artikel/4949506/meeste-golden-globe-nominaties-voor-marriage-story"/>
        <a href="https://www.rtlboulevard.nl/entertainment/news/artikel/4949471/failliet-verklaarde-addy-van-den-krommenacker-maakt-doorstart"/>
      </related>
    </article>
  </body>
</html>