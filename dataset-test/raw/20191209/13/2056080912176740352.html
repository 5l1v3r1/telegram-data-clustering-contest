<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/bulgaria/2019/12/09/4003064_prezidentut_se_obiavi_za_po-tejki_sankcii_za_kupuvane/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Президентът се обяви за по-тежки санкции срещу купуването на гласове"/>
    <meta property="og:description" content="В момента купуването на гласове се наказва с лишаване на свобода от една до шест години, както и със санкция до 20 хил. лв."/>
  </head>
  <body>
    <article>
      <h1>Президентът се обяви за по-тежки санкции срещу купуването на гласове</h1>
      <address><time datetime="2019-12-09T13:54:00+00:00">09 Dec 2019, 13:54</time> by <a rel="author" href="https://www.dnevnik.bg/author/507" target="_blank">Здравка Андонова</a></address>
      <p>Президентът Румен Радев се обяви за по-тежки санкции срещу купуването и продаването на гласове на изборите. Днес той е домакин на среща, на която институции, ангажирани с изборите, и експерти обсъждат проблемите при провеждане на избори и евентуалните решения.</p>
      <p>Според президента трябва да има категорично увеличаване на тежестта на наказанията - и административните, и тези за криминално престъпление, тъй като тези нарушения подменят вота.</p>
      <p>В момента купуването на гласове се наказва с лишаване на свобода от една до шест години, както и със санкция до 20 хил. лв.</p>
      <p>Румен Радев поиска още машините за гласуване на следващите избори да бъдат осигурени поне шест месеца преди провеждането им. Той настоя и за мерки срещу недействителните бюлетини.</p>
      <p>
        <i>Подробности очаквайте по-късно на <a href="http://www.dnevnik.bg/">www.dnevnik.bg</a>.</i>
      </p>
    </article>
  </body>
</html>