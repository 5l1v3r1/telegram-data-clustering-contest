<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/OF/id/2118720"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T13:25:00+00:00"/>
    <meta property="og:title" content="Броят на арестуваните при протестите в Хонконг надхвърля 6000"/>
    <meta property="og:description" content="Хонконг, 9 декември /БТА/ При протестите през последните шест месеца хонконгската полиция е извършила 6022 ареста и полицаите са изстреляли близо 16 000 патрона със сълзотворен газ, предаде Асошиейтед прес. Броят на арестуваните включва 11-те, задържани при операции през уикенда, при които бяха конфискувани пистолет и други оръжия. Полицията подозира, че оръжията са били предназначени за употреба по време на демонстрацията вчера, в която се включиха стотици хиляди мирни протестиращи. 12 души бяха задържани днес по подозрение, че са подготвяли запалителни бомби. Освен това полицаите са изстреляли 10 000 гумени куршума и 493 служители на реда са понесли травми."/>
  </head>
  <body>
    <article>
      <h1>Броят на арестуваните при протестите в Хонконг надхвърля 6000</h1>
      <address>
        <time datetime="2019-12-09T13:25:00+00:00">09 Dec 2019, 13:25</time>
      </address>
      <p>Хонконг, 9 декември /БТА/</p>
      <p>При протестите през последните шест месеца хонконгската полиция е извършила 6022 ареста и полицаите са изстреляли близо 16 000 патрона със сълзотворен газ, предаде Асошиейтед прес.</p>
      <p>Броят на арестуваните включва 11-те, задържани при операции през уикенда, при които бяха конфискувани пистолет и други оръжия. Полицията подозира, че оръжията са били предназначени за употреба по време на демонстрацията вчера, в която се включиха стотици хиляди мирни протестиращи.</p>
      <p>12 души бяха задържани днес по подозрение, че са подготвяли запалителни бомби.</p>
      <p>Освен това полицаите са изстреляли 10 000 гумени куршума и 493 служители на реда са понесли травми.</p>
      <p>
        <i>Източник: Хонконг</i>
      </p>
    </article>
  </body>
</html>