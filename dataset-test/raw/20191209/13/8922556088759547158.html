<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/efter-segern-hogberg-far-varldscupchans-5470055.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T13:28:01+00:00"/>
    <meta property="og:title" content="Efter segern – Högberg får världscupchans"/>
    <meta property="og:description" content="Skidskytte Elisabeth Högberg fick en bra start på säsongen när hon i helgen vann jaktstarten i IBU-cupen, nivån under världscupen, i norska Sjusjøen."/>
  </head>
  <body>
    <article>
      <h1>Efter segern – Högberg får världscupchans</h1>
      <address><time datetime="2019-12-09T13:28:01+00:00">09 Dec 2019, 13:28</time> by <a rel="author">TT</a></address>
      <figure>
        <img src="https://img7.ntm.eu/unt/public/img/5470056/1209143005/elisabeth-hogberg-tar-plats-i?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Hagen, Fredrik | Elisabeth Högberg tar plats i truppen till världscupen i Hochfilzen. Arkivbild.</figcaption>
      </figure>
      <p>Skidskytte Elisabeth Högberg fick en bra start på säsongen när hon i helgen vann jaktstarten i IBU-cupen, nivån under världscupen, i norska Sjusjøen.</p>
      <p>Nu belönas den 33-åriga skidskytten med en plats i världscuptävlingen i Österrike till helgen.</p>
      <p>"Konkurrensen i laget är tuff och vi väljer inför Hochfilzen att ge Elisabeth Högberg chansen efter strålande prestationer i IBU-cupen", säger landslagschef Anders Byström i ett pressmeddelande.</p>
      <p>Därmed petar Högberg Ingela Andersson jämfört med truppen från premiären i Östersund. Övriga uttagna damer är Linn Persson, Hanna Öberg, Mona Brorsson, Emma Nilsson och Elvira Öberg.</p>
      <p>På herrsidan ser truppen ut som i premiären med Jesper Nelin, Sebastian Samuelsson, Martin Ponsiluoma, Peppe Femling och Torstein Stenersen.</p>
    </article>
  </body>
</html>