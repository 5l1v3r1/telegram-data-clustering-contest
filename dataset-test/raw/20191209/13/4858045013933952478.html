<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/se-deschide-un-nou-capitol-in-relatiile-cu-moscova-vladimir-putin-si-vladimir-zelenski-relanseaza-n_1411154.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T13:59:16+00:00"/>
    <meta property="og:title" content="Se deschide un nou capitol în relațiile cu Moscova? Vladimir Putin și Vladimir Zelenski relansează negocierile de pace"/>
    <meta property="og:description" content="Preşedintele francez Emmanuel Macron şi cancelarul german Angela Merkel se întâlnesc pentru prima oară cu omologii lor rus Vladimir Putin şi..."/>
  </head>
  <body>
    <article>
      <h1>Se deschide un nou capitol în relațiile cu Moscova? Vladimir Putin și Vladimir Zelenski relansează negocierile de pace</h1>
      <address><time datetime="2019-12-09T13:59:16+00:00">09 Dec 2019, 13:59</time> by <a rel="author">Alexandra Cruceru</a></address>
      <p>Preşedintele francez Emmanuel Macron şi cancelarul german Angela Merkel se întâlnesc pentru prima oară cu omologii lor rus Vladimir Putin şi ucrainean Volodimir Zelenski luni, la Paris, într-o încercare de a relansa procesul de pace în Ucraina şi de a deschide un nou capitol în relaţiile cu Moscova, relatează AFP, conform news.ro.</p>
      <p>Aceste summituri în ”format Normandia” - numele regiunii franceze în care liderii celor patru ţări s-au întâlnit prima oară în 2014 - nu au mai avut loc din 2016.</p>
      <p>După trei ani de paralizie a negocierilor, Vladimir Putin, un veteran al scenei internaţionale, urmează să strângă, la Palatul Elysée, pentru prima oară mâna lui Volodimir Zelenski, un fost umorist ajuns la putere în mai.</p>
      <p>Stângerea de mână între Putin şi Merkel urmează de asemenea să fie scrutată, în plină criză diplomatică între cele două ţări. Germania a expulzat doi diplomaţi ruşi după asasinarea unui georgian în centrul Berlinului în august, un asasinat comandat, potrivit justiţiei germane, de o ”entitate de stat rusă” sau din Cecenia.</p>
      <p>Războiul între Kiev şi separatiştii proruşi s-a soldat cu peste 13.000 de morţi în Donbas, un bastion industrial în estul Ucrainei, din 2014.</p>
      <p>
        <a href="https://www.stiripesurse.ro/lovitura-pentru-psd-trei-parlamentari-risca-sa-ramana-fara-imunitate-parlamentara-dupa-ce-au-intrat-in-vizorul-dna_1411146.html">Lovitură pentru PSD - Trei parlamentari riscă să rămână fără imunitate parlamentară, după ce au intrat în vizorul DNA</a>
      </p>
      <p>Confruntările armate au scăzut în intensitate după acordurile de la Minsk, în 2015. Însă 80.000 de oameni continuă să se înfrunte de o parte şi de alta a liniei frontului, cu o lungime de 500 de kilometri. Iar în fiecare lună sunt ucişi oameni în ciocniri sau de mine antipersonal.</p>
      <p>Occidentul şi Ucraina acuză Moscova de finanţarea şi înarmarea rebelilor, ceea ce Rusia dezminte, afirmând că joacă un rol politico-umanitar în protejarea populaţiei locale rusofone.</p>
      <p>TEST PENTRU MACRON</p>
      <p>În pofida faptului că nu este pace, Emmanuel Macron şi Angela Merkel - singura care a participat la toate summiturile ”Normandia” cu Valdimir Putin - speră progrese în această direcţie, prin semnale concrete la summitul de la Paris.</p>
      <p>”Această reuniune trebuie să ne dea jaloane pentru a continua în implementarea (acordurilor de la) Minsk, prin recrearea încrederii părţilor”, apreciză preşedinţia franceză.</p>
      <p>”Pentru asta avem nevoie de o consolidare a armistiţiului, de o deminare de-a lungul liniei de contact, de o definire a unor noi zone de dezangajare (a combatanţilor), de prevederea unor noi schimburi de prizonieri”, detaliază ea.</p>
      <p>Pentru Emmanuel Macron - al cărui îndemn la o apropiere între UE şi Rusia nu a fost primit bine de către toţi omologii săi europeni - acest summit constituie de asemenea un test al bunăvoinţei lui Putin.</p>
      <p>”Dacă summitul eşuează, acesta va fi un eşec personal al lui Macron, atât de mult a investiti să aibă loc”, consideră Gerhard Mangott, un profesor de relaţii internaţionale la Universitatea Innsbruck din Austria.</p>
      <p>După schimbarea preşedintelui Ucrainei, se simte o anunită destindere. Un schimb de 70 de prizonieri - inclusiv figuri simbolice - a avut loc în septembrie. Trupele beligerante s-au retras în trei mici sectoare de pe linia frontului. Iar nave de război ucrainene confiscate de Rusia au fost înapoiate.</p>
      <p>
        <a href="https://www.stiripesurse.ro/gabriela-firea-la-sediul-psd-ce-spune-despre-o-eventuala-candidatura-la-sefia-partidului_1411136.html">Gabriela Firea, la sediul PSD - Ce spune despre o eventuală candidatură la șefia partidului</a>
      </p>
      <p>Însă Zelenski, un novice în politică, se află la rândul său sub presiunea opiniei publice, care se teme că ar putea face prea multe concesii, pentru a-şi respecta promisiuna de campanie de a pune capăt războiului.</p>
      <p>PRESIUNI ASUPRA LUI ZELENSKI?</p>
      <p>”Nu este vorba despre răsucirea mâinii unuia sau altuia”, dă asigurări Elysée. "Perspectiva este a unei restabiliri a suveranităţii ucrainene depline şi întregi” în Donbas, potrivit aceleiaşi surse.</p>
      <p>Anexarea Crimeei de către Rusia nu este pe ordina de zi, pentru că ea nu este vizată de acordurile de la Minsk, notează în trecere Parisul.</p>
      <p>Preşedintele ucrainean a impus mai multe condiţii în vederea organizării unor alegeri în Donbas, o etapă-cheie în procesul de pace, în jurul căreia se cristalizează multe îngrijorări.</p>
      <p>El cere desfiinţarea prealabilă a tuturor grupărilor armate ”ilegale” - adică ale separatiştilor proruşi şi susţinătorilor lor ruşi - şi revenirea frontierei cu Rusia sub controlul Kievului.</p>
      <p>Or acordurile de la Minsk prevăd această revenire sub controlul ucrainean a frontierei, prin care oameni şi arme sunt suspectaţi că pot trece a doua zi după alegeri.</p>
      <p>”Dacă trebuie să renegociem acest punct sau să găsim o modalitate de a satisface cererea preşedintelui Zelenski, vom fi pregătiţi să discutăm”, anunţă Palatul Elysée.</p>
      <p>Vladimir Putin s-a arătat circumspect în intenţiile sale, limitându-se să-l prezinte pe omologul său ucrainean drept ”sincer” şi ”simpatic”.</p>
      <p>Gerhard Mangott consideră că preşedintele Putin vine în poziţie de forţă la Paris. ”Prezentându-şi omologul drept «constructiv» şi «cinstit», el exercită de fapt presiuni asupra acestuia (...) şi trimite într-un fel mingea în terenul Ucrainei”, a declarat el pentru AFP.</p>
    </article>
  </body>
</html>