<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/attualita/articolo/dopo-bagnolo-si-presenta-anche-a-paesana-il-progetto-della-porta-di-valle.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T13:15:00+00:00"/>
    <meta property="og:title" content="Dopo Bagnolo, si presenta anche a Paesana il progetto della “Porta di Valle”"/>
    <meta property="og:description" content="Sorgerà nei locali dell’ex Convitto alpino. L’incontro, in programma mercoledì sera alle 18, è aperto a tutti, ma rivolto in particolar modo ai potenziali interessati alla gestione della struttura"/>
  </head>
  <body>
    <article>
      <h1>Dopo Bagnolo, si presenta anche a Paesana il progetto della “Porta di Valle”</h1>
      <h2>Sorgerà nei locali dell’ex Convitto alpino. L’incontro, in programma mercoledì sera alle 18, è aperto a tutti, ma rivolto in particolar modo ai potenziali interessati alla gestione della struttura</h2>
      <address><time datetime="2019-12-09T13:15:00+00:00">09 Dec 2019, 13:15</time> by <a rel="author">Ni.Ber.</a></address>
      <p>Dopo la presentazione della “Porta di Valle” che vedrà la luce a Bagnolo Piemonte, analogo appuntamento è in programma mercoledì 11 dicembre, alle ore 18, a Paesana.</p>
      <p>Il progetto che prevede la realizzazione di sette “Porte di Valle”, strutture di riferimento per l’accoglienza turistica: una sorta di punto informativo, ma non solo.</p>
      <p>In questo ambito, i referenti del progetto stanno continuando la narrazione della progettualità sul territorio. Mercoledì faranno “tappa” a Paesana, nella sala consiliare dell’Unione montana dei Comuni del Monviso.</p>
      <p>Insieme ai curatori del progetto saranno presenti anche i rappresentanti dell’Ente montano. Obiettivo dell’incontro: approfondire gli aspetti legati alla singola struttura. La riunione, aperta a tutti, è rivolta in particolar modo ai potenziali interessati alla gestione della “Porta di Valle”.</p>
      <p>Proprio l’Unione montana del Monviso ha già individuato l’immobile che ospiterà la struttura turistica: verrà realizzata nei locali dell’ex Convitto alpino, in larga parte inutilizzati, oggi sede soltanto del Bacino imbrifero montano del Po e del Comprensorio alpino Cn1.</p>
      <p>Tra Unione e BIM (proprietario dello stabile) è già stata approvata infatti l’apposita convenzione per l’utilizzo dei locali.</p>
    </article>
  </body>
</html>