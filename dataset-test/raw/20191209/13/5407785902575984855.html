<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/karton-toplama-isinin-ozel-bir-firmaya-verilecegi-12701143-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T13:38:54+00:00"/>
    <meta property="og:title" content="Karton toplama işinin özel bir firmaya verileceği iddiası üzerine roman vatandaşlar belediyeyi bastı, bir vatandaş kendini kesti"/>
    <meta property="og:description" content="Zonguldak'ta belediyenin 'karton toplama işini' özel bir firmaya vereceği iddiaları sonrası belediye binasını basan karton toplayıcıları başkanla görüşmek istedi. Başkanın yurt dışında olması üzerine görüşme telefonla yapıldı. Başkan, Perşembe günü geleceğini, konuyu yüz yüze konuşabileceklerini söyledi.Bu sırada bir vatandaş bıçakla kendini kesti."/>
  </head>
  <body>
    <article>
      <h1>Karton toplama işinin özel bir firmaya verileceği iddiası üzerine roman vatandaşlar belediyeyi bastı, bir vatandaş kendini kesti</h1>
      <address>
        <time datetime="2019-12-09T13:38:54+00:00">09 Dec 2019, 13:38</time>
      </address>
      <p>
        <b>Haberler.com/Sercan YILDIRIM</b>
      </p>
      <p><a href="https://www.haberler.com/zonguldak/"><b>Zonguldak</b></a>'ta, karton toplama işinin belediye tarafından özel bir firmaya verileceği iddiaları üzerine kentte bu işin büyük bir bölümünü yapan roman vatandaşlar belediye binasını bastı.</p>
      <figure>
        <img src="https://foto.haberler.com/haber/2019/12/09/karton-toplama-isinin-ozel-bir-firmaya-verilecegi-12701143_6163_o.jpg"/>
      </figure>
      <h3>BELEDİYE BAŞKANI YURTDIŞINDA</h3>
      <p>Polis ve zabıta kuvvetlerinin geniş güvenlik önlemleri aldığı belediye binasının girişinde konuyu Belediye Başkanı <a href="https://www.haberler.com/omer-selim-alan/"><b>Ömer Selim Alan</b></a>'la görüşmek istediklerini söyleyen vatandaşlar, başkanın iş seyahati nedeniyle <a href="https://www.haberler.com/hollanda/"><b>Hollanda</b></a>'da olmasından dolayı kendisiyle görüşemedi.</p>
      <figure>
        <img src="https://foto.haberler.com/haber/2019/12/09/karton-toplama-isinin-ozel-bir-firmaya-verilecegi-12701143_2742_o.jpg"/>
      </figure>
      <h3>ÖZEL KALEM MÜDÜRÜ ARAYA GİRDİ</h3>
      <p>"Bu bizim tek işimiz, bu iş özel bir firmaya verilirse aç kalırız, çoluk çocuğumuza bakamayız" diyen roman vatandaşlarla, Belediye Başkanı Ömer Selim Alan'ın Özel Kalem Müdürü Buğra Özçelik görüştü. Özçelik, başkanın Hollanda'da olduğunu belirterek başkanla roman vatandaşları telefonda görüştürdü. Bu sırada roman vatandaşlardan birinin elindeki bıçakla kendini kestiği görüldü.</p>
      <figure>
        <img src="https://foto.haberler.com/haber/2019/12/09/karton-toplama-isinin-ozel-bir-firmaya-verilecegi-12701143_5352_m.jpg"/>
      </figure>
      <h3>"YÜZ YÜZE KONUŞURUZ"</h3>
      <p>Gerçekleştirilen telefon görüşmesinde Başkan Ömer Selim Alan Perşembe günü Zonguldak'ta olacağını, roman vatandaşların Perşembe gününe kadar karton toplayabileceklerini belirterek konuyu geldiğinde yüz yüze konuşabileceklerini söyledi.</p>
      <figure>
        <img src="https://foto.haberler.com/haber/2019/12/09/karton-toplama-isinin-ozel-bir-firmaya-verilecegi-12701143_5200_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/karton-toplama-isinin-ozel-bir-firmaya-verilecegi-12701143-videosu/">Karton toplama işinin özel bir firmaya verileceği iddiası üzerine roman vatandaşlar belediyeyi bastı, bir vatandaş kendini kesti</a></p>
    </article>
  </body>
</html>