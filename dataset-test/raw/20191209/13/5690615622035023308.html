<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840291-parlament-sche-ne-zrobiv-vse-zalezhne-vid-nogo-schodo-legalizatsiyi-burshtinu-razumkov"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:56:00+00:00"/>
    <meta property="og:title" content="Парламент ще не зробив все залежне від нього щодо легалізації бурштину – Разумков"/>
    <meta property="og:description" content="КИЇВ. 9 грудня. УНН. Парламент ще не зробив все залежне від нього щодо легалізації видобутку бурштину. Про це заявив під час робочого візиту в Житомирі …"/>
  </head>
  <body>
    <article>
      <h1>Парламент ще не зробив все залежне від нього щодо легалізації бурштину – Разумков</h1>
      <address><time datetime="2019-12-09T13:56:00+00:00">09 Dec 2019, 13:56</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> Парламент ще не зробив все залежне від нього щодо легалізації видобутку бурштину. Про це заявив під час робочого візиту в Житомирі голова ВРУ Дмитро Разумков в ефірі одного із місцевих телеканалів, передає <b>УНН</b>.</p>
      <p>"Парламент всього що від нього залежало ще не зробив, є ще ряд законопроектів пов’язаних саме з цим напрямком (говорить за легалізацію видобутку бурштину - ред.). Ці законопроекти стоять на наступному пленарному тижні. Ми зможемо їх розглядати - зможемо говорити про комплексну реформу. Вона буде стосуватися не лише видобутку бурштину, це і створення умов та залучення інвесторів", - зазначив Разумков.</p>
      <p>За його словами, це буде залежати не лише від ВР, а й від Кабміну та місцевої влади.</p>
      <p>Нагадаємо, Верховна рада України ухвалила у <a href="https://www.unn.com.ua/uk/news/1835316-rada-ukhvalila-za-osnovu-zakonoproekt-pro-vidobutok-burshtinu">першому читанні законопроект №2240</a> щодо урегулювання питання видобутку бурштину.</p>
    </article>
  </body>
</html>