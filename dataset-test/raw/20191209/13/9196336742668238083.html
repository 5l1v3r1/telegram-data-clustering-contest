<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milanofinanza.it/news/unicredit-sorprendente-reazione-verso-i-massimi-201912091334148248"/>
    <meta property="og:site_name" content="www.milanofinanza.it"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Unicredit: sorprendente reazione verso i massimi"/>
    <meta property="og:description" content="L’improvviso allungo di venerdì pomeriggio ha rilanciato il quadro tecnico di Unicredit, che ha ritrovato una sorprendente capacità di spinta, al..."/>
  </head>
  <body>
    <article>
      <h1>Unicredit: sorprendente reazione verso i massimi</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author">Alberto Micheli</a></address>
      <figure>
        <img src="https://static.milanofinanza.it/content_upload/grf/2019/12/201912091334148248/Unicredit-769465.jpg"/>
      </figure>
      <p>L’improvviso allungo di venerdì pomeriggio ha rilanciato il quadro tecnico di <a href="https://www.milanofinanza.it/quotazioni/ricerca?searchtitle=UNICREDIT&amp;codicestrumento=2ae">Unicredit</a> , che ha ritrovato una sorprendente capacità di spinta, al termine di un’ottava che aveva invece esposto il titolo al rischio di una discesa sotto 12,25-12,20 euro. A questo punto si profila l’opportunità di un nuovo test dei massimi attorno alla soglia psicologica a quota 13, anche se i ripetuti cambi di rotta disegnati nelle ultime settimane lasciano comunque le porte aperte alla possibilità di un nuovo pullback. Il titolo sta però mostrando una forza relativa chiaramente superiore al mercato e quindi sarà solo una battuta d’arresto molto decisa del listino domestico a poter contaminare il cammino dei prezzi. Gli indicatori di tendenza sono ancora allineati in posizione short, ma gli oscillatori di momentum stazionano al di sopra delle rispettive soglie di equilibrio e confermano una spinta rialzista in netta ripresa. (riproduzione riservata)</p>
    </article>
  </body>
</html>