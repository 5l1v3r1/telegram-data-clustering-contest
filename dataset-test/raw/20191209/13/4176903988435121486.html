<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/budzet-irana-za-2020-racuna-na-cenu-nafte-od-50-za-barel/"/>
    <meta property="og:site_name" content="Krstarica"/>
    <meta property="article:published_time" content="2019-12-09T13:12:00+00:00"/>
    <meta property="og:title" content="Budžet Irana za 2020. računa na cenu nafte od 50 $ za barel"/>
    <meta property="og:description" content="TEHERAN - Iranski budžet za narednu godinu planiran je na bazi projekcije da će cena nafte iznositi 50 dolara za barel, izjavio je danas šef Odeljenja za"/>
  </head>
  <body>
    <article>
      <h1>Budžet Irana za 2020. računa na cenu nafte od 50 $ za barel</h1>
      <address><time datetime="2019-12-09T13:12:00+00:00">09 Dec 2019, 13:12</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>TEHERAN – Iranski budžet za narednu godinu planiran je na bazi projekcije da će cena nafte iznositi 50 dolara za barel, izjavio je danas šef Odeljenja za planiranje i budžet Mohamed-Baker Nobakt na konferenciji za novinare.</p>
      <p>Nobakt je rekao da je vlada pripremila budžet na bazi očekivanja da će prodavati po milion barela nafte dnevno (bpd) po prosečnoj ceni od 50 dolara, prenosi Rojters pozivajućiu se na novinsku agenciju Šana.</p>
      <p>Nova iranska kalendarska godina počinje 20. marta 2020.</p>
      <p>Iranski predsednik Hasan Ruhani predstavio je u nedelju u parlamentu nacrt državnog budžeta od oko 39 milijardi dolara, rekavši da se njime ograničava zavisnost zemlje od izvoza nafte kako bi Teheran odoleo američkim sankcijama.</p>
      <p>(Tanjug)</p>
    </article>
  </body>
</html>