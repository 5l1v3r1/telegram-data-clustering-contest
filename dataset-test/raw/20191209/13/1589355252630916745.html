<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/harabinova-strana-dostala-od-ceskej-firmy-nelegalny-dar.html"/>
    <meta property="og:site_name" content="TREND.sk"/>
    <meta property="article:published_time" content="2019-12-09T13:48:00+00:00"/>
    <meta property="og:title" content="Harabinova strana dostala od českej firmy nelegálny dar"/>
    <meta property="og:description" content="Na účet strany Vlasť pribudla nemalá suma s odkazom „príspevok na kampaň“"/>
  </head>
  <body>
    <article>
      <h1>Harabinova strana dostala od českej firmy nelegálny dar</h1>
      <address><time datetime="2019-12-09T13:48:00+00:00">09 Dec 2019, 13:48</time> by <a rel="author">TREND.sk</a></address>
      <p>
        <b>Strana Vlasť, ktorú založil Štefan Harabin, dostala nelegálny dar v sume 20-tisíc eur, píše na svojej stránke Transparency International Slovensko (TIS).</b>
      </p>
      <p>Strane prišla v piatok na volebný účet suma od českej firmy DisMed s. r. o. s odkazom „príspevok na kampaň“. Dary stranám však môžu posielať len firmy registrované na Slovensku, <a href="http://volby.transparency.sk/parlament2020/2019/12/09/harabinova-vlast-dostala-nelegalny-dar/">podotýka TIS</a>.</p>
      <p>Česká firma sa zaoberá predajom liečiv. Založili ju pred troma rokmi so základným kapitálom jedna česká koruna. Nemá vlastný web, nezverejňuje ani účtovné závierky.</p>
      <related>
        <a href="https://www.etrend.sk/ekonomika/harabin-moze-kandidovat-potvrdila-volebna-komisia.html"/>
        <a href="https://www.etrend.sk/ekonomika/kotleba-sa-chysta-na-harabinovu-ponuku.html"/>
      </related>
      <p>Anna Žatková, šéfka strany Vlasť, o dare vedela, no firmu vraj nepozná. Ako píše TIS, s darom sa „vysporiada podľa zákona“.</p>
    </article>
  </body>
</html>