<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sushmita-sen-announces-return-to-films-says-my-fans-have-waited-10-long-years-2892086.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T13:41:33+00:00"/>
    <meta property="og:title" content="10 साल बाद फिल्मों में वापसी कर रही हैं सुष्मिता सेन, इस अंदाज में दी खुशखबरी"/>
    <meta property="og:description" content="सुष्मिता सेन बॉलीवुड से 10 साल से दूर हैं। वो 10 साल से किसी फिल्म में नजर नहीं आईं, लेकिन अब सुष्मिता सेन वापसी कर रही हैं। दरअसल, सुष्मिता सेन ने खुद इसकी अनाउंसमेंट सोशल मीडिया के जरिए दी है।..."/>
  </head>
  <body>
    <article>
      <h1>10 साल बाद फिल्मों में वापसी कर रही हैं सुष्मिता सेन, इस अंदाज में दी खुशखबरी</h1>
      <address><time datetime="2019-12-09T13:41:33+00:00">09 Dec 2019, 13:41</time> by <a rel="author">लाइव हिन्दुस्तान टीम,नई दिल्ली</a></address>
      <p>सुष्मिता सेन बॉलीवुड से 10 साल से दूर हैं। वो 10 साल से किसी फिल्म में नजर नहीं आईं, लेकिन अब सुष्मिता सेन वापसी कर रही हैं। दरअसल, सुष्मिता सेन ने खुद इसकी अनाउंसमेंट सोशल मीडिया के जरिए दी है। सुष्मिता ने अपनी फोटो शेयर करते हुए लिखा, 'मैं आपके उस प्यार की कद्र करती हूं जिसने इतना धैर्य दिखाया। इस कारण मैं अपने फैन्स की फैन बन गई हूं। उन्होंने स्क्रीन पर मेरी वापसी का 10 साल से ज्यादा इंतजार किया है, मेरे हर कदम पर बिना शर्त मेरा उत्साहवर्धन किया है। मैं केवल आपके लिए वापसी कर रही हूं।'</p>
      <figure>
        <embed-post data-src="https://www.instagram.com/p/B52BUmTh088" data-service="Instagram"/>
      </figure>
      <p>सुष्मिता के इस अनाउंसमेंट के करते ही फैन्स काफी खुश हुए हैं। वो सुष्मिता को जल्द से जल्द बड़े पर्दे पर देखने के लिए एक्साइटेंड हो रहा हैं। फैन्स ने सुष्मिता को खूब प्यार दिया है।</p>
      <p>वैसे अभी सुष्मिता ने इस बात की अनाउंसमेंट नहीं की है कि वो किस फिल्म से वापसी कर रही हैं, लेकिन उनकी इतनी जानकारी से ही फैन्स काफी खुश हैं।</p>
      <p>
        <a href="https://www.livehindustan.com/entertainment/story-dia-mirza-on-separation-from-husband-says-any-major-life-change-is-painful-2892027.html">पति से अलग होने पर दिया मिर्जा ने तोड़ी चुप्पी, कहा- काफी मुश्किल था</a>
      </p>
      <p>
        <a href="https://www.livehindustan.com/entertainment/story-dilip-kumar-is-overjoyed-to-hear-lata-mangeshkar-is-back-home-2891601.html">लता मंगेशकर के घर लौटने पर दिलीप कुमार ने कहा, मेरी छोटी बहन अपना ध्यान रखना</a>
      </p>
      <p>बता दें कि सुष्मिता लास्ट फिल्म नो प्रोब्लम में नजर आई थीं। इस फिल्म में सुष्मिता के साथ अनिल कपूर, संजय दत्त, कंगना रनौत, अक्षय खन्ना और शक्ति कपूर थे। वैसे भले ही सुष्मिता फिल्मों से दूर थीं, लेकिन वो सोशल मीडिया के जरिए सुर्खियों में रहती थीं। सुष्मिता सोशल मीडिया पर अपनी फोटोज शेयर करती रहती हैं।</p>
    </article>
  </body>
</html>