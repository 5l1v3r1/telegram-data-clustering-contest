<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247786/cofetaria-casa-victoria-deschide-a-treia-locatie-in-bucuresti.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T13:39:05+00:00"/>
    <meta property="og:title" content="Cofetaria Casa Victoria deschide a treia locatie in Bucuresti"/>
    <meta property="og:description" content="Cu o experienta de 18 ani pe piata produselor dulci din Romania, cofetaria Casa Victoria continua procesul de extindere cu o noua locatie in Bucuresti, pe Bulevardul Ion Mihalache 47-49. Investitie de peste 100.000 de euro, cea de-a treia cofetarie a brandului continua traditia retetelor originale si a ingredientelor de origine controlata."/>
  </head>
  <body>
    <article>
      <h1>Cofetaria Casa Victoria deschide a treia locatie in Bucuresti</h1>
      <address><time datetime="2019-12-09T13:39:05+00:00">09 Dec 2019, 13:39</time> by <a rel="author">Cristina Mitrea</a></address>
      <p>
        <b>Cu o experienta de 18 ani pe piata produselor dulci din Romania, cofetaria Casa Victoria continua procesul de extindere cu o noua locatie in Bucuresti, pe Bulevardul Ion Mihalache 47-49. Investitie de peste 100.000 de euro, cea de-a treia cofetarie a brandului continua traditia retetelor originale si a ingredientelor de origine controlata.</b>
      </p>
      <p>“In ultimii ani, clientii nostri cauta din ce in ce mai mult prajituri fara zahar, de exemplu. Astfel ca am creat o serie de retete care nu contin zahar, cum ar fi cele pentru cozonaci, ecleruri, dar si torturi”, spune <b>Alin Chivu</b>, managerul Casa Victoria.</p>
      <p>Cofetar de profesie si manager la Casa Victoria, Alin Chivu este singurul roman absolvent al scolii de top Lenotre Paris. Experienta, care a durat aproape 6 luni, i-a confirmat ca principiile adoptate in Romania sunt corecte, dar i-a oferit si ocazia de a lucra pentru vedete precum Cristiano Ronaldo.</p>
      <p>In cofetariile Casa Victoria au fost vandute, pana acum, peste 100.000 de torturi, s-au folosit peste 50.000 de batoane de vanilie, 1.000 de tone de ciocolata si au fost asigurate preparate dulci pentru peste 2.000 de evenimente.</p>
      <p>Pretul unui ecler incepe de la 15 lei, prajiturile variaza intre 19 si 25 de lei, iar un kilogram de tort porneste de la 139 de lei.</p>
      <p>
        <a href="https://www.wall-street.ro/articol/Companii/246767/angeline-cake-boutique-povestea-unei-familii-care-a-renuntat-la-corporatie-si-a-deschis-un-atelier-de-cofetarie.html">Citeste si:<br/>O familie a plecat din corporatie si a deschis un atelier de cofetarie</a>
      </p>
      <figure>
        <img src="https://img.wall-street.ro/image_thumbs/thumbs/7a3/7a396f98e1328216ca5e12e1e305395e-400x250-00-65.jpg?v=1573656658"/>
      </figure>
      <footer>Sursa foto: pagina Facebook Casa Victoria</footer>
    </article>
  </body>
</html>