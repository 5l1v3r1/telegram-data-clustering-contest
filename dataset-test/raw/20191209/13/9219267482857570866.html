<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397637-%d7%94%d7%a4%d7%a2%d7%99%d7%9c-%d7%a9%d7%9e%d7%aa%d7%a4%d7%a8%d7%a5-%d7%9c%d7%9b%d7%a0%d7%a1%d7%99%d7%9d-%d7%90%d7%9c%d7%99-%d7%99%d7%95%d7%a1%d7%a3-%d7%9e%d7%a7%d7%99%d7%9d-%d7%9e%d7%a4%d7%9c%d7%92"/>
    <meta property="og:site_name" content="סרוגים"/>
    <meta property="article:published_time" content="2019-12-09T13:44:42+00:00"/>
    <meta property="og:title" content="הפעיל שמתפרץ לכנסים אלי יוסף מקים מפלגה"/>
    <meta property="og:description" content="אלי יוסף הפעיל שמפוצץ כנסים בקריאות נגד מכירת נשק למדינות דיקטטורות, החליט להקים מפלגה. &quot;זה הבסיס, כשאין קדושת החיים, ואין חמלה - אין כלום&quot;"/>
  </head>
  <body>
    <article>
      <h1>הפעיל שמתפרץ לכנסים אלי יוסף מקים מפלגה</h1>
      <h2>פרסום ראשון. אלי יוסף הפעיל שמפוצץ כנסים בקריאות נגד מכירת נשק למדינות דיקטטוריות, החליט להקים מפלגה. "זה הבסיס, כשאין קדושת החיים, ואין חמלה - אין כלום"</h2>
      <address><time datetime="2019-12-09T13:44:42+00:00">09 Dec 2019, 13:44</time> by <a rel="author">, חדשות סרוגים</a></address>
      <p><u><a href="https://www.srugim.co.il/321917-%d7%9b%d7%9a-%d7%94%d7%92%d7%99%d7%91-%d7%94%d7%a8%d7%91-%d7%a8%d7%a4%d7%99-%d7%a4%d7%a8%d7%a5-%d7%9c%d7%90%d7%93%d7%9d-%d7%a9%d7%94%d7%a4%d7%a8%d7%99%d7%a2-%d7%9c%d7%95-%d7%9c%d7%a0%d7%90%d7%95%d7%9d">אלי יוסף</a></u> פעיל זכויות האדם המוכר לציבור כמי שמתפרץ לכנסים באופן סדרתי בצעקות נגד מכירת נשק לדיקטטורות, החליט להקים מפלגה.</p>
      <figure>
        <img src="https://www.srugim.co.il/i/wp-content/uploads/2019/12/2-18__w1980.jpg"/>
      </figure>
      <h4>עוד באותו נושא</h4>
      <h4>'האיחוד הלאומי' פתחה את קמפיין בחירות 2020</h4>
      <p>לכתבה המלאה בסרוגים &gt;<br/>25</p>
      <p>יוסף, בשנות הששים לחייו, עלה מאנגליה לפני מספר עשורים, אב לשניים וסב לנכדים מסביר בשיחה עם סרוגים מדוע החליט על הקמת מפלגה. "אנחנו במגעים לקנות מפלגת מדף, כדי שאני אוכל לרוץ בבחירות הקרובות."</p>
      <p>
        <b>למה לרוץ במפלגה, ולא להתמודד בפריימריז בתוך מפלגה קיימת כמו הבית היהודי או הליכוד?</b>
      </p>
      <p>בפריימריז של המפלגות האלה, אתה צריך להיות מקושר בתוך המפלגה, ובוחרים שם לפי השתייכות קודמית, ולא לפי נושא או רעיון. גם אין לי את היכולת להגיע עם הרעיונות שלי לכולם.</p>
      <p>
        <b>במה בעצם מתמקדת המפלגה?</b>
      </p>
      <p>עם ישראל הופך להיות עם אכזר במקום עם רחמן, וכתוצאה מכך אנחנו למעשה מתאבדים. הילד שנרצח בנשק ישראל בדרום סודן זו טרגדיה בפני עצמה. אבל מעבר לזה, מה עושה הרצח הזה לעם ישראל.</p>
      <p>
        <b>ובמפלגה כן יתנו לך להגיד את זה?</b>
      </p>
      <p>כשאתה מפלגה, אתה יכול לפנות לכל העולם, יש תעמולת בחירות רשמית, ויותר אנשים נחשפים למה שבעצם הממסד מבקש להסתיר. אני מוכן להשקיע את כל הכסף, לא בשביל הקול הבודד של עצמי, ולא בשביל 140,000 הקולות שיכניסו אותי לכנסת, אלא בשביל להעלות נושא שכל התקשורת וכל המערכת המשפטית – מהיועץ המשפטי ועד לשופטי בית המשפט העליון – לא רוצים שידעו עליה.</p>
      <p>כל המערכת הנורמטיבית שלנו מושחתת עד היסוד, לא בגלל שתופרים תיק לביבי או שהוא לקח שוחד, זה כלום יחסית. מעלימים מהציבור שאנחנו חימשנו את הרוצחים ברוואנדה ובדרום סודן ובגווטאמלה – ובכל מקום שיש רצח עם, זה אנחנו חימשנו אותם. למה עושים את זה? זה לא כמו רצח ראש ממשלה שהיה פה פעם אחת בתולדותינו וזיעזע את כולם. זו תופעה שמתרחשת כל יום כבר עשרות שנים.</p>
      <figure>
        <img src="https://www.srugim.co.il/i/wp-content/uploads/2015/06/1191__w1980.jpg"/>
      </figure>
      <h4>עוד באותו נושא</h4>
      <h4>מותר למכור נשק למדינה שטובחת באזרחיה?</h4>
      <p>לכתבה המלאה בסרוגים &gt;</p>
      <p>
        <b>מפלגה עם אג'נדה אחת בודדת של אי מכירת נשק למדינות דיקטטוריות, או חשיפת עסקאות הנשק של ישראל, יש לה מה לפנות לקהל הרחב?</b>
      </p>
      <p>לא הבנת, זו לא אג'נדה בודדת, אלא תופעה רחבה הרבה יותר, שכוללת גם את איראן וסוריה, ואפילו עזה. ברגע שאין לי נשמה, ואביב כוכבי כראש אמ"ן מגיע לקבינט ומבקש אישור לחסל את<u><a href="https://www.srugim.co.il/279062-%d7%90%d7%a1%d7%93-%d7%aa%d7%95%d7%a7%d7%a3-%d7%94%d7%a4%d7%9c%d7%aa-%d7%94%d7%9e%d7%98%d7%95%d7%a1-%d7%aa%d7%95%d7%a6%d7%90%d7%aa-%d7%94%d7%99%d7%94%d7%99%d7%a8%d7%95%d7%aa-%d7%94%d7%99%d7%a9"> בשאר אסד</a></u>, שמתחיל לחסל את העם שלו לפני שמונה שנים, והקבינט אומר לו – לא, כי זה לא באינטרס שלנו. ואחר כך אסד יוצר קשרים עם פוטין ואיראן, איבדנו את ההזדמנות ובכך הזמנו מתקפה אדירה בצפון שיעלה לנו פי מיליון ממה שהיה עולה לחסל את אסד לפני שמונה שנים.</p>
      <p>כשאתה מאבד את הנשמה, אתה מאבד את היכולת לראות דברים באופן בהיר. אתה מאבד את הראייה המוסרית. מקס נורדאו חזה את השואה כבר ב1911, כשאמר ששישה מיליון הולכים להירצח. הוא לא אמר את זה כנביא, אלא כאחד שהתחבר למידת הרחמים, ואת הסיפור הזה שמעתי מבן-ציון נתניהו, אבא של ביבי.</p>
      <p>ואפשר לקצר את זה במשפט של חז"ל – מי שמרחם על אכזרים בסוף מתאכזר לרחמנים, וגם להפך, מי שמתאכזר על רחמנים בסופו של דבר מרחם על אכזרים.</p>
      <h3>140 התפרצויות לכנסים</h3>
      <figure>
        <img src="https://www.srugim.co.il/i/wp-content/uploads/2018/02/WhatsApp-Video-2018-02-12-at-10.30.06.mp4_000043191__w1980.jpg"/>
      </figure>
      <h4>עוד באותו נושא</h4>
      <h4>כך נגרר באלימות משתתף מבוגר שהפריע בכנס בשבע</h4>
      <p>לכתבה המלאה בסרוגים &gt;<br/>7</p>
      <p>
        <b>כמה שנים אתה כבר מתפרץ לכנסים עם המסרים של מכירת נשק לדרום סודאן?</b>
      </p>
      <p>5 שנים בערך.</p>
      <p>
        <b>אתה זוכר מה היה הכנס הראשון?</b>
      </p>
      <p>הכנס הראשון היה התפרצות לנאום של בנט, באירוע של רבני צהר. בנט היה האורח המרכזי, ואני התפרצתי.</p>
      <p>
        <b>והאחרון היה אתמול בכנס מקור ראשון?</b>
      </p>
      <p>כן, מאז זה בין 130 ל-140 כנסים.</p>
      <h4>אלי יוסף מגורש בכח מכנס בשבע בשנת 2018</h4>
      <figure>
        <video src="https://media.srugim.co.il/wp-content/uploads/2019/12/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-%D7%A7%D7%A6%D7%A8%D7%A8.mp4"/>
      </figure>
      <h4>כך הגיב הרב רפי פרץ להתפרצות של אלי יוסף בכנס הבחירות של המפלגה</h4>
      <figure>
        <video src="https://media.srugim.co.il/wp-content/uploads/2019/12/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-%D7%A7%D7%A6%D7%A8%D7%A8.mp4"/>
      </figure>
      <p>(צילום: עטרה גרמן/ סרוגים)</p>
      <p>על ההתפרצות לכנס מקור ראשון פרסם יוסף בחשבון הפייסבוק שלו</p>
      <blockquote>"לפני 10 דקות – כנס מקור ראשון לכלכלה . (לאחר שמוקדם יותר המאבטחים חסמו את דרכי לפני נאומו של ראש הממשלה – הצלחתי יותר מאוחר להשתחל פנימה). נשיא בית המשפט לשעבר – פרופ' .אהרן ברק עולה לבמה לריאיון. ואני מתפרץ: "פרופ' אהרן ברק – מי אישר לך כיועץ המשפטי לממשלה בשנות ה-70, לאפשר לנו לחמש את המיליציות בארגנטינה וצ'ילה – 30,000 נרצחו. סללת את הדרך לפרופ' רובינשטיין למיכאל בן יאיר וחימשנו הרבה מדינות רצחניות כולל רוואנדה לפני ובמהלך הטבח, ועכשיו דרום סודן – רק 382,000 נרצחו.<br/><br/>(ואני פונה לקהל) אבל עברנו שואה ואנחנו מחמשים מדינות שמבצעות רצח עם".<br/><br/>וכולם שותקים כמו דגים. ומוציאים אותי בכוח.</blockquote>
      <p>
        <b>אם אתה רץ מהיום לכנסת, אתה תזנח את ההתפרצות לכנסים?</b>
      </p>
      <p>הרעיון הוא לזעוק את האמת איפה שאפשר לזעוק אותה. זה לא אומר שאנשים ירצו לשמוע אותה, וזה לא אומר שאנשים נעים להם לשמוע אותי כמו שידוע לך, אבל הזעקה חייבת להישמע. אם הייתי יכול להיכנס לבית המשפט העליון ולזעוק שם נגד השופטים שמתירים לישראל למכור נשק לדרום סודאן, ולהסתכן במאסר – יכול להיות שאני אעשה את זה. אבל הרעיון הוא לפרסם את מה שמעלימים מהציבור.</p>
      <p>אני לא בא להגיד לך תלבש מכנסיים כאלה או חצאית כזו. אני לא מדבר על חומרות אלא על הבסיס של היהדות. וזה נעלם לגמרי מהציבור – מהרבנים ועד הפרופסורים באוניברסיטה, מהתקשורת ועד המערכת המשפטית, והכל בגלל קבוצת אנשים מצומצמת, שתקרא להם בעלי הון, שהם שולטים בכל.</p>
      <figure>
        <iframe data-src="https://twitter.com/kann_news/status/1098635736927096838?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>חשבת כבר על שם למפלגה הזו?</b>
      </p>
      <p>כן, הלב היהודי.</p>
      <p>
        <b>ויש עוד תומכים ואנשים שירוצו איתך במפלגה?</b>
      </p>
      <p>כרגע אני בקשרים עם עוד אנשים כדי שיתמכו בי. ייתכן ואף אחד לא יתמוך, ויכול להיות שאנשים יבינו שכדאי לתמוך. אנשים אומרים לי: 'אני מסכים איתך, אבל זה לא הנושא הכי חשוב היום'. ואני אומר להם – זה הבסיס, כשאין קדושת החיים, ואין חמלה – אין כלום. לכן לא הצבעתי בבחירות האחרונות, כי בלי העמדה המוסרית הבסיסית, אין לנו כלום.</p>
      <p>אני רוצה לנצח במלחמה. זה לא אומר שצריך להחריב את כל עזה, אלא לחסל את המחבלים, להקים שם מערכת חינוך מוסלמי-מוסרי, שילמדו לאהוב אדם ולא לרצוח. אפילו המפלגה הכי ימנית שרצה פה, עוצמה יהודית, הלכו נגד הרב כהנא שקרא עשרות פעמים לא לחמש רוצחים בעולם. כששאלתי אותם למה אתם לא מעלים את הנושא, הם אמרו לי 'אתה צודק' ומרחו אותי. אפילו הם מפחדים לצאת נגד ההשפעה של בעלי ההון.</p>
      <p>צריך לעשות תשובה. צריך לעשות תיקון של החברה הישראלית. ואת זה אני רוצה להציג לציבור</p>
    </article>
  </body>
</html>