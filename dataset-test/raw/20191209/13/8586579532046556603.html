<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/bu-robot-astronotlarin-duygularindan-anlayacak-259719h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T13:46:00+00:00"/>
    <meta property="og:title" content="Bu robot astronotların duygularından anlayacak!"/>
    <meta property="og:description" content="Uluslararası Uzay İstasyonu'nda (ISS) görev alan astronotların duygularını algılayacak olan robot göreve başladı."/>
  </head>
  <body>
    <article>
      <h1>Bu robot astronotların duygularından anlayacak!</h1>
      <address><time datetime="2019-12-09T13:46:00+00:00">09 Dec 2019, 13:46</time> by <a rel="author">Yeni Çağ Gazetesi</a></address>
      <p>
        <b>Uluslararası Uzay İstasyonu'nda (ISS) görev alan astronotların duygularını algılayacak olan robot göreve başladı.</b>
      </p>
      <p>CNN International’da yer alan habere göre, duyguları algılayan kameralara ve ses dedektörlerine sahip akıllı robot Uluslararası Uzay İstasyonu'nda (ISS) göreve başladı. <br/>  <br/>CIMON 2'nin (Mobil Mürettebat  Refakatçisi 2) baş geliştiricisi Matthias  Biniok bu projenin amacının uzayda bir refakatçiye sahip olmak olduğunun altını çizdi. </p>
      <p>ISS'de görev alan astronotun üzgün mü, öfkeli mi, neşeli mi olduğunu anlayabilecek olan CIMON 2'nin gelecekte yapılması planlanan derin uzay yolculuklarında kilit bir rol alması planlanıyor. <br/>  <br/>2018'de uzaya gönderilen CIMON'dan elde edilen veriler ışığında geliştirilen CIMON 2 yapay zekaya da ev sahipliği yapıyor. <br/>  <br/>1940’lı yıllarda yayınlanan Japon bilimkurgu çizgi roman kahramanı robot Simon’dan ilham alınarak adlandırılan CIMON 2'nin 3 yıl boyunca ISS'de görev alması bekleniyor.</p>
      <related>
        <a href="https://www.yenicaggazetesi.com.tr/yapay-zeka-doktorlarin-yardimcisi-olacak-259565h.htm"/>
        <a href="https://www.yenicaggazetesi.com.tr/saglikta-robot-doktor-uygulamasi-basliyor-259330h.htm"/>
        <a href="https://www.yenicaggazetesi.com.tr/bilim-insanlari-plastik-parcasina-yurumeyi-ogretti-259333h.htm"/>
        <a href="https://www.yenicaggazetesi.com.tr/400-yillik-tartismaya-yapay-zekayla-son-verildi-257974h.htm"/>
      </related>
    </article>
  </body>
</html>