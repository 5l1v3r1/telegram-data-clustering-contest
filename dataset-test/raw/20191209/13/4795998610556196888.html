<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/free-guy-dan-ilk-fragman,851453"/>
    <meta property="og:site_name" content="T24"/>
    <meta property="article:published_time" content="2019-12-09T13:58:00+00:00"/>
    <meta property="og:title" content="Free Guy’dan ilk fragman"/>
    <meta property="og:description" content="Başrolünde Ryan Reynolds'un oynadığı Free Guy filminin ilk fragmanı yayınlandı"/>
  </head>
  <body>
    <article>
      <h1>Free Guy’dan ilk fragman</h1>
      <h2>Başrolünde Ryan Reynolds'un oynadığı Free Guy filminin ilk fragmanı yayınlandı</h2>
      <address>
        <time datetime="2019-12-09T13:58:00+00:00">09 Dec 2019, 13:58</time>
      </address>
      <p>Başrolünde Ryan Reynolds'ın oynadığı ve önümüzdeki yıl gösterime girecek olan Free Guy filminin ilk fragmanı yayınlandı. Filmde Reynolds şiddet dolu bir açık dünya oyununda NPC (non-player character) olduğunu fark eden Guy isimli bir banka memurunu canlandırıyor<br/>Aksiyon kadar komedi unsurlarını da barındıran filmde Reynolds’ın yanı sıra Jodie Comer, Joe Keery, Lil Rel Howery, Utkarsh Ambudkar ve Taika Waititi gibi isimler de yer alıyor.</p>
      <h3>"Şimdiye kadar yaptığım en iyi film"</h3>
      <p><i>“Free Guy, şimdiye kadar yaptığım en iyi film"</i> diyen sevilen oyuncu, Deadpool’a rağmen bunu düşünüyor olmasının kendisi için çok büyük bir anlam ifade ettiğini belirtti. Shawn Levy tarafından yönetilen Free Guy’ın senaryosunu Matt Lieberman ve Zak Penn kaleme aldı. Yapımcıları arasında Reynolds’ın da olduğu aksiyon-komedi türündeki film, 3 Temmuz 2020 tarihinde vizyona girecek.</p>
      <figure>
        <iframe src="https://www.youtube.com/embed/X2m-08cOAbc" width="560" height="315" data-service="Youtube" scrolling="no"/>
      </figure>
    </article>
  </body>
</html>