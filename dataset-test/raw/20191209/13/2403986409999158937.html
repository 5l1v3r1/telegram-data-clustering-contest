<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/tri_rekordi_ukrayinets_geraskevich_uspishno_vistupiv_na_etapi_kubka_svitu_z_skeletonu_n1245955"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:09:00+00:00"/>
    <meta property="og:title" content="Три рекорди: українець Гераскевич успішно виступив на етапі Кубка світу з скелетону"/>
    <meta property="og:description" content="Український скелетоніст Владислав Гераскевич почав виступи на Кубку світу з трьох особистих рекордів."/>
  </head>
  <body>
    <article>
      <h1>Три рекорди: українець Гераскевич успішно виступив на етапі Кубка світу з скелетону</h1>
      <address><time datetime="2019-12-09T13:09:00+00:00">09 Dec 2019, 13:09</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>Український скелетоніст Владислав Гераскевич почав виступи на Кубку світу з трьох особистих рекордів.</b>
      </p>
      <p>Найкращі показники в кар'єрі українець продемонстрував в стартовому розгоні (4,97 секунд), максимальній швидкості на трасі (121,53 км/год), а також на фініші (53,28 секунди).</p>
      <blockquote>Дивіться також: <a href="https://24tv.ua/sport/norvegiya_u_prekrasnomu_stili_vigrala_zhinochu_estafetu_v_estersundi_ukrayina_tilki_9_a_n1245680">Норвегія у прекрасному стилі виграла жіночу естафету в Естерсунді, Україна тільки 9-а</a></blockquote>
      <p>Якщо в першій спробі Гераскевичу вдалося посісти шосте місце, то в другій лише 19-ту. Українцю не вдалося потрапити в топ-10 першого етапу, він зайняв <b>12 місце</b>. Владислав програв лідеру 1,16 секунди.</p>
      <p>Переможцем етапу в Лейк-Плесіді став німець Аксель Юнгк, друге місце зайняв Мартінс Дурукс з Латвії, а трійку призерів замкнув росіянин Олександр Третьяков.</p>
      <p>Зазначимо, що найкращий результат в кар'єрі 20-річного Гераскевича – 9 місце на етапах Кубка світу, який був показаний в минулому сезоні в Калгарі і в Сігулді.</p>
      <p>Наступний етап Кубка світу пройде в тому-таки Лейк-Плесіді 13 грудня.</p>
    </article>
  </body>
</html>