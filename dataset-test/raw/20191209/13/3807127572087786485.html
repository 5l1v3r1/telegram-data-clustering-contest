<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/1-lubov_and_sex/55683-sedmichen-luboven-horoskop-9---15-dekemvrli/"/>
    <meta property="og:site_name" content="Teenproblem.net"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Седмичен любовен хороскоп 9 - 15 декемврли"/>
    <meta property="og:description" content="Ето какво ви очаква в любовта тази седмица"/>
  </head>
  <body>
    <article>
      <h1>Седмичен любовен хороскоп 9 - 15 декемврли</h1>
      <h2>Ето какво ви очаква в любовта тази седмица</h2>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <p>
        <b>Овен</b>
      </p>
      <p>Преценете до колко са сериозни отношенията ви. Запитайте се дали връзката ви е продължила достатъчно дълго, за да можете да споделите с половинката всичките си вълнения. Дребните спорове предизвикват неувереност и ви развалят настроението. Може би е добре понякога да отстъпвате инициативата?</p>
      <p>
        <b>Телец</b>
      </p>
      <p>Приятел/ката ви през тази седмица ще се държи доста хладно, което ще предизвика у вас враждебност. Помислете защо се случва така преди да тръгнете „с рогата напред“. Не е изключено той/тя да има проблеми, които не иска да ви сподели. Запазете спокойствие и изчакайте. До края на седмицата ще научите това, което ви интересува.</p>
      <p>
        <b>Близнаци</b>
      </p>
      <p>Седмицата ще излети като дим през комина. Докато се усетите и ще сте в почивните дни. Ще се запознаете с нови хора и някой от тях ще ви подскаже, че не е безразличен/а. Не бързайте със заключенията. Припомнете си кой и как ви е запознал с въпросната личност. Не е изключено някой да се опитва да ви „подложи динена кора“.</p>
      <p>
        <b>Рак</b>
      </p>
      <p>Прекалено мнителни сте и в същото време предпазливи. Всяко съмнение ви зарежда с отрицателни емоции и, ако не ги споделите, през цялото време ще сте мрачни, което означава и неразумни. Преувеличавате драматичността на ситуацията. Ако искате да знаете какво се случва най-лесно е да попитате. Мълчанието само ще навреди на отношенията ви.</p>
      <p>
        <b>Лъв</b>
      </p>
      <p>Приятни изненади ще се случват през тази седмица. Ще получите разни мили подаръци, но може би също така и обяснение в любов или предложение за съвместно пътуване. Помислете как би могло да протече въпросното пътуване преди да дадете съгласие. Вие често поставяте твърде високи изисквания на хората около себе си и, ако не са в състояние да ги удовлетворят, си тръгвате разочаровани.</p>
      <p>
        <b>Дева</b>
      </p>
      <p>Отношенията ви през тази седмица може да са леко конфликтни. Действайте с фантазия и се опитайте да измислите някакво интересно и за двамата развлечение, вместо да задавате провокиращи въпроси. Време е за подаръци. Убедете половинката си, че една обиколка из МОЛ-овете е добра идея за свободното време. Ще е и забавление, и маркетинг. Пък може и наистина да откриете нещо подходящо…</p>
      <p>
        <b>Везни</b>
      </p>
      <p>Спокоен период. Даже да имате някакви разногласия с половинката ще успеете да намерите лесно решение. Подходящи дни за срещи са първите и последните от седмицата. В средата на периода е по-добре да се занимавате с личните си задачи или пък да посветите част от времето си на ежедневните приятели. Малко разнообразие ще ви се отрази тонизиращо.</p>
      <p>
        <b>Скорпион</b>
      </p>
      <p>Контактите ви ще са интензивни, ще има и нови хора. Настроението ви е оптимистично и ще ви подтиква да реагирате на всяко предизвикателство с чувство за хумор. То, обаче, на моменти загърбва добрия тон и прелива в сарказъм. Подбирайте изразните си средства, ако не искате да настроите срещу себе си хората, на които държите.</p>
      <p>
        <b>Стрелец</b>
      </p>
      <p>Романтичните чувства ще ви обземат изцяло и безвъзвратно. През тази седмица ще сте в състояние да направите за половинката си всичко, което той/тя поиска. Не се увличайте прекалено. Любовта към другия не означава да забравите себе си. Правете нещата „със“, а не „за“, за да сте щастливи заедно.</p>
      <p>
        <b>Козирог</b>
      </p>
      <p>Настроението ви през тази седмица ще зависи много повече от личните успехи, отколкото от романтичните емоции. И, за съжаление, в тази насока може да преживеете някои разочарования. Да не постигнете всички цели, които сте си поставили. Утешението ви, обаче, ще е, че половинката ви ще прояви солидарност и ще се опитва да ви окуражи по всякакъв начин.</p>
      <p>
        <b>Водолей</b>
      </p>
      <p>Неоснователни съмнения ще провокират чувството ви за ревност. На всичкото отгоре човек от миналото ще ви потърси отново с покана да възстановите връзката си. Така ще се отзовете точно „между чука и наковалнята“. Хем се съмнявате, че половинката ви изневерява, но нямате доказателства, хем сте готови самите вие да изневерите във всеки един момент и то без повод. Помислете дали с поведението си не подготвяте „края на романа“.</p>
      <p>
        <b>Риби</b>
      </p>
      <p>В началото на седмицата няма да разполагате с достатъчно свободно време за срещи. Ще се наложи да наблегнете предимно на виртуалния контакт. Все пак, бъдете мили към половинката си, той/тя ще усеща липсата ви. За сметка на това, в края на седмицата ще си наваксате. Обстоятелствата ще се променят, някои ангажименти ще отпаднат и ще имате допълнително свободно време, което ще можете да използвате според желанията си.</p>
      <p>Хороскопът ви е изготвен от<a href="http://www.lichen-horoskop.com/"> П. Георгиева</a></p>
    </article>
  </body>
</html>