<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/retail/producatorul-de-mezeluri-vascar-deschide-doua-noi-magazine-19193597"/>
    <meta property="og:site_name" content="Profit.ro"/>
    <meta property="article:published_time" content="2019-12-09T13:18:00+00:00"/>
    <meta property="og:title" content="Producătorul de mezeluri Vascar deschide două noi magazine"/>
    <meta property="og:description" content="Vascar, unul dintre principalii producători de preparate din carne și conserve, anunță lansarea a două noi magazine specializate, în Galați și Iași, ajungând astfel la o rețea de 21 de unități în regiunea Moldovei."/>
  </head>
  <body>
    <article>
      <h1>Producătorul de mezeluri Vascar deschide două noi magazine</h1>
      <address><time datetime="2019-12-09T13:18:00+00:00">09 Dec 2019, 13:18</time> by <a rel="author">Profit.ro</a></address>
      <p>
        <b>Vascar, unul dintre principalii producători de preparate din carne și conserve, anunță lansarea a două noi magazine specializate, în Galați și Iași, ajungând astfel la o rețea de  21 de unități în regiunea Moldovei. </b>
      </p>
      <p>Fiecare magazin a presupus o investiție cuprinsă între 40.000 și 80.000 euro. </p>
      <p>Compania Vascar, deținută de familia Ciuburciu, a fost înființată în anul 1991, prin preluarea activelor fostei "Industrii a cărnii" Vaslui. </p>
      <p>Printre acționarii principali ai companiei Vascar sunt Gabriela Ciuburciu (48,88%) și SIF II Moldova (21,45%).</p>
      <p><a href="https://www.profit.ro/perspective/proprietara-firmei-de-mezeluri-vascar-condamnata-in-prima-instanta-la-4-ani-de-inchisoare-pentru-coruptie-si-fraude-cu-fonduri-europene-19177620">Recent, Gabriela Ciuburciu a fost condamnată de Tribunalul București la 4 ani și 4 luni de închisoare cu executare pentru corupție și fraude cu fonduri europene</a>.</p>
      <p>Pentru Vascar lucrează circa 300 de angajați. Compania deține o fabrică de procesare la Vaslui și 21 magazine proprii în regiunea Moldovei.</p>
    </article>
  </body>
</html>