<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/etr-si-vze-nov-trenor-408673.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T13:32:05+00:00"/>
    <meta property="og:title" content="Етър си взе нов треньор"/>
    <meta property="og:description" content="Бившият наставник на ЦСКА 1948 поема тима от Велико Търново"/>
  </head>
  <body>
    <article>
      <h1>Етър си взе нов треньор</h1>
      <address><time datetime="2019-12-09T13:32:05+00:00">09 Dec 2019, 13:32</time> by <a rel="author">Пламен Вълков</a></address>
      <p>Бившият наставник на ЦСКА 1948 Петко Петков е новият старши треньор на Етър, съобщи председателят на управителния съвет на клуба проф. Георги Камарашев, съобщи bnr.</p>
      <p>Петков е роден на 29 март 1968 г. в София. Завършва НСА „Васил Левски“ със специалност „Футбол“, като от 2008 г. насам притежава треньорски лиценз „PRO“. Бивш футболист на столичните Академик и Септември. Работил е във всеки един от последните четири клуба, ставали шампиони на България (ЦСКА, Левски, Лудогорец и Литекс). На „Армията“ той работи като помощник на Христо Стоичков, когато Камата пое за кратко „червените“ през сезон 2013/14.</p>
      <p>От 2015 до 2018 г. бе помощник-треньор на шампиона Лудогорец, а оттогава до октомври т.г. Петко Петков бе старши треньор на ЦСКА 1948.</p>
      <p>“Днес подписваме договора с Петко Петков, утре ще бъде официално представен на отбора”, съобщи пред “Велико Търново спорт” проф. Камарашев.</p>
      <p>Росен Кирилов подаде оставка като треньор на Етър на 2 декември.</p>
    </article>
  </body>
</html>