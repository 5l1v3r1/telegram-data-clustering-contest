<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hazi-orizetben-marad-a-villanyszerelok-megolesevel-gyanusitott-e-imre/188249"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="Házi őrizetben marad a villanyszerelők megölésével gyanúsított É. Imre"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Házi őrizetben marad a villanyszerelők megölésével gyanúsított É. Imre</mark>
      </h1>
      <address><time datetime="2019-12-09T13:55:00+00:00">09 Dec 2019, 13:55</time> by <a rel="author">Bors</a></address>
      <p>A Győr Járásbíróság nyomozási bírája négy hónappal meghosszabbította É. Imre bűnügyi felügyeletét, akit azzal gyanúsítanak, hogy előre kitervelten, nyereségvágyból megölte a mosonmagyaróvári villanyszerelőt.</p>
      <figure>
        <img src="http://media.borsonline.hu/cikk/20/193909/big-lead/650x360/2046575_1801084-1669696-takarni-e-imre-eltunt-villanyszerelok-bors6788.jpg"/>
        <figcaption>© Bors</figcaption>
      </figure>
      <p>A bíróság a határozatának indokolásában rámutatott arra, hogy az eddig eltelt idő alatt nem következett be olyan körülmény, amely a gyanúsítás tárgyát képező cselekmények kapcsán az É. Imrével szembeni megalapozott gyanút semmissé tenné, az továbbra is fennáll, a rendelkezésre álló személyi és tárgyi bizonyítási eszközök pedig ezt alá is támasztják – írja a <a href="https://24.hu/belfold/2019/12/09/bunugyi-felugyeletben-marad-a-villanyszerelok-megolesevel-gyanusitott-e-imre/">24.hu</a>.</p>
      <p>A bíróság a határozatában kiemelte, hogy a gyanúsítás nem változott, továbbra is kirívóan jelentős tárgyi súlyú, élet elleni bűncselekmény tekintetében nyomoz a rendőrség, amely nyomozati szak a befejezéshez közelít.</p>
    </article>
  </body>
</html>