<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Drasko-Acimovic-kandidat-DNS-a-za-ministra-u-Savjetu-ministara-BiH/572754?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T13:29:09+00:00"/>
    <meta property="og:title" content="Draško Aćimović kandidat DNS-a za ministra u Savjetu ministara BiH"/>
    <meta property="og:description" content="BANJALUKA - Draško Aćimović, dugogodišnji diplomata, predložen je od strane Predsjedništva DNS-a za ministra za ljudska prava i izbjeglice u Savjetu ministara BiH kao nestranačka ličnost, potvrđeno je &quot;Nezavisnim&quot;."/>
  </head>
  <body>
    <article>
      <h1>Draško Aćimović kandidat DNS-a za ministra u Savjetu ministara BiH</h1>
      <address><time datetime="2019-12-09T13:29:09+00:00">09 Dec 2019, 13:29</time> by <a rel="author">Dejan Šajinović</a></address>
      <p>BANJALUKA - Draško Aćimović, dugogodišnji diplomata, predložen je od strane Predsjedništva DNS-a za ministra za ljudska prava i izbjeglice u Savjetu ministara BiH kao nestranačka ličnost, potvrđeno je "Nezavisnim".</p>
      <p>Kako je rekao Aćimović, ukoliko ovaj prijedlog bude potvrđen, naglasio je da će njegov plan i program biti usklađen s Zoranom Tegeltijom, predsjedavajućim novog Savjeta ministara.</p>
      <p>"Mislim da ima jako puno stvari koje možemo dobro uraditi za BiH. Imamo veliku priliku i mislim da imamo i ogromne mogućnosti da uradimo nešto za građane. Na nama je da se to iskoristi", rekao je on koji je jedno izvjesno vrijeme bio i član SDP-a.</p>
      <p>Predsjedništvo Demokratskog narodnog saveza je danas održalo 24. redovnu sjednicu, na kojoj je odlučeno da Demokratski narodni savez predloži kandidata za ministra za ljudska prava i izbjeglice u Savjetu ministara BiH. Kako je pojašnjeno iz DNS-a, kandidat je Draško Aćimović iz reda Ostalih.</p>
      <p>Draško Aćimović rođen je 1965. godine, u Banjaluci, školovao se u Austriji, Bugarskoj i Ukrajini. Doktor je ekonomskih nauka, izjašnjava se kao Italijan. </p>
      <p>Predsjedništvo DNS-a danas je donijelo odluku i o imenovanju Povjereništva za formiranje OO DNS Milići, kao i odluku o raspuštanju OO DNS Gacko.</p>
    </article>
  </body>
</html>