<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Aek/karera-se-paiktes-aek-den-moy-aresoyn-ta-polla-logia-se-pente-lepta-oloi-eksw.5653463.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="Καρέρα σε παίκτες ΑΕΚ: Δεν μου αρέσουν τα πολλά λόγια, σε πέντε λεπτά όλοι έξω"/>
    <meta property="og:description" content="Ο Μάσιμο Καρέρα κατά την παρουσίασή του στους ποδοσφαιριστές της ΑΕΚ, μίλησε για το πώς θέλει να τους βλέπει στο γήπεδο και στις προπονήσεις. Τι ανέφερε μεταξύ άλλων ο Ίλια Ίβιτς."/>
  </head>
  <body>
    <article>
      <h1>Καρέρα σε παίκτες ΑΕΚ: Δεν μου αρέσουν τα πολλά λόγια, σε πέντε λεπτά όλοι έξω</h1>
      <h2>Ο Μάσιμο Καρέρα κατά την παρουσίασή του στους ποδοσφαιριστές της ΑΕΚ, μίλησε για το πώς θέλει να τους βλέπει στο γήπεδο και στις προπονήσεις. Τι ανέφερε μεταξύ άλλων ο Ίλια Ίβιτς.</h2>
      <address><time datetime="2019-12-09T13:20:00+00:00">09 Dec 2019, 13:20</time> by <a rel="author">Μάνος Ναβροζίδης</a></address>
      <p>Το πρωί της Δευτέρας (9/12) <a href="https://www.sport24.gr/football/omades/Aek/aek-video-apo-thn-prwth-toy-karera-sta-spata.5653311.html">πραγματοποιήθηκε η παρουσίαση του Μάσιμο Καρέρα</a> στους ποδοσφαιριστές της <a href="https://www.sport24.gr/football/omades/Aek/">ΑΕΚ</a> από τον Ίλια Ίβιτς. Παρακάτω, μπορείτε να διαβάσετε τους διαλόγους που ειπώθηκαν.</p>
      <p>Ο Σέρβος τεχνικός διευθυντής της Ένωσης, μιλώντας στους κιτρινόμαυρους για τον νέο τους προπονητή ανέφερε: "<i>Καλωσορίζω στην ομάδα μας τον νέο μας προπονητή, Μάσιμο Καρέρα. Εχει αγωνιστεί ως ποδοσφαιριστής και έχει εργαστεί ως προπονητής σε υψηλό επίπεδο έχοντας περάσει από μεγάλα κλαμπ. Υπήρξε ο πιο στενός συνεργάτης του Αντόνιο Κόντε και όταν συνέχισε ως πρώτος προπονητής κατάφερε να πάρει το πρωτάθλημα στη Ρωσία με τη Σπαρτάκ Μόσχας. Από εσάς περιμένω την καλύτερη συνεργασία μαζί του. Μάσιμο, καλώς όρισες στη δική μας οικογένεια, σου εύχομαι κάθε επιτυχία</i>".</p>
      <p>Και στο σημείο που ο Ίλια Ίβιτς ανέλυε στους παίκτες το βιογραφικό του Καρέρα, ο δεύτερος παρενέβη και πολύ σύντομα είπε στους παίκτες του: "<i>Ιλια σε ευχαριστώ, δεν χρειάζεται να πεις περισσότερα για εμένα… Το ζητούμενο είναι μόνο η ομάδα και η δική μου άποψη πάντα είναι ότι η ομάδα που προπονώ είναι η πιο δυνατή ομάδα που υπάρχει. Βεβαίως ο καθρέφτης για όλους μας είναι το γήπεδο. Χωρίς καλή προπόνηση μέσα στην εβδομάδα, δεν υπάρχει καλό ματς το σαββατοκύριακο. Αυτό που θέλω είναι να βλέπω παίκτες – μαχητές. Αν είναι να χάσουμε ένα ματς, να το χάσουμε επειδή η αντίπαλη ομάδα ήταν καλύτερη, όχι γιατί εμείς δεν κάναμε αυτό που έπρεπε. Θέλω να είμαστε μια οικογένεια και συγκεντρωμένοι στο στόχο μας 200%. Αυτά από εμένα, δεν μου αρέσουν τα πολλά λόγια, σε πέντε λεπτά όλοι έξω για προπόνηση</i>".</p>
      <p>
        <b>ΔΙΑΒΑΣΤΕ ΑΚΟΜΑ</b>
      </p>
      <p>
        <a href="https://www.sport24.gr/Columns/evangelos-michos/giati-o-oliveira-einai-o-kaluteros-for-toy-prwtathlhmatos.5653426.html">Γιατί ο Ολιβέιρα είναι ο καλύτερος φορ του πρωταθλήματος</a>
      </p>
    </article>
  </body>
</html>