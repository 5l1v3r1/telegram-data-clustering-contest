<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/prokuratura-o-wybuchu-w-szczyrku-prowadzone-jest-postepowanie-w-sprawie-a-nie-przeciwko-komus/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T13:25:09+00:00"/>
    <meta property="og:title" content="Prokuratura o wybuchu w Szczyrku: „Prowadzone jest postępowanie w sprawie, a nie przeciwko komuś”"/>
    <meta property="og:description" content="– Postępowanie ws. wybuchu w Szczyrku na ten moment jest prowadzone w sprawie, a nie przeciwko komuś – poinformowała rzecznik prokuratury okręgowej w Bielsku-Białej Agnieszka Michulec. Jak dodała, prowadzone oględziny dotyczą także znalezionej na miejscu zdarzenia wiertnicy."/>
  </head>
  <body>
    <article>
      <h1>Prokuratura o wybuchu w Szczyrku: „Prowadzone jest postępowanie w sprawie, a nie przeciwko komuś”</h1>
      <address><time datetime="2019-12-09T13:25:09+00:00">09 Dec 2019, 13:25</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>– <i>Postępowanie ws. wybuchu w Szczyrku na ten moment jest prowadzone w sprawie, a nie przeciwko komuś</i> – poinformowała rzecznik prokuratury okręgowej w Bielsku-Białej Agnieszka Michulec. Jak dodała, prowadzone oględziny dotyczą także znalezionej na miejscu zdarzenia wiertnicy.</b>
      </p>
      <p>W środę wieczorem w domu jednorodzinnym w Szczyrku doszło do wybuchu gazu. W czasie kilkunastogodzinnej akcji poszukiwawczo-ratowniczej, w której uczestniczyło kilkaset osób, w gruzach budynku znaleziono ciała ośmiorga ofiar: czworga dorosłych i czworga dzieci.</p>
      <p>Prowadzone przez Prokuraturę Okręgową w Bielsku-Białej śledztwo dotyczy sprowadzenia zdarzenia zagrażającego życiu i zdrowiu wielu osób oraz mieniu w wielkich rozmiarach. Śledczy wstępnie przyjęli, że powodem katastrofy było uszkodzenie gazociągu w trakcie przewiertu. Zgodnie z tą hipotezą, z tego powodu doszło do wycieku gazu, a następnie eksplozji i pożaru.</p>
      <p>Pytana o związek ze zdarzeniem znalezionej na miejscu wiertnicy, prok. Michulec odparła, że „czy to jest efekt pracy tej konkretnej wiertnicy – to będzie przedmiotem oględzin, które w dniu dzisiejszym nawet są prowadzone, właśnie przy udziale tego urządzenia”.</p>
      <p>Na pytanie, czy ktoś został zatrzymany w sprawie, prokurator odparła, że obecnie trwają prace nad ustaleniem osób odpowiedzialnych i zakresu ich odpowiedzialność.</p>
      <p>– <i>Ale musicie państwo zrozumieć, że praca prokuratorów wciąż trwa, nadal nie zostały zakończone oględziny, sprawa ma charakter bardzo złożony, zabezpieczyliśmy bowiem nie tylko dokumentację administracyjną, ale również dokumentację techniczną, dlatego musimy dokonać szczegółowej analizy</i> – wskazywała.</p>
      <p>Dopytywana, czy postępowanie wciąż prowadzone jest w sprawie, a nie przeciwko komuś, prokurator potwierdziła, że na ten moment to wciąż postępowanie „w sprawie”.</p>
      <p>
        <i>Źródło: PAP</i>
      </p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/polacy-stworzyli-gre-w-ktorej-glownym-bohaterem-jest-jezus-mozna-zmieniac-wode-w-wino-i-walczyc-z-szatanem-wideo/"/>
        <a href="https://nczas.com/2019/12/09/imigranci-probowali-ubogacic-kulturowo-parade-swietego-mikolaja-w-austrii-zostali-przegonieni-przez-rogate-potwory-wideo/"/>
        <a href="https://nczas.com/2019/12/09/bedzie-akt-oskarzenia-przeciwko-przemyslawowi-w-mial-zdefraudowac-130-tys-zlotych-ze-srodkow-fundacji/"/>
        <a href="https://alaluna.pl/gwiazdy/celebryci/czy-kolejna-edycja-tanca-z-gwiazdami-bedzie-nalezala-do-julii-wieniawy-wiemy-kto-wystapi-w-programie/"/>
        <a href="https://nczas.com/2019/12/09/presja-ma-sens-komunistyczne-chiny-twierdza-ze-czesc-ujgurow-juz-zostala-zresocjalizowana-i-ukonczyla-nauke-w-obozach/"/>
        <a href="https://nczas.com/2019/12/09/rekord-roku-korkow-w-stolicy-francji-631-km-zakorkowanych-ulic-i-obwodnic-paryza/"/>
        <a href="https://nczas.com/2019/12/09/rosnie-liczba-ofiar-wybuchu-wulkanu-w-nowej-zelandii-wsrod-nich-sa-cudzoziemcy/"/>
        <a href="https://nczas.com/2019/12/09/pilne-rosja-wykluczona-z-igrzysk-olimpijskich-to-kara-za-gigantyczna-afere-dopingowa/"/>
        <a href="https://alaluna.pl/gwiazdy/sportowcy/krychowiak-tym-razem-przesadzil-pilkarz-ewidentnie-probuje-grac-z-moda-przegrywa-foto/"/>
      </related>
    </article>
  </body>
</html>