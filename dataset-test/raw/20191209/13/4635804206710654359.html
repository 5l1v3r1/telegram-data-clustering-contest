<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/star-wars-the-rise-of-skywalker-filminden-ozel-fortnite-gosterimi/"/>
    <meta property="og:site_name" content="LOG"/>
    <meta property="article:published_time" content="2019-12-09T13:00:53+00:00"/>
    <meta property="og:title" content="Star Wars: The Rise of Skywalker filminden özel Fortnite gösterimi"/>
    <meta property="og:description" content="Star Wars: The Rise of Skywalker filmi için geri sayım başladı. Fortnite oyuncuları J.J. Abrams ile beraber yeni bir sahne izleyecek."/>
  </head>
  <body>
    <article>
      <h1>Star Wars: The Rise of Skywalker filminden özel Fortnite gösterimi</h1>
      <address><time datetime="2019-12-09T13:00:53+00:00">09 Dec 2019, 13:00</time> by <a rel="author">Ninsu KAHRAMAN</a></address>
      <p><b>Star Wars: The Rise of Skywalker</b> filmi için geri sayım başladı. <b>Fortnite </b>oyuncuları J.J. Abrams ile beraber yeni bir sahne izleyecek.</p>
      <p><b>Star Wars: The Rise of Skywalker</b> filmi, Skywalker Saga’sına efsanevi bir nokta koymaya hazırlanırken; hikayeyi daha genç nesillere de ulaştırabilmek için ilgi çekici bir <b>Fortnite </b>kampanyasına imza atılıyor. The Mandalorian dizisi, Fallen Order oyunu ve şimdi de yeni filmin rüzgarıyla son iki ayı Star Wars’la iç içe geçirirken kasım ayının ortasında Fortnite’ın da seri ile iş birliğine gittiğini <a href="https://www.log.com.tr/fortnite-oyuncularina-star-wars-surprizi-video/">kaydetmiştik</a>. Stormtrooper kostümü dışında iş birliğinin genişleyeceğini, hayranların gökyüzünde bir Star Destroyer gördüğünü de not düşmüştük. Şimdi bu iş birliğinin esas sürprizi <a href="https://twitter.com/FortniteBR/status/1203293992080871424">açıklandı</a>. Oyun içinde özel bir gösterim düzenlenecek. Hem de J. J. Abrams’la beraber.</p>
      <figure>
        <iframe data-src="https://twitter.com/FortniteGame/status/1203392481532039170?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Star Wars: The Rise of Skywalker filminden yeni görüntüler Fortnite içinde yayınlanacak</h3>
      <p>Oyun için bu tarz etkinlikler esasen yeni değil. Geçmişte de Marshmello oyunda canlı konser vermiş ve büyük ilgi görmüştü. Şimdi haritanın Sessiz Sinema (Risky Reels) kısmında bu gösterim için bir açık sinema kuruluyor. Dev bir ekran yerleştirilen oyunda şimdilik ön gösterimin reklamı dönüyor. Aynı zamanda oyun içinde de bu etkinliği müjdeleyen afişlere rastlamak mümkün.</p>
      <p>The Rise of Skywalker etkinliği <b>14 Aralık</b>‘ta Türkiye saati ile <b>21:30</b>‘da kapıları aralıyor. Filmden yayınlanacak yeni görüntünün ise yine Türkiye saati ile <b>22:00</b>‘da başlayacağı kaydediliyor. J. J. Abrams’ın etkinlikte küçük bir konuşma yapması ise beklentiler arasında. Çünkü hazırlanan posterde özellikle J. J. Abrams ile olacağı not düşülmüş. Şimdilik ne kadar uzunlukta bir görüntünün yayınlanacağı ise ne yazık ki bilinmiyor. Büyük ilgi görmesi beklenen etkinlikte oyuncuların geçtiğimiz sezon finalinde olduğu gibi bir sıkıntı yaşayıp yaşamayacağını ise zaman gösterecek.</p>
      <p>Filmin <b>20 Aralık</b>‘ta vizyondaki yerini alacağını da hatırlatalım.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/rick-and-morty-4-sezon-5-bolum-icin-sezon-arasi-fragmani-izle/"/>
      </related>
    </article>
  </body>
</html>