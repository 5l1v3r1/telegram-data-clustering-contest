<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/nova_funktsiya_android_zaoshhadit_chas_koristuvacha_n1245896"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:27:00+00:00"/>
    <meta property="og:title" content="Нова функція Android заощадить час користувачів"/>
    <meta property="og:description" content="Аби користувачі не відволікалися від основної роботи, розробники компанії Google додали в свою операційну систему цікаву функцію. Її назвали Focus mode і вона стала доступною для Android 9 та 10 версії."/>
  </head>
  <body>
    <article>
      <h1>Нова функція Android заощадить час користувачів</h1>
      <address><time datetime="2019-12-09T13:27:00+00:00">09 Dec 2019, 13:27</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Аби користувачі не відволікалися від основної роботи, розробники компанії Google додали в свою операційну систему цікаву функцію. Її назвали Focus mode і вона стала доступною для Android 9 та 10 версії.</b>
      </p>
      <p>Нова функція допомагає сконцентруватися на потрібних користувачеві завданнях, не відволікаючись на інші додатки, які можуть перешкодити, розповіли у <a href="https://www.blog.google/products/android/android-focus-mode/">Google</a>.</p>
      <blockquote>Цікаво: <a href="https://24tv.ua/techno/android_mozhe_uspadkuvati_naygirshiy_nedolik_iphone_n1244858">Android може успадкувати найгірший недолік iPhone</a></blockquote>
      <h3>Режим фокусування</h3>
      <p>Focus Mode, є частиною "Цифрового благополуччя". Ця функція Android дозволяє контролювати, скільки користувач проводить часу, дивлячись в екран смартфона, і регулювати його.</p>
      <p>В "Режимі фокусування" можна тимчасово призупиняти роботу додатків, які відволікають сповіщеннями. Крім того користувач може вибрати програми, які система тимчасово заблокує і не дозволить відкрити. Активувати режим можна вручну або за розкладом – наприклад, в будні дні з 9 до 17 годин.</p>
      <figure>
        <img src="https://24tv.ua/resources/photos/news/620_DIR/201912/1245896_10355285.jpg?201912123507"/>
        <figcaption>Нова функція Android – Focus mode</figcaption>
      </figure>
      <p>Також можна тимчасово вийти з цього режиму, щоб скористатися заблокованим додатком, який потрібен саме зараз.</p>
      <p>Нова функція доступна на всіх смартфонах з Android 9 і 10, де присутній розділ "Цифровий добробут" (Digital Wellbeing).</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <a href="https://24tv.ua/techno/tehno_tag5908/">Техно</a></blockquote>
    </article>
  </body>
</html>