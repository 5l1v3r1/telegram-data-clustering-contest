<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907169/bizarre-onthulling-salcido-bijna-dagelijks-mcdonald-s-in-eerste-psv-maanden.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T13:24:00+00:00"/>
    <meta property="og:title" content="Salcido zocht heil bij McDonald's: 'PSV heeft me op de vloer van de wc gevonden'"/>
    <meta property="og:description" content="Een bijzondere onthulling van Carlos Salcido: in zijn eerste maanden bij PSV at de Mexicaanse verdediger vooral bij de McDonald's. Dat vertelt hij in een interview met VICE Sports. PSV nam Salcido na het WK van 2006 over van Chivas Guadalajara. De eerste maanden in Eindhoven verliepen op z'n zachtst gezegd moeizaam. &quot;Ik had moeite met de taal, met het slechte weer en wist gewoon niet wat ik moest eten want ik verstond niemand!&quot;, vertelt hij jaren na dato aan VICE Sports."/>
  </head>
  <body>
    <article>
      <h1>Salcido zocht heil bij McDonald's: 'PSV heeft me op de vloer van de wc gevonden'</h1>
      <address>
        <time datetime="2019-12-09T13:24:00+00:00">09 Dec 2019, 13:24</time>
      </address>
      <p>
        <b>Een bijzondere onthulling van Carlos Salcido: in zijn eerste maanden bij PSV at de Mexicaanse verdediger vooral bij de McDonald's. Dat vertelt hij in een interview met VICE Sports.</b>
      </p>
      <p>PSV nam Salcido na het WK van 2006 over van Chivas Guadalajara. De eerste maanden in Eindhoven verliepen op z'n zachtst gezegd moeizaam. "Ik had moeite met de taal, met het slechte weer en wist gewoon niet wat ik moest eten want ik verstond niemand!", vertelt hij jaren na dato aan <a href="https://www.vice.com/nl/article/pa77vz/carlos-salcido?utm_source=sportstwned">VICE Sports</a>.</p>
      <p>Ten einde raad at Salcido bijna dagelijks in de McDonald's. "Daar kon ik tenminste de plaatjes aanwijzen en kreeg ik wat ik verwachtte. Ik at slecht en voelde me ongelukkig", vertelt de Mexicaan, die zijn ongezonde levensstijl niet kon combineren met voetbal op topniveau. "Op een training voelde ik me ineens ontzettend beroerd, dus vroeg ik of ik naar het toilet mocht. Wat er daarna is gebeurd kan ik me niet herinneren, maar ze hebben me op de vloer van de wc gevonden, blijkbaar was ik flauwgevallen."</p>
      <p>Uiteindelijk ontfermde een Spaans-sprekende ploeggenoot zich over Salcido. "Jefferson Farf√°n nam me mee naar een Spaans restaurant in Eindhoven en sindsdien ging het een stuk beter. Hij heeft mijn leven gered." De inmiddels 39-jarige verdediger maakte na PSV de overstap naar Fulham en speelde 124 interlands voor Mexico.</p>
    </article>
  </body>
</html>