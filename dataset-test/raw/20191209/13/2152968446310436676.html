<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/12/09/sedmoklasnichka-kolabira-i-pochina-v-uchilishte-vyv-vraca.432367"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T13:58:00+00:00"/>
    <meta property="og:title" content="Седмокласничка колабира и почина в училище във Враца"/>
    <meta property="og:description" content="Учителите се опитали да й окажат първа помощ | Dnes.bg"/>
  </head>
  <body>
    <article>
      <h1>Седмокласничка колабира и почина в училище във Враца</h1>
      <h2>Учителите се опитали да й окажат първа помощ</h2>
      <address><time datetime="2019-12-09T13:58:00+00:00">09 Dec 2019, 13:58</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Момиче в седми клас е починало след като е колабирало в училище, съобщават от "<a href="http://www.24chasa.bg/">24 часа</a>". Трагедията се е случила в врачанското училище  СУ “Христо Ботев".</p>
      <p>Около 9 часа сутринта момичето е колабирало в междучасието между първия и втория час. Веднага е повикана линейка, а учителите се опитали да окажат първа помощ на детето. За жалост, когато медиците пристигат, момичето вече нямало пулс.</p>
      <p>Полицията веднага започна разследване на обстоятелства, довели до смъртта на ученичката.<br/><br/>От гимназията потвърдиха за смъртния случай на своята възпитаничка и пратиха съобщение до медиите, в което ръководството моли за разбиране и етика при отразяването на случая.<br/><br/>„Взети са своевременно всички необходими мерки от наша страна - се казва още в съобщението. - Уведомени са институциите, провеждат се разговори от специалисти. Психолози работят с учениците.”<br/> </p>
    </article>
  </body>
</html>