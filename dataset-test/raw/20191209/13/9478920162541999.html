<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/oi-gordioi-desmoi-sti-dimotiki-pinakothiki/"/>
    <meta property="og:site_name" content="ert.gr"/>
    <meta property="article:published_time" content="2019-12-09T13:02:42+00:00"/>
    <meta property="og:title" content="Οι «Γόρδιοι Δεσμοί» στη Δημοτική Πινακοθήκη"/>
    <meta property="og:description" content="Εγκαινιάζεται την Τρίτη 17 Δεκεμβρίου στις 7.30 το απόγευμα, στη Δημοτική Πινακοθήκη Λάρισας-Μουσείο Γ.Ι Κατσίγρα η ατομική έκθεση του εικαστικού Στέργιου Στάμου με τίτλο «Γόρδιοι Δεσμοί». Η έκθεση περιλαμβάνει εγκαταστάσεις χώρου, γλυπτά και έργα ζωγραφικής. Πρόκειται για έργα του καλλιτέχνη των τελευταίων χρόνων που εντάσσονται σε δύο μεγάλους θεματικούς άξονες: την Ελλάδα της κρίσης και το τεράστιο και πρωτόγνωρο, για την ελληνική πραγματικότητα, φαινόμενο της μετανάστευσης. Ειδικότερα, παρουσιάζονται μια σειρά γλυπτών με υλικά όπως τσιμέντο, σιδερένιες λεπτές ράβδοι βαμμένες με λαμπερά χρώματα (κόκκινα, κίτρινα, μπλε), αλουμίνιο και φως, και αναφορές εκτεινόμενες από τον μυθικό μάντη Τειρεσία μέχρι τις συμπαντικές, κοσμολογικές θεωρίες του StephenHawking, που είναικαι οι πιο πρόσφατες προτάσεις του. Ο επιμελητής της έκθεσης κ. Γιάννης Μπόλης, ιστορικός της τέχνης, σημειώνει:«Η μέχρι σήμερα δημιουργία του Στάμου χαρακτηρίζεται από διαρκή πειραματισμό σε υλικά και εκφραστικούς τρόπους, συνοχή και συνέπεια,…"/>
  </head>
  <body>
    <article>
      <h1>Οι «Γόρδιοι Δεσμοί» στη Δημοτική Πινακοθήκη</h1>
      <address><time datetime="2019-12-09T13:02:42+00:00">09 Dec 2019, 13:02</time> by <a rel="author">Μίνα Μαυρογιάννη</a></address>
      <p>Εγκαινιάζεται την Τρίτη 17 Δεκεμβρίου στις 7.30 το απόγευμα, στη Δημοτική Πινακοθήκη Λάρισας-Μουσείο Γ.Ι Κατσίγρα η ατομική έκθεση του εικαστικού Στέργιου Στάμου με τίτλο «Γόρδιοι Δεσμοί».<br/>Η έκθεση περιλαμβάνει εγκαταστάσεις χώρου, γλυπτά και έργα ζωγραφικής. Πρόκειται για έργα του καλλιτέχνη των τελευταίων χρόνων που εντάσσονται σε δύο μεγάλους θεματικούς άξονες: την Ελλάδα της κρίσης και το τεράστιο και πρωτόγνωρο, για την ελληνική πραγματικότητα, φαινόμενο της μετανάστευσης. Ειδικότερα, παρουσιάζονται μια σειρά γλυπτών με υλικά όπως τσιμέντο, σιδερένιες λεπτές ράβδοι βαμμένες με λαμπερά χρώματα (κόκκινα, κίτρινα, μπλε), αλουμίνιο και φως, και αναφορές εκτεινόμενες από τον μυθικό μάντη Τειρεσία μέχρι τις συμπαντικές, κοσμολογικές θεωρίες του StephenHawking, που είναικαι οι πιο πρόσφατες προτάσεις του.<br/>Ο επιμελητής της έκθεσης κ. Γιάννης Μπόλης, ιστορικός της τέχνης, σημειώνει:«Η μέχρι σήμερα δημιουργία του Στάμου χαρακτηρίζεται από διαρκή πειραματισμό σε υλικά και εκφραστικούς τρόπους, συνοχή και συνέπεια, καίριο προβληματισμό, στοχαστικότητα και αδιαπραγμάτευτη πολιτική θέση, με τις έννοιες της ιστορίας, του χρόνου και της μνήμης (συλλογικής και ατομικής), της θρησκείας, της εστίας και του τόπου να διεκδικούν πρωταγωνιστική θέση στις συνθέσεις του, οι οποίες, στο σύνολό τους, συγκροτούν μια ολοκληρωμένη κατάθεση και μορφοποίηση, απευθύνονται και επερωτούν, προσβλέποντας στην επικοινωνιακή δύναμη της τέχνης».<br/>Κατά τη διάρκεια της έκθεσης θα πραγματοποιηθούν ξεναγήσεις ανοιχτές στο κοινό από τον ίδιο τον καλλιτέχνη στις ημερομηνίες: Σάββατο 21 Δεκεμβρίου 2019, ώρα 12:00και Σάββατο 4 Ιανουαρίου 2020, ώρα 12:00. Επίσης,ξεναγήσεις θα πραγματοποιηθούν από τον επιμελητή της έκθεσης κ. Μπόλη σε ημερομηνίες που θα ανακοινωθούν.<br/>Την έκθεση συνοδεύει δίγλωσσος κατάλογος με τίτλοΣτέργιος Στάμος, «Γόρδιοι Δεσμοί».<br/>Τη βραδιά των εγκαινίων θα πλαισιώσουν με τζαζ μελωδίες ο Σπύρος Παππάς (ηλεκτρικό πιάνο) και ο Νίκος Έξαρχος (κιθάρα).<br/>Διάρκεια έκθεσης: 17 Δεκεμβρίου 2019 έως 31 Ιανουαρίου 2020.<br/>Είσοδος ελεύθερη.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/politismos/to-treiler-tis-neas-tainias-toy-maikl-goyintermpotom-poy-gyristike-sti-mykono-einai-gegonos/"/>
        <a href="https://www.ert.gr/eidiseis/ellada/kinonia/epeisodia-sta-exarcheia-ereyna-tis-el-as-gia-kataggelies-astynomikis-vias-video/"/>
        <a href="https://www.ert.gr/eidiseis/ellada/kinonia/chalaei-o-kairos-apo-to-vrady/"/>
        <a href="https://www.ert.gr/perifereiakoi-stathmoi/larisa/apates-se-varos-agrotikoy-synetairismoy-agias-kai-artas/"/>
        <a href="https://www.ert.gr/perifereiakoi-stathmoi/kozani/ptolema%ce%90da-archizoyn-oi-christoygenniatikes-ekdiloseis-leyki-nychta/"/>
        <a href="https://www.ert.gr/perifereiakoi-stathmoi/komotini/komotini-ekdilosi-afieromeni-ston-agio-romano-ton-melodo/"/>
      </related>
    </article>
  </body>
</html>