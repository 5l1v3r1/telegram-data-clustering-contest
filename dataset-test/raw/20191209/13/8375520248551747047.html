<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/putin-vvazhaje-zelenskogo-novachkom-u-politici-i-nespravzhnim-kerivnikom-guardian-645530.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T13:18:33+00:00"/>
    <meta property="og:title" content="Путін вважає Зеленського новачком у політиці і несправжнім керівником, - Guardian"/>
    <meta property="og:description" content="«Росія вважає, що час на її боці, і що вона витримає будь-який міжнародний тиск без будь-яких поступок»"/>
  </head>
  <body>
    <article>
      <h1>Путін вважає Зеленського новачком у політиці і несправжнім керівником, - Guardian</h1>
      <address>
        <time datetime="2019-12-09T13:18:33+00:00">09 Dec 2019, 13:18</time>
      </address>
      <h4>«Росія вважає, що час на її боці, і що вона витримає будь-який міжнародний тиск без будь-яких поступок»</h4>
      <p>На українського президента Володимира Зеленського чекає серйозне випробування: зустріч з главою РФ Путіним в Парижі. Зеленський намагається виконати свою передвиборчу обіцянку і покінчити з війною на південному сході України, незважаючи на активну протидію української опозиції, пише британське видання <a href="https://www.theguardian.com/world/2019/dec/08/ukraine-president-volodymyr-zelenskiy-vladimir-putin-paris">Guardian</a>.</p>
      <p>Зеленський зустрінеться зі своїм російським колегою, а також з європейськими лідерами в понеділок в Єлисейському палаці. Це буде їхня перша зустріч віч-на-віч з того моменту, як колишній комедійний актор в травні став президентом. Тим часом зростає занепокоєння з приводу того, чи будуть союзники України і надалі стримувати російську агресію. Зокрема, президента США Дональда Трампа  щось нестримно притягує до Путіна, а глава Франції Еммануель Макрон заявляє, що Росія не є спільним ворогом для країн НАТО, йдеться у матеріалі.</p>
      <p>Зеленський, який отримав в квітні переконливу перемогу на виборах, пообіцяв українцям, що під час зустрічі з Путіним не стане йому потурати і заявив про те, що прямі переговори з Москвою - це єдиний спосіб покінчити з війною.</p>
      <p>У центрі переговорів - хитросплетіння Мінських угод. Це підписаний в 2015 році мирний план з 13 пунктів, який передбачає повернення кордону з Росією під контроль України, проведення виборів на утримуваних сепаратистами територіях, роззброєння та евакуацію російських сил з південного сходу України. Але реалізація цих заходів викликає гострі суперечки, а нещодавня угода про проведення виборів на південному сході України під наглядом Організації з безпеки і співпраці в Європі спровокувало протести опозиції під гаслом «Ні капітуляції!»</p>
      <p>Видання нагадує: минулого тижня один з головних радників Зеленського Андрій Єрмак спробував послабити занепокоєння з приводу цих переговорів. За його словами, їх із Зеленським «план Б» передбачає відхід України від Росії. «Якщо ми не побачимо з боку Росії готовності до реалізації Мінських угод і до встановлення миру в чітко обумовлені терміни, що ж, в цьому випадку ми побудуємо стіну, і життя буде продовжуватися», - сказав Єрмак.</p>
      <p>У статті йдеться, що аналітики і політики постаралися знизити градус очікувань і послабити надії на те, що переговори стануть проривом, який покладе край конфлікту. За їхніми словами, максимум, на що можна сподіватися, - це послаблення напруженості. Росія вважає, що час на її боці, і що вона витримає будь-який міжнародний тиск без будь-яких поступок.</p>
      <p>Публічно обидві сторони висловлюють підтримку мінським домовленостями, проте є питання щодо того, наскільки життєздатний їх механізм в політичному плані. Ці переговори стануть першою можливістю для колишнього розвідника Путіна і для успішного телемагната і коміка Зеленського оцінити один одного. Путін вітатиме зацікавленість Зеленського у врегулюванні, але він, за словами российских експертів, «вважає українського президента новачком в політиці і несправжнім керівником в порівнянні з ним самим». Зеленський проявив себе здібним і оптимістичним політиком, який зумів здобути впевнену перемогу на виборах президента і створити парламентську більшість, зауважує видання.</p>
      <p>
        <b>Читайте також: <a href="https://glavcom.ua/publications/normandska-zustrich-hto-tut-soyuznik-a-hto-vorog-644954.html">«Нормандська зустріч». Хто тут союзник, а хто – ворог?</a></b>
      </p>
      <related>
        <a href="https://glavcom.ua/columns/yuriybutusov/chomu-peregovori-zelenskogo-z-putinim-9-grudnya-ne-privedut-do-miru-na-donbasi-645458.html"/>
        <a href="https://glavcom.ua/news/ogolosheno-sklad-ukrajinskoji-delegaciji-na-samiti-normandskoji-chetvirki--645524.html"/>
        <a href="https://glavcom.ua/news/yakshcho-minski-ugodi-budut-vtileni-to-rf-zberezhe-mozhlivist-vtruchatisya-v-ukrajinski-vnutrishni-spravi-libration-645520.html"/>
      </related>
    </article>
  </body>
</html>