<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/it-c/apple-ar-putea-lansa-cinci-modele-iphone-anul-viitor-ce-spun-analistii-18660367"/>
    <meta property="og:site_name" content="Gândul"/>
    <meta property="article:published_time" content="2019-12-09T13:49:12+00:00"/>
    <meta property="og:title" content="Apple ar putea lansa cinci modele iPhone anul viitor. Ce spun analiştii"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Apple ar putea lansa cinci modele iPhone anul viitor. Ce spun analiştii</h1>
      <h2>Apple va lansa cinci modele iPhone anul viitor, printre care şi un telefon cu dimeniuni mai mici, potrivit unor analişti reputaţi.</h2>
      <address><time datetime="2019-12-09T13:49:12+00:00">09 Dec 2019, 13:49</time> by <a rel="author" href="https://www.gandul.info/autor/adrian-popa" target="_blank">Adrian Popa</a></address>
      <p>Pentru prima dată de la lansarea primului model iPhone, în 2007, Apple va lansa, în toamna anului viitor, patru noi modele de smartphone-uri în cadrul aceluiaşi eveniment, potrivit anlistului Samik Chatterjee de la banca JPMorgan Chase. Este vorba despre un model cu display cu diagonala de 5,4 inchi, două cu ecrane de 6,1 inchi şi unul de 6,7 inchi. Toate telefoanele vor avea ecrane OLED. Dispozitivele vor beneficia şi de tehnologie 5G.</p>
      <p>Mai mult, compania va lansa, în prima parte a anului, iPhone SE2, un smartphone cu ecran cu diagonala de 4,7 inchi, potrivit analistului Ming-Chi Kuo de la firma TF International Securities. Acest dispozitiv va avea un design similar cu iPhone 8, dar va beneficia de caracteristici tehnice comparabile cu cele ale modelului iPhone 11.</p>
      <p>Potrivit altor analişti, sistemul de autentificare cu amprenta Touch ID se va întoarce în 2020 pe cel puţin un model iPhone 12.</p>
      <p>Apple este al doilea cel mai mare producător mondial de smartphone-uri, după Samsung, dar cel mai profitabil jucător de pe această piaţă.</p>
      <related>
        <h4>Citeşte şi</h4>
        <a href="https://www.gandul.info/stiri/gabriela-firea-a-facut-anuntul-cand-intra-in-vigoare-vinieta-oxigen-18660356?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/gabriela-firea-cere-modificarea-codului-rutier-pe-unde-ar-putea-circula-autobuzele-stb-18660354?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/caz-bizar-in-vrancea-un-barbat-a-murit-dupa-ce-a-fost-impins-de-o-persoana-cu-care-se-certa-18660334?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>