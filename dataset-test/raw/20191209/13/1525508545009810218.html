<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793376/%D8%A7%D8%B3%D9%85%D8%A7%D8%B9%DB%8C%D9%84-%D9%86%D8%AC%D8%A7%D8%B1-%D8%A8%D9%87-%D8%B9%D9%86%D9%88%D8%A7%D9%86-%D8%B1%D8%A6%DB%8C%D8%B3-%D8%B3%D8%A7%D8%B2%D9%85%D8%A7%D9%86-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%DA%A9%D8%B4%D9%88%D8%B1-%D9%85%D9%86%D8%B5%D9%88%D8%A8-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:07:22+00:00"/>
    <meta property="og:title" content="طی حکمی از سوی رئیس‌جمهور؛ «اسماعیل نجار» به عنوان رئیس سازمان مدیریت بحران کشور منصوب شد"/>
    <meta property="og:description" content="رئیس‌جمهور در حکمی «اسماعیل نجار» را برای یک دوره پنج ساله به سمت رئیس سازمان مدیریت بحران کشور منصوب کرد."/>
  </head>
  <body>
    <article>
      <h1>طی حکمی از سوی رئیس‌جمهور؛ «اسماعیل نجار» به عنوان رئیس سازمان مدیریت بحران کشور منصوب شد</h1>
      <address>
        <time datetime="2019-12-09T13:07:22+00:00">09 Dec 2019, 13:07</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از پایگاه اطلاع رسانی ریاست جمهوری، رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد</p>
      <p>متن حکم حجت‌الاسلام حسن روحانی به شرح زیر است:</p>
      <p>
        <b>بسم الله الرحمن الرحیم</b>
      </p>
      <p>
        <b>جناب آقای اسماعیل نجار</b>
      </p>
      <p>در اجرای ماده (8) قانون مدیریت بحران کشور مصوب 1398.05.07 مجلس شورای اسلامی، با عنایت به پیشنهاد وزیر محترم کشور و تصویب هیأت محترم وزیران در جلسه مورخ 1398.08.26، نظر به تعهد و تجربیات ارزنده جناب‌عالی، به موجب این حکم برای یک دوره پنج ساله به سمت «رئیس سازمان مدیریت بحران کشور» منصوب می‌شوید.</p>
      <p>برای انجام این مسئولیت خطیر انتظار دارد با مدیریت جهادی و تلاش مجدانه نسبت به تحقق وظایف مقرر در ماده (9) قانون با اولویت تهیه و تدوین «سند راهبرد ملی مدیریت بحران»، برنامه‌های ملی«کاهش خطر حوادث و سوانح»، «آمادگی و پاسخ» و «بازسازی و بازتوانی» اقدام نموده و در راستای ارتقای همکاری و هماهنگی بین سازمانی و به منظور ایجاد هم‌افزایی و تحقق اهداف کلان، از طریق تشکیل بانک اطلاعات تخصصی مدیریت بحران و دسترسی متناسب به نظام جامع مدیریت اطلاعات، تلاش وافر نمایید.</p>
    </article>
  </body>
</html>