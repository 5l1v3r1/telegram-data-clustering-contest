<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/david-88-krat-zabodel-noseco-kristino-zdaj-joce-nisem-je-hotel-ubiti-258699"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="David 88-krat zabodel nosečo Kristino, zdaj joče: »Nisem je hotel ubiti«"/>
    <meta property="og:description" content="»Kristini nisem hotel vzeti življenja. Zavedam se, da sem uničil življenje dvema družinama, njeni in moji, to bom obžaloval do konca življenja,« je na vrhovnem sodišču povedal zdaj 22-letni David Komšić, ki je bil zaradi brutalnega umora noseče Kristine Krupljan (19) 22. februarja 2017 v Zagrebu nepravnomočno obsojen na 25 let zapora.   "/>
  </head>
  <body>
    <article>
      <h1>David 88-krat zabodel nosečo Kristino, zdaj joče: »Nisem je hotel ubiti«</h1>
      <h2>Morilec se je razjokal pred vrhovnim sodnikom.</h2>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author">N. B.</a></address>
      <p>»<b>Kristini </b>nisem hotel vzeti življenja. Zavedam se, da sem uničil življenje dvema družinama, njeni in moji, to bom obžaloval do konca življenja,« je na vrhovnem sodišču povedal zdaj 22-letni <b>David Komšić</b>, ki je bil zaradi brutalnega umora noseče Kristine <b>Krupljan </b>(19) 22. februarja 2017 v Zagrebu nepravnomočno obsojen na 25 let zapora. <br/> </p>
      <hr/>
      <h3>Preberite tudi: <a href="https://www.slovenskenovice.si/kronika/doma/clanek/prijatelja-simon-32-in-sebastijan-26-umrla-na-poti-iz-sluzbe-258342">Prijatelja Simon (32) in Sebastijan (26) umrla na poti iz službe</a></h3>
      <hr/>
      <h3> </h3>
      <p>Kot je pred sodnikom dejal David, se dogajanja v celoti niti ne spomni. »Vsak dan mi je težje nositi breme, vedoč, da sem Kristini odvzel življenje, saj sem jo ljubil in mi je pomenila vse v življenju,« je v solzah dejal Komšić. Kot pravi, je z njo preživel pet najlepših let v svojem življenju.</p>
      <h3>Zabodel jo je 88-krat in jo pustil v vozilu</h3>
      <p>David se očitno ni mogel sprijazniti s tem, da sta se razšla in da Kristina z novim izbrancem pričakuje otroka. Napadel jo je v njenem avtu na parkirišču v bližini doma. 88-krat jo je zabodel in jo pustil v vozilu. Potem je odšel proti domu, v bližnji zabojnik odvrgel krvavi nož, ob prihodu v družinsko hišo pa menda kričal, naj pokličejo reševalce in policijo.</p>
    </article>
  </body>
</html>