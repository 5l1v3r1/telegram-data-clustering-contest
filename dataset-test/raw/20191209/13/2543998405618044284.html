<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/zabava/kultura/173955/preminuo-glumac-zoran-rankic-svi-pamtite-kao-poparu-serije-srecni-ljudi"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T13:10:00+00:00"/>
    <meta property="og:title" content="Preminuo glumac Zoran Rankić: Svi ga pamtite kao Poparu iz serije &quot;Srećni ljudi&quot;!"/>
    <meta property="og:description" content="Poznati srpski glumac i književnik Zoran Rankić preminuo je u Beogradu, u 84. godini, posle duže i teške bolesti u staračkom domu."/>
  </head>
  <body>
    <article>
      <h1>Preminuo glumac Zoran Rankić: Svi ga pamtite kao Poparu iz serije "Srećni ljudi"!</h1>
      <h2>Poznati srpski glumac i književnik Zoran Rankić preminuo je u Beogradu, u 84. godini, posle duže i teške bolesti u staračkom domu.</h2>
      <address><time datetime="2019-12-09T13:10:00+00:00">09 Dec 2019, 13:10</time> by <a rel="author">Tanjug</a></address>
      <p>Ostvario je 26 uloga na filmu i televiziji i više stotina na radiju, a bio je poznat i po izvanrednim interpretacijama poezije na brojnim književnim večerima.</p>
      <p>Bio je član Udruženja dramskih umetnika Srbije, Udruženja književnika Srbije, Udruženja dramskih pisaca Srbije, Udruženja književnika Republike Srpske i počasni član Beogradskog aforističarskog kruga.</p>
      <p>Pozorišnu karijeru započeo je u Narodnom pozorištu u Sarajevu, čiji je bio član do 1960. godine. U malom pozorištu Sarajevo bio je od 1971. godine, u Savremenom pozorištu Beograd od 1961—1975. godine, a u Beogradskom dramskom pozorištu od 1975—1999. godine.</p>
      <p>Prvu televizijsku ulogu dobio je u filmu „Sektor D“ 1962. godine, a naredne godine pojavio se u televizijskoj seriji „Šest svečanih pozivnica“.</p>
      <figure>
        <img src="https://www.republika.rs/data/images/2019-12-09/126760_imageedit-4-7678996500_f.jpg?1575894197"/>
        <figcaption>Zoran Rankić...<cite>youtube.com/SerbianBoy18</cite></figcaption>
      </figure>
      <p>Autor je dramskih dela "Kalemegdanci" i "Skretnica". "Kalemegdanci" su, u njegovoj režiji postavljeni na sceni Beogradskog dramskog pozorišta. Zoran Rankić je autor zbirki pesama "Aorist" (1992.) i "Ekser" (2006). Objavio je i knjige aforizama: "Doviđenja, kako ste?" (1990, 1993); "Aforizmi" (1999); "Balkanski nervčik" (2005); "Ovde kiša, ali i Srbija" (2006) i „Kod cara u podne“ (2012).</p>
      <p>Aforizme je objavljivao u dnevnim novinama i časopisima "Reflektor", "Ekspres Politika", "Večernje novosti", "Politika", "Otadžbina", "Kafane"... Više od 15 godine bio je stalni saradnik "Ošišanog ježa", u kojem je objavljivao aforizme u rubrici "Balkanski nervčik". U „Večernjim novostima“ je osamdesetih godina prošlog veka, na strani „Vedra strana sveta“ imao satiričnu rubriku „Aforizmi jednog glumca“.</p>
      <p>Zoran Rankić je za književni rad dobitnik nagrada: "Braća Ormai" i "Ježeva bodlja", „Ošišanog ježa“; "Radoje Domanović", Udruženja književnika Srbije; „Dragiša Kašiković“, Izdavačke kuće „Srpska reč“; „Zlatna značka“ Kulturno-prosvetne zajednice Srbije i „Jovan Hadži-Kostić“, „Večernjih novosti“.</p>
      <related>
        <h4>Pročitajte još:</h4>
        <a href="http://republika.rs/zabava/estrada/168369/FOTO-Dugo-krili-Sofija-Rajovic-ceka-dete-ovim-poznatim-pevacem"/>
        <a href="http://republika.rs/zabava/kultura/169429/Nije-zavrsila-glumu-Evo-koje-pravo-zanimanje-Nede-Arneric"/>
        <a href="http://republika.rs/zabava/kultura/171933/FOTO-Vuk-Kostic-ocelavio-preko-noci-Glumac-sokirao-starackim-izgledom"/>
        <a href="http://republika.rs/zabava/kultura/168338/Umrla-tuge-sinom-Preminula-majka-Nebojse-Glogovca"/>
        <a href="http://republika.rs/zabava/kultura/172905/FOTO-Prelepa-glumica-pokorila-Srbiju-svojom-harizmom-talentom-Gledamo-seriji-Urgentni-centar-evo-Olja-Levic"/>
      </related>
    </article>
  </body>
</html>