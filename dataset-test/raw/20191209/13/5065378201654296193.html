<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1036304/opeka-epidoma-enoikioy-prasino-fos-apo-ton-organismo-gia-tin-pliromi-toy"/>
    <meta property="og:site_name" content="Newsbomb"/>
    <meta property="article:published_time" content="2019-12-09T13:15:20+00:00"/>
    <meta property="og:title" content="ΟΠΕΚΑ - Επίδομα ενοικίου: «Πράσινο φως» από τον Οργανισμό για την πληρωμή του"/>
    <meta property="og:description" content="Εγκρίθηκε η δαπάνη για την καταβολή στους δικαιούχους για το επίδομα ενοικίου στις 24 Δεκεμβρίου."/>
  </head>
  <body>
    <article>
      <h1>ΟΠΕΚΑ - Επίδομα ενοικίου: «Πράσινο φως» από τον Οργανισμό για την πληρωμή του</h1>
      <h2>Εγκρίθηκε η δαπάνη για την καταβολή στους δικαιούχους για το επίδομα ενοικίου στις 24 Δεκεμβρίου.</h2>
      <address><time datetime="2019-12-09T13:15:20+00:00">09 Dec 2019, 13:15</time> by <a rel="author">Ευδοκία Μύτιλη</a></address>
      <p>Ειδικότερα σύμφωνα με την απόφαση του υπουργείου Εργασίας και Κοινωνικών Υποθέσεων <b>εγκρίθηκε το ποσό ύψους 21.623.000 ευρώ σε βάρος των πιστώσεων του προϋπολογισμού εξόδων του Υπουργείου Εργασίας και Κοινωνικών Υποθέσεων,</b> προκειμένου να χρηματοδοτηθεί ο ΟΠΕΚΑ για την κάλυψη της δαπάνης καταβολής της <b>πληρωμής Επιδόματος Στέγασης (ενοικίου) μηνός Δεκεμβρίου 2019.</b></p>
      <p>
        <b>Το ποσό του επιδόματος ενοικίου ορίζεται ως ακολούθως:</b>
      </p>
      <ul>
        <li>Για τον δικαιούχο: 70 ευρώ το μήνα</li>
        <li>Για κάθε επιπλέον μέλος του νοικοκυριού προσαύξηση 35 ευρώ το μήνα.</li>
        <li>Το ανήλικο παιδί προσμετράται ως ενήλικας τόσο στον υπολογισμό των εισοδηματικών κριτηρίων, όσο και στον υπολογισμό του εισοδήματος. Η κλιμάκωση που επιλέχθηκε δίνει έμφαση στο παιδί, με προφανή στόχο να προωθηθεί η γεννητικότητα, ενώ ειδική μέριμνα υπάρχει για τις μονογονεϊκές οικογένειες και τα νοικοκυριά με απροστάτευτα τέκνα.Στη μονογονεϊκή οικογένεια, για το πρώτο ανήλικο μέλος του νοικοκυριού ορίζεται προσαύξηση 70 ευρώ το μήνα. Στα νοικοκυριά με απροστάτευτα τέκνα, ορίζεται προσαύξηση 70 ευρώ το μήνα για κάθε απροστάτευτο τέκνο.</li>
      </ul>
      <p>
        <b>Ως ανώτατο όριο του Επιδόματος Στέγασης ορίζονται τα 210 ευρώ μηνιαίως, ανεξαρτήτως της σύνθεσης του νοικοκυριού.</b>
      </p>
      <p>Για τα μισθωτήρια στα οποία το ποσό του ενοικίου είναι μικρότερο των ανωτέρω ποσών, το ύψος του επιδόματος ανέρχεται έως του αντίστοιχου ποσού.</p>
      <h3>Διάρκεια χορήγησης</h3>
      <p>Η χορήγηση του επιδόματος πραγματοποιείται κατόπιν αίτησης και δύναται να έχει διάρκεια δώδεκα μήνες.</p>
      <p>Ειδικότερα, με την πάροδο έξι μηνών από την έκδοση της πράξης έγκρισης, κι εφόσον πληρούνται οι όροι και οι προϋποθέσεις<b> η χορήγηση του επιδόματος ανανεώνεται αυτόματα για έξι ακόμα μήνες.</b></p>
      <p>Κατά τη διάρκεια του έκτου μήνα από την ημερομηνία έκδοσης της πράξης έγκρισης και σε περίπτωση μεταβολής της σύνθεσης του νοικοκυριού ή των όρων του μισθωτηρίου, ο δικαιούχος δύναται να επικαιροποιήσει τα στοιχεία της αίτησης του και το ποσό του επιδόματος να αναπροσαρμοστεί αναλόγως για το δεύτερο εξάμηνο χορήγησης.</p>
      <p>Με την πάροδο των δώδεκα μηνών από την έκδοση της πράξης έγκρισης ο δικαιούχος δύναται να επανυποβάλει αίτηση ένταξης στο πρόγραμμα.</p>
      <p><b>Δείτε όλες τις τελευταίες</b> <a href="https://www.newsbomb.gr/oles-oi-eidhseis"><b>Ειδήσεις</b></a> <b>από την Ελλάδα και τον Κόσμο, τη στιγμή που συμβαίνουν, στο</b> <a href="https://www.newsbomb.gr/"><b>Newsbomb</b><b>.</b><b>gr</b></a></p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes">
          <b>Κοινωνικό μέρισμα 2019: Πότε θα πάρετε 700 ευρώ - Η αίτηση, τα κριτήρια και οι... κόφτες!</b>
        </a>
      </p>
      <related>
        <a href="https://www.newsbomb.gr/oikonomia/story/1036160/apofasi-vomva-gia-ta-airbnb-nea-dedomena"/>
        <a href="https://www.newsbomb.gr/oikonomia/story/1036145/koinoniko-merisma-2019-pote-tha-parete-700-eyro-h-aitisi-ta-kritiria-kai-oi-koftes"/>
        <a href="https://www.newsbomb.gr/oikonomia/story/1035064/psaxneis-aytokinito-vres-edo-me-300-eyro-oli-i-lista-pics"/>
      </related>
    </article>
  </body>
</html>