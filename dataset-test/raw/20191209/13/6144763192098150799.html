<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/c0e2146925653.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T13:44:42+00:00"/>
    <meta property="og:title" content="نیروی انتظامی در حوادث اخیر غافلگیر نشد"/>
    <meta property="og:description" content="سردار اشتری گفت: در حوادث اخیر آشوبگران به دنبال تخریب بودند اما نیروی انتظامی غافلگیر نشد و با آمادگی صد درصدی در تمامی صحنه ها حضور یافت و غائله را ختم کرد."/>
  </head>
  <body>
    <article>
      <h6 class="kicker">فرمانده نیروی انتظامی:</h6>
      <h1>نیروی انتظامی در حوادث اخیر غافلگیر نشد</h1>
      <address><time datetime="2019-12-09T13:44:42+00:00">09 Dec 2019, 13:44</time> by <a rel="author">شبستان</a></address>
      <p>به گزارش خبرگزاری شبستان ،سردار «حسین اشتری» در گردهمایی سراسری فرماندهان، روسا و معاونان ناجا ضمن <a href="http://tnews.ir/tags/%d8%af%d8%b1%d9%88%d8%af">درود</a> بر ارواح پاک و مطهر شهدای انقلاب اسلامی، دفاع مقدس و شهدای عرصه نظم و امنیت و مدافع حرم و ضمن آرزوی سلامتی و طول عمر با عزت برای <a href="http://tnews.ir/tags/%d9%85%d9%82%d8%a7%d9%85-%d9%85%d8%b9%d8%b8%d9%85-%d8%b1%d9%87%d8%a8%d8%b1%db%8c">مقام معظم رهبری</a> <a href="http://tnews.ir/tags/%d8%a7%d9%85%d8%a7%d9%85-%d8%ae%d8%a7%d9%85%d9%86%d9%87-%d8%a7%db%8c">امام خامنه ای</a> عزیز (مدظله العالی) گفت: امیدواریم که برگزاری این قبیل نشست ها با توجه به اهدافی که در نظر داریم موثر واقع شود و در اجرای مأموریت ها اثرات مثبت آن را ببینیم و همچون گذشته آماده تر در صحنه ها حاضر شویم.<br/><a href="http://tnews.ir/tags/%d9%81%d8%b1%d9%85%d8%a7%d9%86%d8%af%d9%87-%d9%86%db%8c%d8%b1%d9%88%db%8c-%d8%a7%d9%86%d8%aa%d8%b8%d8%a7%d9%85%db%8c">فرمانده نیروی انتظامی</a> ادامه داد: هجمه به محور مقاومت و سوء استفاده از مطالبات انباشته شده مردم در عراق و لبنان و در ادامه آن در <a href="http://tnews.ir/tags/%d8%a7%db%8c%d8%b1%d8%a7%d9%86">ایران</a> توطئه برنامه ریزی شده <a href="http://tnews.ir/tags/%d8%a7%d8%b3%d8%aa%da%a9%d8%a8%d8%a7%d8%b1-%d8%ac%d9%87%d8%a7%d9%86%db%8c">استکبار جهانی</a> با محوریت عبری عربی آمریکایی است. اما در ایران به واسطه نعمت وجود رهبر حکیم و فرزانه و حمایت همه جانبه و حضور حماسی مردم در صحنه این توطئه ها خنثی شد.<br/>سردار اشتری تأکید کرد: در کنترل ناآرامی ها و اعتراضات خط قرمز ما امنیت مردم و حفظ اموال عمومی و اعاده نظم در جامعه است؛ مأموران خدوم نیروی انتظامی با هوشیاری و اقتدار از جان و مال مردم محافظت کرده و با تقدیم شهید و مجروح به وظیفه قانونی و شرعی خود عمل کردند.<br/>وی با بیان ضرورت حفظ آمادگی و هوشیاری واحدهای انتظامی گفت: در حوادث اخیر آشوبگران به دنبال تخریب بودند اما نیروی انتظامی غافلگیر نشد و با آمادگی صد درصدی در تمامی صحنه ها حضور یافت و غائله را ختم کرد. <br/>این مقام ارشد انتظامی در ادامه عنوان کرد: امیدواریم دولت و مجلس به ویژه در آستانه تنظیم بودجه سال آینده، توجه بیشتری به معیشت و افزایش قدرت خرید مردم داشته باشند و از فشار وارده بر اقشار ...</p>
    </article>
  </body>
</html>