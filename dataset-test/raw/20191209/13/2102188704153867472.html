<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654644/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Доступ до інтернету: Мінцифри проводить опитування серед об'єктів соцінфраструктури"/>
    <meta property="og:description" content="На сайті Міністерства цифрової трансформації триває опитування щодо доступності і наявності доступу до інтернету об’єктів соцінфраструктури та об’єктів, які надають публічні сервіси та послуги."/>
  </head>
  <body>
    <article>
      <h1>Доступ до інтернету: Мінцифри проводить опитування серед об'єктів соцінфраструктури</h1>
      <address>
        <time datetime="2019-12-09T13:41:00+00:00">09 Dec 2019, 13:41</time>
      </address>
      <p>На сайті Міністерства цифрової трансформації триває опитування щодо доступності і наявності доступу до інтернету об'єктів соцінфраструктури та об'єктів, які надають публічні сервіси та послуги.</p>
      <p>Про це <a href="https://www.facebook.com/eGovernanceUkraine/photos/a.740436362676302/2618075251579061/?type=3&amp;__tn__=-R">повідомляє</a> пресслужба Мінцифри у Facebook.</p>
      <p>Зазначається, що опитування триває на сайті  <a href="https://thedigital.gov.ua/?fbclid=IwAR1uLZRmWg29Jmwlr_evl7ezs9MKfrKg-5oY_bFr0a902gUIcm7OGvaoY7U">https://thedigital.gov.ua/</a>. </p>
      <p>"Кожне відомство отримає лист, який надішле відповідним підрозділам і установам. Далі, вже на місцях, соціальні об’єкти (їх налічується десятки тисяч – дитсадки, бібліотеки, лікарні, ЦНАПи, музеї тощо) заповнюватимуть форму на сайті Мінцифри за спеціальними лінками. Тестування цієї процедури вже відбувається на прикладі Міністерства культури", - йдеться у повідомленні.</p>
      <p>У Мінцифри планують закінчити цю роботу до кінця року.</p>
      <p>
        <b>Нагадаємо:</b>
      </p>
      <p>Міністерство цифрової трансформації запустило сайт, який дозволяє <a href="https://www.epravda.com.ua/news/2019/11/25/654094/">виміряти швидкість інтернету</a> і залишити відгук про його якість для подальшого створення карти покриття країни інтернетом.</p>
      <p>Економічна правда</p>
    </article>
  </body>
</html>