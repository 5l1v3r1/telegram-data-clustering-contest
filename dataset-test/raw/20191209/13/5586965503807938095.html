<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/hans-klemm-decorat-de-klaus-iohannis-cu-ordinul-national-steaua-romaniei-18660300"/>
    <meta property="og:site_name" content="Gândul"/>
    <meta property="article:published_time" content="2019-12-09T13:13:50+00:00"/>
    <meta property="og:title" content="Hans Klemm, decorat de Klaus Iohannis cu Ordinul Naţional Steaua României"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Hans Klemm, decorat de Klaus Iohannis cu Ordinul Naţional Steaua României</h1>
      <h2>Ambasadorul SUA la Bucureşti, Hans Klemm, a fost decorat, la final de mandat, de preşedintele Klaus Iohannis cu Ordinul Naţional Steaua României, potrivit unei decizii publicate în Monitorul Oficial.</h2>
      <address><time datetime="2019-12-09T13:13:50+00:00">09 Dec 2019, 13:13</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„În semn de înaltă recunoaştere şi apreciere pentru implicarea personală la dezvoltarea relaţiilor dintre ţara noastră şi Statele Unite ale Americii, pentru consolidarea Parteneriatului Strategic România-SUA, preşedintele României decretează: Se conferă Ordinul Naţional Steaua României în grad de Mare Cruce Excelenţei Sale domnul Hans Klemnm, ambasador extraordinat şi plenipotenţiar al Statelor Unite ale Americii la Bucureşti”, potrivit deciziei publicate în Monitorul Oficial.</p>
      <p>Hans Klemm a preluat funcţia de ambasador al SUA la Bucureşti în septembrie 2015. Funcţia urmează să fie preluată de Adrian Zuckerman.</p>
      <p>Senatul american a votat pe 20 noiembrie numirea avocatului Adrian Zuckerman pentru funcţia de ambasador al Statelor Unite în România.</p>
      <p>Adrian Zuckerman este un avocat în indrustria imobiliarelor, provenind din firma de avocatură Seyfarth Shaw, cu sediul în New York, care a imigrat în copilărie din România către Statele Unite. Conform audierii sale din faţa Comisiei pentru Relaţii Externe a Senatului american, în momentul nominalizării sale care a avut loc în iunie, oficialul american a afirmat că intenţionează să se revanşeze faţă de ospitalitatea americanilor prin promovarea intereselor Washingtonului la Bucureşti.</p>
      <related>
        <h4>Citeşte şi</h4>
        <a href="https://www.gandul.info/stiri/biserica-militara-din-incinta-mapn-a-fost-sfintita-de-patriarhul-daniel-18660295?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/citu-daca-teodorovici-continua-cu-acuzatii-voi-arata-cum-psd-nu-intentiona-sa-majoreze-pensiile-18660281?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/o-explozie-s-a-produs-in-parcarea-unui-hotel-din-galati-patru-masini-au-fost-avariate-18660254?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>