<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/trei-medici-straini-vor-fi-consilieri-ai-ministrului-sanatatii/"/>
    <meta property="og:site_name" content="Europa FM"/>
    <meta property="article:published_time" content="2019-12-09T13:49:43+00:00"/>
    <meta property="og:title" content="Trei medici străini vor fi consilieri ai ministrului Sănătății"/>
    <meta property="og:description" content="Trei medici de renume mondial fac parte, începând de astăzi, din echipa ministrului Sănătății, Victor Costache."/>
  </head>
  <body>
    <article>
      <h1>Trei medici străini vor fi consilieri ai ministrului Sănătății</h1>
      <address>
        <time datetime="2019-12-09T13:49:43+00:00">09 Dec 2019, 13:49</time>
      </address>
      <p>Trei medici de renume mondial fac parte, începând de astăzi, din echipa ministrului Sănătății, <b>Victor Costache</b>.</p>
      <p>Este vorba despre medici cu specializări diferite din <b>Olanda</b>, <b>Statele Unite ale Americii</b> şi <b>Irlanda</b>. Aceştia vor ocupa funcţia de consilier onorific.</p>
      <p>Este vorba despre specialistul <b>numărul 1 în chirurgie robotică din lume</b> – professor doctor<b> T Sloane Guy</b>, <b>Sherif Sultan</b>, medic irlandez, de origine egipteană – unul dintre cei mai bine cotați chirurgi și cercetători în domeniul bolilor cardio-vasculare din lume, și, nu în ultimul rând, <b>Dr. Khee Yeung</b> – chirurg vascular, director de cercetare în <b>Chirurgie Vasculară</b> la Amsterdam.</p>
      <p>Ministrul Sănătăţii, <b>Victor Costache</b>, a spus că a lucrat cu toți cei <b>3</b> medici care fac performanță ca specialiști, dar și ca manageri de top.</p>
      <p>El spune că – prin colaborarea cu aceştia – îşi doreşte să deschidă sistemul sanitar către lume.</p>
      <p>Prof. dr. <b>T Sloane Guy</b> este specialistul numărul 1 în chirurgie robotică în lume.</p>
    </article>
  </body>
</html>