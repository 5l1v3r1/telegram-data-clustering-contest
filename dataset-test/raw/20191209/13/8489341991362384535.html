<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811119/%D8%AA%D9%85%D8%AF%DB%8C%D8%AF-%D8%AD%DA%A9%D9%85-%D9%86%D8%AC%D8%A7%D8%B1-%D8%A8%D8%B1%D8%A7%DB%8C-%D8%B1%DB%8C%D8%A7%D8%B3%D8%AA-%D8%B3%D8%A7%D8%B2%D9%85%D8%A7%D9%86-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%DA%A9%D8%B4%D9%88%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T13:50:00+00:00"/>
    <meta property="og:title" content="تمدید حکم نجار برای ریاست سازمان مدیریت بحران کشور"/>
    <meta property="og:description" content="رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد."/>
  </head>
  <body>
    <article>
      <h1>تمدید حکم نجار برای ریاست سازمان مدیریت بحران کشور</h1>
      <h2>رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد.</h2>
      <address>
        <time datetime="2019-12-09T13:50:00+00:00">09 Dec 2019, 13:50</time>
      </address>
      <p><b>به گزارش گروه سیاسی <a href="https://snn.ir/">خبرگزاری دانشجو</a>، </b>حجت الاسلام حسن روحانی رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد.<br/><br/>متن حکم روحانی به شرح زیر است:<br/><br/>بسم الله الرحمن الرحیم<br/><br/>جناب آقای اسماعیل نجار<br/><br/>در اجرای ماده (۸) قانون مدیریت بحران کشور مصوب ۱۳۹۸.۰۵.۰۷ مجلس شورای اسلامی، با عنایت به پیشنهاد وزیر محترم کشور و تصویب هیأت محترم وزیران در جلسه مورخ ۱۳۹۸.۰۸.۲۶، نظر به تعهد و تجربیات ارزنده جناب‌عالی، به موجب این حکم برای یک دوره پنج ساله به سمت «رئیس سازمان مدیریت بحران کشور» منصوب می‌شوید.<br/><br/>برای انجام این مسئولیت خطیر انتظار دارد با مدیریت جهادی و تلاش مجدانه نسبت به تحقق وظایف مقرر در ماده (۹) قانون با اولویت تهیه و تدوین «سند راهبرد ملی مدیریت بحران»، برنامه‌های ملی «کاهش خطر حوادث و سوانح»، «آمادگی و پاسخ» و «بازسازی و بازتوانی» اقدام نموده و در راستای ارتقای همکاری و هماهنگی بین سازمانی و به منظور ایجاد هم‌افزایی و تحقق اهداف کلان، از طریق تشکیل بانک اطلاعات تخصصی مدیریت بحران و دسترسی متناسب به نظام جامع مدیریت اطلاعات، تلاش وافر نمایید.</p>
    </article>
  </body>
</html>