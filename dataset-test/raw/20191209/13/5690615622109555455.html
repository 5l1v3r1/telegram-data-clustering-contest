<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840282-zelenskiy-pidpisav-odin-iz-zakonoproektiv-pro-anbandling-naftogazu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T13:24:00+00:00"/>
    <meta property="og:title" content="Зеленський підписав один із законопроектів про анбандлінг Нафтогазу"/>
    <meta property="og:description" content="КИЇВ. 9 грудня. УНН. Президент України Володимир Зеленський підписав законопроект №2359-1 (альтернативний до №2351) про внесення змін до Податкового кодексу …"/>
  </head>
  <body>
    <article>
      <h1>Зеленський підписав один із законопроектів про анбандлінг Нафтогазу</h1>
      <address><time datetime="2019-12-09T13:24:00+00:00">09 Dec 2019, 13:24</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> Президент України Володимир Зеленський підписав законопроект №2359-1 (альтернативний до №2351) про внесення змін до Податкового кодексу України щодо створення умов для забезпечення виконання зобов'язань України з відокремлення діяльності з транспортування природного газу. Відповідна інформація зазначена на сайті ВР, передає <b>УНН</b>.</p>
      <p>"Повернуто із підписом Президента", - зазначено на сайті.</p>
      <p>Нагадаємо, 3 грудня народні депутати <a href="https://www.unn.com.ua/uk/news/1839229-anbandling-naftogazu-rada-ukhvalila-v-tsilomu-sche-odin-zakonoproekt">ухвалили в цілому проект закону</a> про внесення змін до Податкового кодексу України щодо створення умов для забезпечення виконання зобов'язань України з відокремлення діяльності з транспортування природного газу. Відповідне рішення підтримали 328 народних депутатів України.</p>
      <p>Проект Закону №2359-1 має на меті створення сприятливих умов для забезпечення виконання зобов'язань України щодо відокремлення діяльності з транспортування природного газу та забезпечення діяльності оператора газотранспортної системи за Протоколом про приєднання України до Договору про заснування Енергетичного Співтовариства, та з урахуванням відповідних положень Угоди про асоціацію між Україною, з однієї сторони, та Європейським Союзом, Європейським співтовариством з атомної енергії і їхніми державами-членами, з іншої сторони.</p>
      <p>Раніше Володимир Зеленський підписав закон "Про внесення змін до Закону України <a href="https://www.unn.com.ua/uk/news/1838440-zelenskiy-pidpisav-vazhliviy-zakon-schodo-anbandlingu">"Про публічні закупівлі"</a> у зв'язку з відокремленням діяльності з транспортування природного газу".</p>
    </article>
  </body>
</html>