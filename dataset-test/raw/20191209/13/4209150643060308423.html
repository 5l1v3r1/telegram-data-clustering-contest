<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/MSD-Begic-se-nije-udostojio-izviniti-Banjalucanima/572743?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T13:02:35+00:00"/>
    <meta property="og:title" content="MSD: Begić se nije udostojio izviniti Banjalučanima"/>
    <meta property="og:description" content="BANJALUKA - Organizacija Mladih socijaldemokrata Banjaluka (MSD) saopštila je danas da se predsjednik Mladih PDP-a Ivan Begić nije udostojio izviniti Banjalučanima zbog sramnog skrnavljenja spomenika žrtvama zemljotresa u ovom gradu."/>
  </head>
  <body>
    <article>
      <h1>MSD: Begić se nije udostojio izviniti Banjalučanima</h1>
      <address><time datetime="2019-12-09T13:02:35+00:00">09 Dec 2019, 13:02</time> by <a rel="author">Srna</a></address>
      <p>BANJALUKA - Organizacija Mladih socijaldemokrata Banjaluka (MSD) saopštila je danas da se predsjednik Mladih PDP-a Ivan Begić nije udostojio izviniti Banjalučanima zbog sramnog skrnavljenja spomenika žrtvama zemljotresa u ovom gradu.</p>
      <p>"Zaprepašteni smo što se Begić nije udostojio izviniti Banjalučanima zbog skandaloznog skrnavljenja spomenika na Trgu Krajine. Kao stanovnici ovog grada, očekivali smo da se izvini, bar zbog elementarne pristojnosti", saopšteno je iz SNSD-a.</p>
      <p>U saopštenju se navodi da je izvinjenje, ako je suditi prema medijskim izvještajima, ponovo izostalo, a umjesto toga smišljena je nova populistička priča da bi izbjegao odgovor da li će se izviniti zbog skandala.</p>
      <p>"Begića, ali i njegove pretpostavljene Draška Stanivukovića i Branislava Borenovića još jednom podsjećamo da Banjaluka očekuje jasnu osudu i izvinjenje. Ukoliko, to izostane i u narednim danima smatraćemo da skrnavljenje spomenika predstavlja zvaničnu politiku rukovodstva PDP-a", dodaje se u saopštenju.</p>
      <p>Predsjednik Mladih banjalučkog PDP-a Ivan Begić postavio je znak zabrane prolaska za pješake na "Krivi sat" na Trgu Krajine, spomen-obilježje koje podsjeća na razorni zemljotres koji je pogodio Banjaluku 1969. godine.</p>
      <p>On je postavio znak uz poruku "Krivi sat je dokaz da je kod nas sve krivo!", a potom je snimak objavio na društvenim mrežama.</p>
    </article>
  </body>
</html>