<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/ent/news/608742"/>
    <meta property="og:site_name" content="https://www.posttoday.com"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="&quot;บุ๋ม ปนัดดา” ปรี๊ดหนัก! ถูกเกรียนคีย์บอร์ดต่อว่า &quot;นางสามผัว” จนต้องขอตอกกลับหลายผัวแต่ก็มีความสุข"/>
    <meta property="og:description" content="ทำดีขนาดไหน..ก็ยังมีคนหาเรื่อง &quot;บุ๋ม ปนัดดา&amp;rdquo; ตอกกลับคนก่อกวนเข้ามาต่อว่า &quot;นางสามผัว&amp;rdquo; ไม่หวั่นเจอบูลลี่แรง"/>
  </head>
  <body>
    <article>
      <h1>"บุ๋ม ปนัดดา” ปรี๊ดหนัก! ถูกเกรียนคีย์บอร์ดต่อว่า "นางสามผัว” จนต้องขอตอกกลับหลายผัวแต่ก็มีความสุข</h1>
      <address><time datetime="2019-12-09T13:13:00+00:00">09 Dec 2019, 13:13</time> by <a rel="author">PostToday</a></address>
      <p>ทำดีขนาดไหน..ก็ยังมีคนหาเรื่อง "บุ๋ม ปนัดดา” ตอกกลับคนก่อกวนเข้ามาต่อว่า "นางสามผัว” ไม่หวั่นเจอบูลลี่แรง</p>
      <p>มีเรื่องมาทำให้นักแสดง-พิธีกรสาวคนเก่งอย่าง "บุ๋ม ปนัดดา" ถึงกับเดือดอีกแล้ว เพราะล่าสุดเมื่อวันที่ 7 ธันวาคม 2562 ได้ถูกเกรียนคีย์บอร์ดเข้ามาคอมเมนต์ต่อว่า ว่า "นางสามผัวเอ๋ย” ทำให้เธอนั้นต้องออกมาตอกกลับว่า</p>
      <p>"ให้โอกาส พูดผิดให้พูดใหม่! ทุกคนเห็นไหม? ต่อให้เราทำตัวดีแค่ไหน เก่ง ฉลาด รวย รึสร้างทุกสิ่งทุกอย่างด้วยสองมืออย่างขยัน ใจบุญ ทำความดีแค่ไหน คนมันก็หาเรื่องดูถูก บูลลี่ กดดัน คนอื่นได้อย่างไม่รู้สึกรู้สาได้เสมอ ดังนั้น ทุกคนอย่าได้กลัวที่จะเจอคำดูถูก จงเอาคำพวกนั้นเป็นแรงผลักดัน แล้วเดินหน้าต่อค่ะ</p>
      <p>อยากจะบอกคนเขียนว่า คนหลายผัวอย่างชั้น จะเป็นคนที่มีความสุขมากกว่าคุณ และได้แต่หวังว่าชีวิตครอบครัวและความรักของคุณจะมีความสุขสมหวังตลอดไปนะคะ ไม่ต้องห่วงว่าจะฟ้องหรือตามหา เพราะพี่ให้ทาน #เข้าใจตรงกันนะทุกคน” งานนี้ก็มีหลายๆ คน เข้ามาให้กำลังใจพร้อมกดไลก์ข้อความของสาว “บุ๋ม” กันเป็นจำนวนมาก</p>
      <figure>
        <img src="https://www.posttoday.com/media/content/2019/12/09/F40BA6DC08DD41CBA4A5B956068401B8.png"/>
      </figure>
      <figure>
        <img src="https://www.posttoday.com/media/content/2019/12/09/0A112CC0C5D6472691242DB48C63089C.png"/>
      </figure>
      <figure>
        <img src="https://www.posttoday.com/media/content/2019/12/09/602779070B3D4CCD88F3D36437858692.png"/>
      </figure>
      <figure>
        <img src="https://www.posttoday.com/media/content/2019/12/09/EF3E6C022D824D128FAF336A53432CCF.png"/>
      </figure>
    </article>
  </body>
</html>