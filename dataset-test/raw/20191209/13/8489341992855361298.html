<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811098/%D8%AA%D8%B1%D8%AE%DB%8C%D8%B5-%DB%B5%DB%B6-%D9%87%D8%B2%D8%A7%D8%B1-%D8%AA%D9%86-%D8%A8%D8%B1%D9%86%D8%AC-%D8%A7%D8%B2-%DA%AF%D9%85%D8%B1%DA%A9"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T13:08:00+00:00"/>
    <meta property="og:title" content="ترخیص ۵۶ هزار تن برنج از گمرک"/>
    <meta property="og:description" content="معاون فنی و امور گمرکی گمرک از آغاز تشریفات ترخیص ۵۶ هزار تن برنج از گمرک بندر شهید رجایی خبر داد و اعلام کرد: موانع مربوط به ترخیص کاغذ از گمرکات نیز حل شده و در روز‌های آینده به تدریج ترخیص خواهد شد."/>
  </head>
  <body>
    <article>
      <h1>ترخیص ۵۶ هزار تن برنج از گمرک</h1>
      <h2>معاون فنی و امور گمرکی گمرک از آغاز تشریفات ترخیص ۵۶ هزار تن برنج از گمرک بندر شهید رجایی خبر داد و اعلام کرد: موانع مربوط به ترخیص کاغذ از گمرکات نیز حل شده و در روز‌های آینده به تدریج ترخیص خواهد شد.</h2>
      <address>
        <time datetime="2019-12-09T13:08:00+00:00">09 Dec 2019, 13:08</time>
      </address>
      <p>به گزارش گروه اقتصادی خبرگزاری دانشجو، «مهرداد جمال ارونقی» افزود: ۶۲ هزار کانتینر انواع کالا در گمرک بندر شهید رجایی موجود است که دو میلیون تن از آن، انواع کالا‌های اساسی است و بیش از دو میلیون تن نیز به کالا‌های غیر اساسی و مواد اولیه واحد‌های تولیدی و کالا‌های واسطه‌ای اختصاص دارد.<br/><br/>ارونقی ادامه داد: مشکلات مربوط به ترخیص برنج با مساعدت سازمان استاندارد برطرف شده و طبق آخرین آمار مقدار ۵۶ هزار تن انواع برنج به گمرک اظهار و تشریفات گمرکی این مقدار برنج در حال انجام است و از گمرکات مشکلی در این خصوص گزارش نشده و به زودی این محموله‌ها روانه بازار خواهد شد.<br/><br/>وی در رابطه با آخرین وضعیت کاغذ‌های وارداتی نیز گفت: موانع مربوط به واردات کاغذ نیز در جلسه‌ای در وزارت صنعت، معدن و تجارت بررسی و برطرف شد و محموله‌های کاغذ نیز طی چند روز آینده ترخیص خواهد شد.</p>
    </article>
  </body>
</html>