<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/duzcede-uyusturucuyla-mucadele-2-h703551.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T13:08:53+00:00"/>
    <meta property="og:title" content="Düzce'de uyuşturucuyla mücadele"/>
    <meta property="og:description" content="DÜZCE (AA) - Düzce'de düzenlenen uyuşturucu operasyonlarında yakalanan 4 şüpheliden 2'si tutuklandı. Narkotik Suçlarla Mücadele Şube Müdürlüğü ve Asayiş Şube Müdürlüğü ekiplerince, il genelinde 2 ayrı uyuşturucu operasyonu..."/>
  </head>
  <body>
    <article>
      <h1>Düzce'de uyuşturucuyla mücadele</h1>
      <h2>DÜZCE (AA) - Düzce'de düzenlenen uyuşturucu operasyonlarında yakalanan 4 şüpheliden 2'si tutuklandı. Narkotik Suçlarla Mücadele Şube Müdürlüğü ve Asayiş Şube Müdürlüğü ekiplerince, il genelinde 2 ayrı uyuşturucu operasyonu...</h2>
      <address>
        <time datetime="2019-12-09T13:08:53+00:00">09 Dec 2019, 13:08</time>
      </address>
      <p><b>DÜZCE</b> (AA) - Düzce'de düzenlenen uyuşturucu operasyonlarında yakalanan 4 şüpheliden 2'si tutuklandı.</p>
      <p>Narkotik Suçlarla Mücadele Şube Müdürlüğü ve Asayiş Şube Müdürlüğü ekiplerince, il genelinde 2 ayrı uyuşturucu operasyonu düzenlendi.</p>
      <p>Düzce üzerinden uyuşturucu madde sevkiyatı yapmak isteyen 2 şüpheliye yönelik Anadolu Otoyolu'nda operasyon düzenlendi.</p>
      <p>Operasyonda, şahısların aracında ve üzerlerinde yapılan aramalarda 10 gram metamfetamin, bir miktar esrar maddesi ve hassas terazi ele geçirildi.</p>
      <p>Şüpheliler hakkında "Uyuşturucu madde ticareti yapmak" suçundan adli işlem yapıldı.</p>
      <p>- Şüphe üzerine durdurulan araçtan uyuşturucu çıktı</p>
      <p>Merkeze bağlı Burhaniye Mahallesinde ise durumundan şüphelenilerek durdurulan araç içinde 2 şüpheli yakalandı.</p>
      <p>Şahısların üzerlerinde ve aracında yapılan aramalarda, 95 adet ecstasy hap ve 4,6 gram gelen metamfetamin maddesine el konuldu.</p>
      <p>2 şüpheli "Uyuşturucu madde ticareti yapmak" suçundan sevk edildiği mahkemece tutuklandı.</p>
      <p>Ayrıca tutuklanan şahıslardan uyuşturucu madde aldığı tespit edilen bir şüpheli hakkında "Uyuşturucu madde bulundurmak ve kullanmak" suçundan adli işlem yapıldı.</p>
    </article>
  </body>
</html>