<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/nokia-a-vmware-prehlbuju-spolupracu-s-cielom-ulahcovat-prevadzku-rozsiahlych-multicloudovych-prostredi/267375"/>
    <meta property="og:site_name" content="touchIT"/>
    <meta property="article:published_time" content="2019-12-09T13:36:49+00:00"/>
    <meta property="og:title" content="Nokia a VMware prehlbujú spoluprácu s cieľom uľahčovať prevádzku rozsiahlych multicloudových prostredí"/>
    <meta property="og:description" content="Spolupráce se týká zdokonaleného testování a interoperability virtuálních síťových funkcí a aplikací Nokie na platformě VMware Telco Cloud. Společně budou investovat do výstavby pokročilé"/>
  </head>
  <body>
    <article>
      <h1>Nokia a VMware prehlbujú spoluprácu s cieľom uľahčovať prevádzku rozsiahlych multicloudových prostredí</h1>
      <address><time datetime="2019-12-09T13:36:49+00:00">09 Dec 2019, 13:36</time> by <a rel="author">redakcia touchIT</a></address>
      <p>
        <b>
          <b>Spolupráce se týká zdokonaleného testování a interoperability virtuálních síťových funkcí a aplikací Nokie na platformě VMware Telco Cloud.</b>
        </b>
      </p>
      <ul>
        <li>Společně budou investovat do výstavby pokročilé certifikační laboratoře v prostorách společnosti Nokia s cílem urychlit testování portfolia jejích síťových funkcí k získání certifikace VMware Ready for NFV<i> </i></li>
      </ul>
      <p>
        <b>Společnosti Nokia a VMware oznámily rozšíření partnerství, jehož součástí je vývoj integrovaných řešení, jejichž cílem je umožnit poskytovatelům komunikačních služeb dosáhnout zefektivnění provozu a úspory nákladů prostřednictvím rozsáhlých multicloudových prostředí.</b>
      </p>
      <p>Po letech omezeného užívání virtuálních nebo cloudových síťových funkcí v produkčních prostředích potřebují poskytovatelé komunikačních služeb tyto funkce zavádět ve větším rozsahu, a to kvůli stoupajícímu využití nových datově náročných aplikací pro budoucí sítě 5G a edge computing. Úspěch takové strategie závisí na bezproblémové interoperabilitě a efektivním provozu cloudových síťových funkcí.</p>
      <p>Společnosti VMware a Nokia mají široký okruh společných zákazníků po celém světě. Dnes oznámené rozšíření partnerství prohloubí interoperabilitu mezi softwarovými aplikacemi společnosti Nokia a platformou VMware Telco Cloud, včetně VMware vCloud NFV. Obě firmy také navýší investice v rámci prohloubení technické spolupráce a pokročilého výzkumu a vývoje integrovaných řešení. V důsledku toho budou poskytovatelé komunikačních služeb moci snáze realizovat své záměry a dosahovat obchodních cílů s využitím cloudové infrastruktury VMware, která bude uzpůsobená pro spolupráci s virtualizovanými a kontejnerizovanými síťovými funkcemi společnosti Nokia.</p>
      <p>Nokia a VMware spolupracují na vytvoření efektivní cloudové redundance provozováním aplikací Nokia, jako je Nokia Service Management Platform, na platformě VMware Telco Cloud a VMware HCX, která slouží k usnadnění migrace aplikací, vyvažování zátěže a optimalizaci procesu obnovy po havárii v prostředích s více datovými centry a cloudy. To zákazníkům umožní zavádět multicloudové strategie ke sjednocení síťových a IT prostředí a jejich propojení s privátními podnikovými cloudy, okrajovými cloudy a veřejnými cloudy.</p>
      <p>Nokia se bude soustředit na technickou certifikaci svých virtuálních síťových funkcí a softwarových aplikací na platformě VMware vCloud NFV prostřednictvím specializované certifikační laboratoře VMware Ready for NFV, která bude fungovat v jejích prostorách. Nová laboratoř umožňuje zkoumat i charakteristiku výkonu, což poskytovatelům komunikačních služeb umožní správně nakonfigurovat technologické prostředí pro dosažení nejlepších výsledků. Certifikační laboratoř umožní společnostem Nokia a VMware zrychlit obsluhu zákazníků, držet krok s novými funkcemi a vydáními softwaru a lépe sladit plánovaný rozvoj portfolií obou společností.</p>
      <p>Několik softwarových aplikací společnosti Nokia, například Nokia CloudBand Application Manager nebo Nokia Smart Plan Suite, spolu s virtuálním IMS, virtualizovaným paketovým jádrem a SIP firewallem již získalo certifikaci pro provoz v cloudových prostředích VMware. Tato a další řešení jsou k dispozici na <a href="https://marketplace.vmware.com/vsx/search/nokia%22%20/h">VMware Solution Exchange</a>.</p>
      <p><b>Dr. Alex Jinsung Choi, viceprezident pro strategii a technologické inovace společnosti Deutsche Telekom, řekl</b>:  „Sbližování společností Nokia a VMware nás těší, protože usnadní zavádění virtuálních a cloudových síťových funkcí Nokia na platformě VMware Telco Cloud. Zlepšování interoperability jejich portfolií považujeme za nesmírně přínosné a věříme, že příspěvek rozšířeného partnerství k životaschopnosti celého ekosystému nám pomůže urychlit naši digitální transformaci.“</p>
      <p><b>Shekar Ayyar, výkonný viceprezident a generální ředitel společnosti VMware pro telekomunikační a okrajový cloud, řekl</b>: „S nástupem 5G a edge computingu zákazníci s využitím multidoménového orchestrátoru Projektu Maestro a dalších inovativních řešení zavádí telekomunikační cloud VMware připravený na kontejnerové technologie. Máme radost z partnerství se společností Nokia, jehož výsledkem bude rychlejší zavádění jejích virtuálních a kontejnerizovaných funkcí v cloudové infrastruktuře VMware. Užitek z toho budou mít především naši zákazníci, kterým tak pomůžeme připravit jejich telekomunikační cloudové sítě na budoucí rozvoj.“</p>
      <p><b>Bhaskar Gorti, prezident Nokia Software, řekl: </b>„V dnešní digitální éře poskytovatelé komunikačních služeb očekávají, že softwarová řešení budou nativně cloudová a nezávislá na typu hardwaru a budou schopná pracovat v komplexních sítích složených z prvků od různých dodavatelů. Oznámené rozšíření partnerství poskytne společnostem Nokia a VMware větší prostor k zintenzivnění inovací a pomůže jim naplňovat očekávání jejich společných zákazníků.“</p>
      <related>
        <h4>Súvisiace články</h4>
        <a href="https://touchit.sk/nova-ikona-pre-sukromnych-pretekarov-od-bmw-m-bmw-m4-gt3-pride-na-trat-v-roku-2022/267387"/>
        <a href="https://touchit.sk/spolocnost-bmw-group-ziskala-svetove-ocenenia-ako-vynimocny-zamestnavatel/267381"/>
        <a href="https://touchit.sk/uniqa-bude-skody-po-poziari-v-presove-likvidovat-v-zrychlenom-konani/267378"/>
      </related>
    </article>
  </body>
</html>