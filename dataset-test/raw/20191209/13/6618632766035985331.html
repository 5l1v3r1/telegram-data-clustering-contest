<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/megjelenesi_datumot_kapott_a_sword_art_online_alic.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Megjelenési dátumot kapott a Sword Art Online: Alicization Lycoris (PC, PS4, XO)"/>
    <meta property="og:description" content="Jövő tavasszal érkezik a játék, amely az Alicization címet viselő szezont dolgozza fel némi extrával."/>
  </head>
  <body>
    <article>
      <h1>Megjelenési dátumot kapott a Sword Art Online: Alicization Lycoris (PC, PS4, XO)</h1>
      <address><time datetime="2019-12-09T13:30:00+00:00">09 Dec 2019, 13:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <p>A Sword Art Online: Alicization anime jelenlegi szezonja hamarosan téli szünetre megy, azonban addig sem maradunk hírek nélkül a témában, hiszen továbbra is készül a <b>Sword Art Online: Alicization Lycoris</b>, amelyről eddig nem tudtuk pontosan, hogy mikor érkezik. A Bandai Namco szerencsére nem húzta már tovább a rajongók agyát, ennek köszönhetően két új trailerrel lettünk gazdagabbak (Egy japán nyelvűvel és egy nemzetközivel), amelyekből végre megtudhatjuk azt is, hogy tavasszal várható a premier.</p>
      <figure>
        <iframe src="https://www.youtube.com/embed/lR-KNBdUNCc" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/MC8F1GQ0Hf8" width="640" height="360" data-service="Youtube" scrolling="no"/>
      </figure>
      <p>A Sword Art Online: Alicization Lycoris PC-re, PlayStation 4-re és Xbox One-ra jelenik meg, a premier napja Japánban 2020. május 21-re esik, míg nyugaton május 22-re.</p>
    </article>
  </body>
</html>