<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/T-Market-otkriva-6-novi-magazina-v-Plovdiv-oshte-v-chetvurtuk-920496"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T13:34:00+00:00"/>
    <meta property="og:title" content="&quot;T Mаркет&quot; открива 6 нови магазина в Пловдив още в четвъртък!"/>
    <meta property="og:description" content="На 12 декември /четвъртък/ от 8:00 часа ще бъде официалното откриване на новите магазини &quot;T Mаркет&quot; ..."/>
  </head>
  <body>
    <article>
      <h1>"T Mаркет" открива 6 нови магазина в Пловдив още в четвъртък!</h1>
      <address>
        <time datetime="2019-12-09T13:34:00+00:00">09 Dec 2019, 13:34</time>
      </address>
      <p>На 12 декември /четвъртък/ от 8:00 часа ще бъде официалното откриване на новите магазини "T Mаркет" в Пловдив. То ще се състои в "T Mаркет" в кв. “Гагарин", на ъгъла на ул. “Гонда Вoда" с ул. “Огражден". Там генералният директор на “Максима България" Петър Павлов ще даде старт на новите придобивки на компанията.</p>
      <p>Паралелно с откриването на магазина в квартал "Гагарин", врати ще отворят и още 5 магазина "T Mаркет"в града. Новите обекти ще предлагат на своите клиенти атрактивни промоции, ниски цени и висококачестви продукти. Жителите на Пловдив ще имат възможността да се наслаждават на 100% прясно българско месо, професионално транжирано в цех, собственост на веригата, който също се намира в града.</p>
      <p>Всички магазини ще разполагат с топла витрина, в която ще се предлагат традиционни български ястия и продукти на грил. За топлите витрини ще се грижи кухня майка, която се намира в Пловдив, също собственост на веригата и в чието модернизиране и обновление “Максима България" направи голяма инвестиция наскоро.</p>
      <p>В Кухнята майка ще се готви ежедневно по традиционни български рецепти и без консерванти. За качеството на гозбите и тяхното приготвяне ежедневно ще се грижи екип от 50 готвачи.</p>
      <p>Супермаркет близо до дома и работното място е водещо условие при планирането на локациите за обектите на веригата. Новите магазини "T Mаркет" са разположени на култови и лесно достъпни места, а също и добре познати на хората в града, тъй като дълги години са били действащи магазини на веригата “Триумф", която наскоро “предаде щафетата" на “Максима България" и се оттегли от пазара.</p>
      <p>"T Mаркет" е собственост на "Максима България“, част от международния холдинг MAXIMA Grupe. Компанията оперира на българския пазар от 2005 г., като за 14 години успя да се нареди сред водещите вериги за търговия с бързооборотни стоки в страната и да се превърне в доверен партньор в ежедневното пазаруване на домакинствата.</p>
      <p>"T Mаркет" е и сред най-желаните работодатели в страната и има над 1600 служители. Като работодател компанията инвестира в хората и техния потенциал за развитие. А в стабилните екипи от професионалисти, които през годините се изградиха в цялата страна, се крие и част от формулата за успех и неспиращо разширяване на мрежата от магазини на веригата.</p>
    </article>
  </body>
</html>