<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160717_1.html"/>
    <meta property="og:site_name" content="Novsport"/>
    <meta property="article:published_time" content="2019-12-09T13:07:00+00:00"/>
    <meta property="og:title" content="В Португалия разкриха: Берое на лов за играчи от трета дивизия"/>
    <meta property="og:description" content="Старозагорци вече работят по зимната селекция"/>
  </head>
  <body>
    <article>
      <h1>В Португалия разкриха: Берое на лов за играчи от трета дивизия</h1>
      <address><time datetime="2019-12-09T13:07:00+00:00">09 Dec 2019, 13:07</time> by <a rel="author">Христо Иванов</a></address>
      <p> Кондиционният треньор на Берое Пламен Липенски е бил на мисия за нови футболисти в Португалия, съобщават местните медии. Помощникът на Димитър Димитров - Херо е наблюдавал мача от трета дивизия на местния шампионат между Оляненсе и Амора, завършил 2:2.</p>
      <p> <br/> <br/> <br/> <br/>Основната цел пред Липенски е била да наблюдава изявите на нигериеца Адавеле Сапара, съобщава A Bola. 24-годишното крило има осем гола в осем мача в трета дивизия. Футболистът е клиент на руската мениджърска агенция “Hat-Trick”, чийто ръководител Вадим Журавльов е в близки отношения с настоящия наставник на заралии от времето, когато бе начело на казахстанския Иртиш.<br/> <br/>Според изданието окото на Липенски са хванали още няколко играча на Оляненсе - Лелеко, Мушин Хасан и Жоао Вашко и Диого Мартинш.</p>
    </article>
  </body>
</html>