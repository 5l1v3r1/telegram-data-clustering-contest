<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ilgiornale.it/news/spettacoli/fabio-rovazzi-e-karen-kokeshi-vacanza-new-york-hater-ti-1796530.html"/>
    <meta property="og:site_name" content="ilGiornale.it"/>
    <meta property="article:published_time" content="2019-12-09T13:34:00+00:00"/>
    <meta property="og:title" content="Fabio Rovazzi e Karen Kokeshi in vacanza a New York, gli hater: “Ti svuota il conto”"/>
    <meta property="og:description" content="La fidanzata di Fabio Rovazzi travolta dalle critiche: gli hater la accusano di voler prosciugare il conto dell'artista."/>
  </head>
  <body>
    <article>
      <h1>Fabio Rovazzi e Karen Kokeshi in vacanza a New York, gli hater: “Ti svuota il conto”</h1>
      <h2>Karen Kokeshi, fidanzata di Fabio Rovazzi, accusata da alcuni hater di voler prosciugare il conto dell'artista e di non essere realmente innamorata di lui</h2>
      <address><time datetime="2019-12-09T13:34:00+00:00">09 Dec 2019, 13:34</time> by <a rel="author" href="http://www.ilgiornale.it/autore/luana-rosato-151484.html" target="_blank">Luana Rosato</a></address>
      <p>Mentre molti si aspettavano una risposta di <b>Fabio Rovazzi </b>alle<a href="http://www.ilgiornale.it/news/spettacoli/fedez-svela-i-motivi-lite-j-ax-e-rovazzi-1795095.html">dichiarazioni di Fedez</a>, lui ha deciso di volare a New York per festeggiare i 25 anni della fidanzata <b>Karen Kokeshi</b>.</p>
      <p>Al settimo cielo per questa relazione che sembra procedere a gonfie vele da ben sette mesi, Rovazzi pare essere talmente tanto coinvolto dalla ragazza che lo ha stregato, da non curarsi affatto di quanto sta accadendo in Italia nelle ultime ore. Dopo l’intervista rilasciata da Fedez a La Confessione, in cui il rapper spiega di essere stato tradito da Fabio Rovazzi e da J-Ax, che gli hanno preferito la società di management messa in piedi dal suo ex legale, molti speravano che arrivasse, via social o tramite interviste ufficiali, la verità dei due ex amici e colleghi del marito della Ferragni. Ma, se J-Ax ha pubblicato all’indomani dell’intervista su Nove una Instagram story che poteva apparire come una<a href="http://www.ilgiornale.it/news/spettacoli/j-ax-canta-non-credere-voci-risposta-social-all-ex-amico-1795363.html">sorta di replica velata a Fedez</a>, Rovazzi si è giocato la carta dell’indifferenza. O, forse, ha scelto di non rovinare il <b>compleanno </b>della <b>fidanzata </b>rimandando una risposta al suo rientro in Italia.</p>
      <p>Poche ore dopo l’intervista di Fedez, infatti, Fabio e la fidanzata Karen Kokeshi sono volati in America, a <b>New York</b>, per festeggiare il 25esimo compleanno della youtuber in uno dei periodi dell’anno più magici di sempre. I due si sono mostrati nei video social e in alcune immagini più innamorati che mai, ma tra i commenti lasciati all’ultimo post condiviso da Rovazzi, sono balzati agli occhi quelli di alcuni <b>hater </b>che si sono detti certi del fatto che Karen sia più interessata al suo conto in banca che ad altro. “Ormai il conto si svuota”, si legge, “7 mesi e 7 milioni spesi per kokeshi”, “Rovazzi, mi dispiace per te, tu sei cotto di lei ma lei non la vedo convinta”, hanno aggiunto altri utenti, mentre molti hanno dimostrato di essere del loro stesso parere.</p>
      <p>Qualcun altro, invece, ha voluto sottolineare come Karen, da quando sia fidanzata con Rovazzi, abbia messo da parte il suo mestiere di <b>youtuber</b>, forse consapevole che si guadagni di più ad essere semplicemente la “fidanzata di”. “7 mesi che Kokeshi non mette video, le vuoi far capire che è famosa grazie a quello oppure la dobbiamo prendere a sberle?”, ha commentato un altro hater al quale, però, questa volta Rovazzi ha voluto replicare con ironia: “Ma tua mamma lo sa che hai instagram?”.</p>
      <figure>
        <embed-post data-src="https://www.instagram.com/p/B50awjxIpRY" data-service="Instagram"/>
      </figure>
    </article>
  </body>
</html>