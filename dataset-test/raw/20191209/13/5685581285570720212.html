<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/abd-de-beyaz-kamyonet-panigi--1289476-dunya/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T13:42:00+00:00"/>
    <meta property="og:title" content="ABD'de 'beyaz kamyonet' paniği!"/>
    <meta property="og:description" content="ABD'de yayılan bir söylenti ortalığı ayağa kaldırdı. Korku içindeki ABD'liler beyaz kamyonetlerde genç kadınların kaçırıldığını düşünüyor."/>
  </head>
  <body>
    <article>
      <h1>ABD'de 'beyaz kamyonet' paniği!</h1>
      <h2>ABD'de yayılan bir söylenti ortalığı ayağa kaldırdı. Korku içindeki ABD'liler beyaz kamyonetlerde genç kadınların kaçırıldığını düşünüyor.</h2>
      <address>
        <time datetime="2019-12-09T13:42:00+00:00">09 Dec 2019, 13:42</time>
      </address>
      <p>Facebook'ta ortaya atılan söylentide "beyaz minibüs kullanan erkeklerin <a href="http://www.gazetevatan.com/arama/?Keyword=ABD">ABD</a>'deki tüm genç kadınları seks ticareti için kaçırıp daha sonrasında vücutlarının bazı parçalarını sattıkları" korkusu yayıldı.</p>
      <p>Bunun gerçekleştiğine dair hiçbir kanıt bulunamamakla birlikte, viral olan <a href="http://www.gazetevatan.com/arama/?Keyword=Facebook">Facebook</a> videoları domino etkisi yarattı. Öyle ki Baltimore Belediye Başkanı 'beyaz kamyonet' uyarısında bulundu.</p>
      <p>Baltimore şehrinin Belediye Başkanı Bernard Jack Young, katıldığı bir televizyon programında "Beyaz kamyonetin yanına park etmeyin. Biri sizi kaçırmaya kalkarsa diye cep telefonunuzu sakladığınızdan da emin olun." uyarısında bulundu.</p>
      <p>Belediye başkanı, Baltimore Polisi tarafından böyle bir olayın olmadığının kendisine bildirildiğini söyledi ancak videonun "Facebook'un her yerinde" olduğunu belirtti.</p>
      <p>Baltimore Polis Departmanı tarafından yapılan açıklamada, departmanın sosyal medyadaki paylaşımlardan haberdar olduğu ancak “bu olayla ilgili herhangi bir ihbar almadıkları” söylendi.</p>
    </article>
  </body>
</html>