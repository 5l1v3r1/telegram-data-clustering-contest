<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/sport-gt/wec-8h-bahrain-orario-circuito-televisione-toyota-lmp-gte-471410.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T13:15:11+00:00"/>
    <meta property="og:title" content="WEC | 8h Bahrain: orario, circuito, televisione"/>
    <meta property="og:description" content="Tutto pronto per il ritorno del mondiale endurance al circuito &quot;Sakhir&quot; di Manama"/>
  </head>
  <body>
    <article>
      <h1>WEC | 8h Bahrain: orario, circuito, televisione</h1>
      <h2>Tutto pronto per il ritorno del mondiale endurance al circuito "Sakhir" di Manama</h2>
      <address><time datetime="2019-12-09T13:15:11+00:00">09 Dec 2019, 13:15</time> by <a rel="author">Isabel Iuliano</a></address>
      <p>Il <b>WEC</b> riaccenderà i motori dal 12 al 14 dicembre per la 8 Ore del Bahrain, quarto round della Superseason 2019/2020, prima della pausa invernale che avrà termine il 23 febbraio con la Lone Star Le Mans in programma al COTA di Austin. Alla vigilia dell’appuntamento di Manama, a comandare la classifica<b> LMP1</b> è la Toyota n.8 condotta dall’equipaggio composto da Brendon Hartley, Kazuki Nakajima e Sebastien Buemi, seguita dalla gemella 7, distante dalla vetta tre lunghezze, del trio Conway-Lopez-Kobayashi. Alle spalle delle due mattatrici della scorsa edizione del mondiale endurance troviamo Bruno Senna, Gustavo Menezes e Norman Nato di Rebellion Racing, usciti vittoriosi dalla 4 Ore di Shanghai.</p>
      <blockquote>
        <a href="https://www.formulapassion.it/motorsport/sport-gt/wec-nasce-ufficialmente-la-le-mans-hypercar-470988.html">WEC | Nasce ufficialmente la “Le Mans Hypercar”</a>
      </blockquote>
      <p>Per quanto riguarda la categoria <b>LMP2</b>, la leadership della classifica è attualmente detenuta dal duo composto da Frits Van Eerd e Giedo Van der Garde del Racing Team Nederland, mentre nei campionati GTE è l’equipaggio Christensen-Estre del Porsche GT Team ad occupare la prima posizione in <b>LMGTE Pro</b>, mentre in <b>Am</b> sono gli alfieri di TF Sport Charles Eastwood, Jonathan Adam, e Salih Yoluc ad aver raccolto il maggior numero di punti nel corso dei round precedenti.</p>
      <p>
        <b>WEC | 8 Ore del Bahrain, Orari TV</b>
      </p>
      <p><b>Giovedì 12 dicembre</b><br/>12:00 – 13:30 — Prove Libere 1<br/>16:30 – 18:00 — Prove Libere 2</p>
      <p><b>Venerdì 13 dicembre<br/></b>9:15 – 10:15 — Prove Libere 3<br/>14:40 – 15:00 — Qualifiche GTE (Sportitalia, App WEC)<br/>15:10 – 15:30 — Qualifiche LMP (Sportitalia, App WEC)</p>
      <p><b>Sabato 14 dicembre</b><br/>13:00 — Gara (Sportitalia, App WEC)</p>
      <footer>RIPRODUZIONE RISERVATA</footer>
    </article>
  </body>
</html>