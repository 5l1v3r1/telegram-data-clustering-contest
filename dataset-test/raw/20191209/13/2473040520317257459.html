<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247783/un-nou-restaurant-burger-king-se-deschide-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T13:17:33+00:00"/>
    <meta property="og:title" content="Un nou restaurant Burger King se deschide in Romania"/>
    <meta property="og:description" content="AmRest, una dintre cele mai mari platforme europene de restaurante si servicii alimentare, deschide al doilea restaurant Burger King in Romania, in data de 13 decembrie. HOME OF THE WHOPPER® se va afla in incinta AFI Cotroceni si va avea o echipa de 40 de angajati."/>
  </head>
  <body>
    <article>
      <h1>Un nou restaurant Burger King se deschide in Romania</h1>
      <address><time datetime="2019-12-09T13:17:33+00:00">09 Dec 2019, 13:17</time> by <a rel="author">Cristina Mitrea</a></address>
      <p>
        <b>AmRest, una dintre cele mai mari platforme europene de restaurante si servicii alimentare, deschide al doilea restaurant Burger King in Romania, in data de 13 decembrie. HOME OF THE WHOPPER® se va afla in incinta AFI Cotroceni si va avea o echipa de 40 de angajati.</b>
      </p>
      <p>Cu ocazia deschiderii celui de-al doilea restaurant, Burger King a pregatit surprize pentru toti fanii, printre care vouchere si bilete la film, in parteneriat cu Cinema City. 100 de fani Whopper vor avea ocazia de a primi un bilet gratuit la orice film care ruleaza in Cinema City AFI Cotroceni in perioada 13 decembrie 2019 – 8 martie 2020.</p>
      <p>Noul Burger King din Bucuresti se va afla in zona dedicata restaurantelor din <b>AFI Cotroceni </b>si va avea doua gratare (ceea ce inseamna mai multi burgeri Whopper preparati pe ora), un spatiu de servire generos, optiunea de refill a bauturilor racoritoare si va fi deschis de luni pana duminica in intervalul orar 09:00 – 23:00.</p>
      <p>„Suntem foarte mandri de inaugurarea celui de-al doilea restaurant in Romania, moment ce reprezinta totodata si o declaratie ambitioasa de a accelera cresterea noastra in regiune”, a declarat Alan Laughlin, Presedinte Burger King AmRest.</p>
      <p>AmRest si Burger King continua campania de recrutare in Bucuresti, cu <b>oferte salariale care pornesc de la 1.750 lei net (2.950 lei brut)</b> pentru lucratorii din restaurante si 2.500 – 3.800 lei net (4.250 – 6.500 lei brut) pentru manageri.</p>
      <p>
        <a href="https://www.wall-street.ro/articol/Companii/246934/kane-group-a-redeschis-noul-restaurant-kane-in-urma-unei-investitii-de-500-000-de-euro.html">Citeste si:<br/>Noul restaurant Kane, redeschis dupa o investitie de 500.000 de euro</a>
      </p>
      <figure>
        <img src="https://img.wall-street.ro/image_thumbs/thumbs/205/2053608298618d5f3e9379847ca967f5-400x250-00-65.jpg?v=1574152074"/>
      </figure>
      <p>Printre beneficiile pe care le obtin toti angajatii Burger King se numara tichetele de masa, asigurarea medicala si bonusurile aditionale atractive.</p>
      <p><a href="https://www.wall-street.ro/articol/Companii/245063/s-a-deschis-primul-restaurant-burger-king-din-romania.html">Primul restaurant Burger King deschis in Romania</a> a fost cel din Mega Mall, pe 26 septembrie 2019.</p>
    </article>
  </body>
</html>