<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/modlitwa-za-ofiary-wybuchu-gazu/"/>
    <meta property="og:site_name" content="eKAI"/>
    <meta property="article:published_time" content="2019-12-09T13:27:00+00:00"/>
    <meta property="og:title" content="Modlitwa za ofiary wybuchu gazu"/>
    <meta property="og:description" content="W intencji ofiar niedawnej katastrofy, ich bliskich, a także wszystkich, którzy nieśli i wciąż niosą pomoc modlono się 8 grudnia św. w kościele parafialnym w Szczyrku. Wielu uczestników Mszy św. wspom"/>
  </head>
  <body>
    <article>
      <h1>Modlitwa za ofiary wybuchu gazu</h1>
      <address><time datetime="2019-12-09T13:27:00+00:00">09 Dec 2019, 13:27</time> by <a rel="author">rk / hsz</a></address>
      <p>
        <b>W intencji ofiar niedawnej katastrofy, ich bliskich, a także wszystkich, którzy nieśli i wciąż niosą pomoc modlono się 8 grudnia św. w kościele parafialnym w Szczyrku. Wielu uczestników Mszy św. wspominało zmarłych tragicznie sąsiadów i przyjaciół.</b>
      </p>
      <p>Proboszcz parafii św. Jakuba Apostoła ks. Andrzej Loranc, który przewodniczył liturgii, wyjaśnił, że jest to modlitwa, w której wierni proszą, „by tych, którzy ucierpieli w katastrofie, objąć modlitwą”, a także „prosić o Boże błogosławieństwo dla tych, którzy żyją, a dla tych, którzy odeszli, o życie wieczne”.</p>
      <p>„Przychodzimy pełni bólu, smutku, przygnębienia. Przechodzimy też pełni nadziei, jako ludzie wierzący” – dodał i wskazał na Maryję , która stała pod krzyżem swojego Syna. „Ona umiała zawierzyć Bogu. Prośmy o to, abyśmy i my potrafili” – dodał kapłan.</p>
      <p>W kazaniu ks. Andrzej Sander wspomniał o jednej z ofiar tragedii, która miała przystąpić w przyszłym roku do I komunii świętej. „Otrzymujecie dziś medaliki z Matką Bożą, a nasza koleżanka Michalina już ją widzi. Jest razem z nią” – tłumaczył obecnym na modlitwie koleżankom i kolegom nieżyjącej dziewczynki.</p>
      <p>W wyniku wybuchu gazu, do którego doszło 4 grudnia, pod gruzami domu, należącego do jednej rodziny, zginęło osiem osób, w tym czworo dzieci.</p>
      <p><a href="https://ekai.pl/search/%3Cstrong%3ECaritas%3C/strong%3E/"><b>Caritas</b></a> bielsko-żywiecka poinformowała, że środki finansowe przeznaczone na pomoc dla najbliższych ofiar katastrofy w Szczyrku należy wpłacać na rachunek bankowy diecezjalnej Caritas: <b>47 1240 1170 1111 0010 6323 0610</b> z dopiskiem: Pomoc Szczyrk.</p>
      <footer>Szczyrk Ⓒ Ⓟ</footer>
      <related>
        <a href="https://ekai.pl/rozpoczela-sie-droga-synodalna-w-niemczech/"/>
      </related>
    </article>
  </body>
</html>