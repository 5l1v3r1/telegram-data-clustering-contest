<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/tech/1565086/anatropi-isorropiwn-sto-aigaio-antitorpilika-ddg-arleigh-burke-entos-toy-2020-gia-to-pn"/>
    <meta property="og:site_name" content="NOOZ."/>
    <meta property="article:published_time" content="2019-12-09T13:00:00+00:00"/>
    <meta property="og:title" content="Ανατροπή ισορροπιών στο Αιγαίο: Αντιτορπιλικά DDG Arleigh Burke εντός του 2020 για το ΠΝ"/>
    <meta property="og:description" content="Η επίσκεψη του Ελληνα Πρωθυπουργού στον Λευκό Οίκο στις 7 Ιανουαρίου, δεν θα περιοριστεί όπως φαίνεται σε πολιτικά θέματα"/>
  </head>
  <body>
    <article>
      <h1>Ανατροπή ισορροπιών στο Αιγαίο: Αντιτορπιλικά DDG Arleigh Burke εντός του 2020 για το ΠΝ</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p>
        <b>Η επίσκεψη του Ελληνα Πρωθυπουργού στον Λευκό Οίκο στις 7 Ιανουαρίου, δεν θα περιοριστεί όπως φαίνεται σε πολιτικά θέματα</b>
      </p>
      <p>“Το Πολεμικό Ναυτικό δεν γνωρίζει κάτι για απόκτηση από την Ελλάδα δύο αμερικανικών αντιτορπιλικών Arleigh Burke” δήλωσε το Αρχηγός ΓΕΝ πριν μερικές ημέρες, αλλά η δήλωση ότι δεν γνωρίζει το ΠΝ, δεν σημαίνει ότι δεν γνωρίζουν κι άλλοι κάτι, ενώ τα δημοσιεύματα στο Τύπο φαίνεται ότι υπάρχουν συζητήσεις σε υψηλότερο επίπεδο. </p>
      <hr/>
      <p> </p>
      <figure>
        <img src="https://www.nooz.gr/Multimedia/2019/12/e2e65662-5997-4531-870a-abd3c8bb2f26.jpg"/>
      </figure>
      <p>Η επίσκεψη του Ελληνα Πρωθυπουργού στον Λευκό Οίκο στις 7 Ιανουαρίου, δεν θα περιοριστεί όπως φαίνεται σε πολιτικά θέματα</p>
      <p>Καθώς προχωρούν οι διαπραγματεύσεις για την προμήθεια δυο φρεγατών Belh@rra με την υπογραφή του Letter Of Intend (επιστολή προθέσεων LoI) σε συνέχεια της προηγούμενης κυβέρνησης από τον υπουργό Εθνικής Άμυνας Νικο Παναγιωτόπουλο και την Γαλλίδα ΥΠΑΜ Φλορανς Παρλί στις 10 Οκτωβρίου στο Παρίσι, οι ΗΠΑ φαίνεται να θέλουν να μπουν δυναμικά στο παιχνίδι, για να στηρίξουν βεβαίως τα δικά τους "προϊοντα" . Διπλωματικοί κύκλοι επίσημαίνουν πάντως ότι θα ήταν αναγκαίο βάσει της σύμβασης να εμπλακούν στη ναυπήγηση των γαλλικών φρεγατών και ελληνικές  αμυντικές βιομηχανίες και αυτό οφείλει να προβληματίσει την κυβέρνηση.</p>
      <p>Αν και η συζήτηση για τα αντιτορπιλικά Arleigh Burke για το ΠΝ πάει πολύ πίσω, από την εποχή του Ναύαρχου Ευάγγελου Αποστολάκη, δεν υπήρξε κινητικότητα καθώς τα πλοία είναι "εν ενεργεία" και μάλιστα με την απαίτηση του Ντόναλντ Τραμπ να αυξηθεί η οροφή των πλωτών μονάδων του Αμερικανικού Ναυτικού, το Πεντάγωνο αναγκάστηκε να επανεργοποιήσει διάφορες μονάδες που ήταν προς απόσυρση για να καλύψει τις απαιτήσεις του Αμερικανού Προέδρου.</p>
      <p>Από την μια τα Γαλλικά πλοία δεν αναιρούν το άλλα, αλλά όπως και να το κάνουμε τα αντιτορπιλικά κατευθυνομένων βλημάτων Arleigh Burke θα είναι game changer στην όχι μόνον στην αμυντική ισορροπία με την "φίλη και γείτονα" αλλά για ολόκληρη την Ανατολική Μεσόγειο καθώς δεν θα υπάρχει καμία αντίστοιχων δυνατοτήτων μονάδα στην περιοχή. Θα ανατρέψει πλήρως την ισορροπία υπερ του ΠΝ και γι αυτό άλλωστε η πολύχρονες πιέσεις για την απόκτηση τους από τους ιθύνοντες του ΓΕΝ</p>
      <p>Τα υπερ της απόκτησης είναι ότι οι μονάδες, ακόμη και από τις παλαιότερες μονάδες είναι εν ενεργεία, όποτε μπορούν να παραδοθούν άμεσα. Είναι συμβατές κατά σχεδον 80% με υπάρχουσες μονάδες του ΠΝ, καθώς ως προωστικό σύστημα έχουν τους LM2500 όπως οι φρεγάτες MEKO200HN, πυροβόλο και Phallanx που ήδη υπάρχει στο ΠΝ και θα χρειαστεί εκπαίδευση φυσικά στο σύστημα AEGIS Mk7  που για πρώτη φορά θα μπουν σε υπηρεσία στην περιοχή της Μεσογείου και φυσικά το τεράστιο πλεονέκτημα του πυραύλου Stantard 2MR που θα καλύπτει ολόκληρο το Αιγαίο και ανατολικά της Κρήτης, που είναι και στις ημέρες μας επίκαιρη λόγω της ΑΟΖ</p>
      <p>Τα πλοία λοιπόν μπορούν να αξιοποιηθούν άμεσα ακόμη και μέχρι το τέλος του 2020, την στιγμή που αν όλα κυλήσουν ομαλά με την Γαλλική φρεγάτα, το πρώτο σκάφος δεν αναμένεται πριν το 2024 και το δεύτερο το 2026, ενώ με την ύπαρξη των δυο αντιτορπιλικών σε ρόλο αεράμυνας (AAW) οι Belh@rra θα μπορούν να ειδικευτούν ώστε να καλύψουν άλλους ρόλους που έχει ανάγκη το ΠΝ</p>
      <p>Στα αρνητικά, θα πρέπει να προβλέψουμε τα ανταλλάγματα που ενδεχομένως θα ζητήσει ο Αμερικανός πρόεδρος, που δεν αποκλείουμε να είναι αντί των Belh@rra, που είναι ένα διόλου ευκαταφρόνητο κονδύλι κάποιων δις που εποφθαλμιούν τα ναυπηγία των ΗΠΑ τα οποία ψάχνουν πελάτες για τα όχι και τόσο δημοφιλή (ακόμη και για το αμερικάνικο ναυτικό) LCS MMSC που ακούγεται αλλά είναι υποδεέστερα της Γαλλικής πρότασης. Μόνον θετικό στην απόκτηση των LCS θα ήταν να ναυπηγηθούν στην Ελλάδα.</p>
      <p>Πάντως η ενδεχομένη απόκτηση των αντιτορπιλικών κι εντός 2020 θα επιφέρει ανατροπή των ισορροπιών στο Αιγαίο που δεν θα περάσει απαρατήρητο από τους απέναντι και θα χρειαστεί πολύ λεπτούς διπλωματικούς χειρισμούς που ελπίζουμε να ευοδωθούν </p>
      <p>
        <b>Α.Κ.Χ.</b>
      </p>
    </article>
  </body>
</html>