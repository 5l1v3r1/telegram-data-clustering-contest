<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/francuski-koszykarz-zaplaci-1300-euro-kary-za-to-ze-nie-patrzyl-w-czasie-hymnu-na-czerwona-flage/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T13:40:34+00:00"/>
    <meta property="og:title" content="Francuski koszykarz zapłaci 1300 euro kary za to, że nie patrzył w czasie hymnu na czerwoną flagę"/>
    <meta property="og:description" content="Grający w Chinach francuski koszykarz Guerschon Yabusele opuścił głowę w czasie grania przed meczem hymnu ChRL. Przepisy tubylczej federacji koszykarskiej tymczasem stanowią, by w czasie grania hymnu patrzyć się na czerwoną flagę Chin z głową do góry."/>
  </head>
  <body>
    <article>
      <h1>Francuski koszykarz zapłaci 1300 euro kary za to, że nie patrzył w czasie hymnu na czerwoną flagę</h1>
      <address><time datetime="2019-12-09T13:40:34+00:00">09 Dec 2019, 13:40</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Grający w Chinach francuski koszykarz Guerschon Yabusele opuścił głowę w czasie grania przed meczem hymnu ChRL. Przepisy tubylczej federacji koszykarskiej tymczasem stanowią, by w czasie grania hymnu patrzyć się na czerwoną flagę Chin z głową do góry.</b>
      </p>
      <p>Podczas meczu rozgrywanego 7 grudnia francuskiemu zawodnikowi zdarzyło się w tym momencie głowę spuścić. Chińska Liga Koszykówki (CBA) była bezwzględna, choć kara jest dla sportowca raczej symboliczna. Yabusele ma zapłacić 10 000 juanów (około 1 290 euro) za to, że nie okazał szacunku fladze narodowej przed meczem ligowym.</p>
      <p>Chińczycy ściągając do siebie zawodową koszykówkę, ściągnęli też amerykańskie obyczaje i wprowadzili przed meczami ligowymi granie hymnu narodowego. Przepisy zachowania się w tym momencie zawodników są już jednak znacznie bardziej restrykcyjne.</p>
      <p>Guerschon Yabusele grał wcześniej w Boston Celtics w NBA. Grał później w Szanghaju i w sezonie 2017-19 w amerykańskiej G-Leauge (Red Claws of Maie). Od sierpnia 2019 roku przeniósł się znowu do Chin, gdzie ma roczny kontrakt.</p>
      <p>Przed meczem jego drużyny Nanjing Monkey King, kamery jednak uchwyciły, że w czasie hymnu ma opuszczoną głowę. Federacja CBA wydała następnego dnia oświadczenie, w którym oprócz kary grzywny przesłała „poważne ostrzeżenie” dla francuskiego gracza.</p>
      <p>Yabusele tego wydarzenia nie skomentował. W sieci społecznościowej Weibo, chińskim odpowiedniku Twittera, internauci byli podzieleni w ocenie jego zachowania. Niektórzy gromili Francuza, że „bierze pieniądze z Chin, ale ich nie szanuje”, inni uważali, że koszykarz został potraktowany zbyt surowo. Wskazywali, że w końcu nie jest Chińczykiem, a w czasie hymnu stał i nie wykonywał żadnych obraźliwych gestów.</p>
      <p>Źródło: France Info/ AFP</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/pilne-rosja-wykluczona-z-igrzysk-olimpijskich-to-kara-za-gigantyczna-afere-dopingowa/"/>
        <a href="https://nczas.com/2019/12/08/grozna-kontuzja-reprezentanta-polski-doznal-wstrzasnienia-mozgu/"/>
        <a href="https://nczas.com/2019/12/08/niebezpieczny-polityk-czym-bardziej-zaciesnia-sie-petla-wymiaru-sprawiedliwosci-na-premierze-izraela-tym-wiekszym-jastrzebiem-sie-staje/"/>
        <a href="https://nczas.com/2019/12/08/niespokojna-niedziela-w-hongkongu-i-kolejna-fala-weekendowych-manifestacji-policja-twierdzi-ze-na-legalnym-marszu-znalazla-bron/"/>
        <a href="https://nczas.com/2019/12/08/stefan-horngacher-zdradza-dlaczego-tak-naprawde-opuscil-polskich-skoczkow/"/>
        <a href="https://nczas.com/2019/12/08/to-nie-bylo-ladne-ale-skuteczne-joshua-pokonal-ruiza/"/>
        <a href="https://nczas.com/2019/12/07/ciekawe-co-na-to-rusin-i-ostaszewska-w-nepalu-odbyla-sie-najwieksza-rzez-zwierzat-na-swiecie-video/"/>
        <a href="https://nczas.com/2019/12/07/mateusz-kusznierewicz-przegrywa-w-finale-prestizowych-regat-zwyciezca-procz-pucharu-zdobyl-200-000-dolarow/"/>
        <a href="https://nczas.com/2019/12/07/dawid-kubacki-zajal-piate-miejsce-w-konkursie-pucharu-swiata/"/>
      </related>
    </article>
  </body>
</html>