<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/pozornica/Drinic-kroz-igru-i-pjesmu/572745?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T13:05:28+00:00"/>
    <meta property="og:title" content="&quot;Drinić kroz igru i pjesmu&quot;"/>
    <meta property="og:description" content="DRINIĆ - Kulturnoumjetničko društvo &quot;Grmeč&quot; iz Drinića u opštini Petrovac, sedmi put zaredom organizuje tradicionalnu manifestaciju Veče folklora &quot;Drinić kroz igru i pjesmu&quot;, koja će biti održana u subotu, 14. decembra."/>
  </head>
  <body>
    <article>
      <h1>"Drinić kroz igru i pjesmu"</h1>
      <address><time datetime="2019-12-09T13:05:28+00:00">09 Dec 2019, 13:05</time> by <a rel="author">Agencije</a></address>
      <p>DRINIĆ - Kulturnoumjetničko društvo "Grmeč" iz Drinića u opštini Petrovac, sedmi put zaredom organizuje tradicionalnu manifestaciju Veče folklora "Drinić kroz igru i pjesmu", koja će biti održana u subotu, 14. decembra.</p>
      <p>Ova manifestacija biće održana u sali Osnovne škole "Drinić" u istoimenom mjestu, sa početkom u 18 časova, a među učesnicima će se naći kulturnoumjetnička društva i pjevačke grupe iz Petrovca i okolnih opština, ali i iz Srbije.</p>
      <p>Tako su, pored organizatora, svoje učešće potvrdila kulturnoumjetnička društva "Mira Lukač" iz Drvara, "Sava Vukosavljev" iz Zmajeva u Srbiji, "Gavrilo Princip" iz Bosanskog Grahova te domaće pjevačke grupe "Drvosječe" i "Teša i Gagi", zatim Etno ansambl "Uspomene" iz Drvara i Etno grupa "Carza" iz Drvara, ali i Dječji hor iz Drinića.</p>
      <p>Prema riječima organizatora ove već tradicionalne manifestacije, cilj je na jednom mjestu okupiti omladinu i odrasle i to oko ideje o učenju, dobrim navikama i tradiciji, sa namjerom da se sačuvaju od zaborava.</p>
    </article>
  </body>
</html>