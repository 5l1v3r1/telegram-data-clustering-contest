<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1423235/ampant-mporoyme-na-termatisoyme-psila"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T13:18:20+00:00"/>
    <meta property="og:title" content="Αμπάντ: «Μπορούμε να τερματίσουμε ψηλά»"/>
    <meta property="og:description" content="Ο γκολκίπερ της Ξάνθης έδειξε αισιόδοξος για τη φετινή πορεία της ομάδας στο πρωτάθλημα "/>
  </head>
  <body>
    <article>
      <h1>Αμπάντ: «Μπορούμε να τερματίσουμε ψηλά»</h1>
      <h2>Ο γκολκίπερ της Ξάνθης έδειξε αισιόδοξος για τη φετινή πορεία της ομάδας στο πρωτάθλημα </h2>
      <address><time datetime="2019-12-09T13:18:20+00:00">09 Dec 2019, 13:18</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Για το ματς της Τούμπας, αλλά και την Ξάνθη της νέας σεζόν μίλησε ο Αμπάντ στο Metropolis. </p>
      <p><b>ΑΝΑΛΥΤΙΚΑ ΤΑ ΟΣΑ ΕΙΠΕ <br/></b> Για την εμφάνισή του κόντρα στον ΠΑΟΚ: «Ήταν μια πολύ καλή μέρα για μένα και είμαι πολύ ικανοποιημένος».</p>
      <p>Για το αν ήταν η καλύτερη εμφάνιση της καριέρας του: «Ήταν ο καλύτερος αγώνας που έπαιξα ως τερματοφύλακας της Ξάνθης».</p>
      <p>Για τον ποδοσφαιριστή του ΠΑΟΚ που ξεχώρισε: «Ο Μπίσεσβαρ ήταν ο πιο επικίνδυνος παίκτης, έβαλε και το πρώτο γκολ του ΠΑΟΚ».</p>
      <p>Για τον Ζίβκοβιτς: «Γνώριζα ότι έπαιζε παλιότερα στην Ξάνθη, είναι πολύ καλός τερματοφύλακας. Για να παίζει στον ΠΑΟΚ σημαίνει πως το αξίζει».</p>
      <p>Για τη μάχη ΠΑΟΚ-Ολυμπιακού για τον τίτλο: «Ξεχωρίζουν και οι δύο ομάδες. Παίξαμε και με τις δύο ομάδες και φάνηκε η ποιότητά τους. Ξεχωρίζουν σε σχέση με τις υπόλοιπες ομάδες. Δεν μπορώ να ξεχωρίσω κάποια από τις δύο. Είναι εξίσου καλές».</p>
      <p>Για την παρουσία του στην Ξάνθη: «Είμαι νέος στην Ελλάδα και εντυπωσιάστηκα από τον ανταγωνισμό που υπάρχει στο Πρωτάθλημα. Σε ό,τι αφορά την Ξάνθη, είμαι ικανοποιημένος, διαθέτουμε καλούς παίκτες με ποιότητα. Μπορούμε στη συνέχεια να πάμε καλά και να βρεθούμε σε κάποιες από τις ψηλές θέσεις στη βαθμολογία».</p>
    </article>
  </body>
</html>