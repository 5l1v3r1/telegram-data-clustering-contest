<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813620/%D9%87%DB%8C%DA%86-%D8%B2%D9%88%D8%AC%DB%8C-%D8%AF%D8%B1-%D8%B5%D9%81-%D8%A7%D9%86%D8%AA%D8%B8%D8%A7%D8%B1-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D8%B2%D8%AF%D9%88%D8%A7%D8%AC-%D8%B3%D9%85%D9%86%D8%A7%D9%86-%D9%86%DB%8C%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:42:32+00:00"/>
    <meta property="og:title" content="هیچ زوجی در صف انتظار تسهیلات ازدواج سمنان نیست"/>
    <meta property="og:description" content="ایسنا/سمنان مدیر شعب بانک قرض الحسنه مهر ایران در استان سمنان از رشد 60درصدی منابع این بانک در استان سمنان خبر داد و گفت: این درحالی است که امسال رشد منابع بانکی در کشور به طور متوسط 45 درصد بوده که در استان سمنان 15 درصد بیشتر بوده است"/>
  </head>
  <body>
    <article>
      <h6 class="kicker">رشد 60درصدی منابع بانک قرض‌الحسنه در استان</h6>
      <h1>هیچ زوجی در صف انتظار تسهیلات ازدواج سمنان نیست</h1>
      <address><time datetime="2019-12-09T13:42:32+00:00">09 Dec 2019, 13:42</time> by <a rel="author">هوشنگ حبيبی بسطامی</a></address>
      <p>ایسنا/سمنان مدیر شعب بانک قرض الحسنه مهر ایران در استان سمنان از رشد 60درصدی منابع این بانک در استان سمنان خبر داد و گفت: این درحالی است که امسال رشد منابع بانکی در کشور به طور متوسط 45 درصد بوده که در استان سمنان 15 درصد بیشتر بوده است</p>
      <p>ایمان صمدی در جمع خبرنگاران اظهار کرد: این رشد قابل توجه منابع نشان‌ ازاقبال بالای مردم به این بانک که مصداق بانکداری اسلامی است، دارد.</p>
      <p>وی با بیان اینکه این بانک کمترین معوقه در بین بانک ها دارد افزود: ما در بانک قرض الحسنه ایران هیچ نگرانی از بازگشت منابع نداریم چرا که منابع به صورت هدفمند پرداخت می‌شود.</p>
      <p>این مدیر بانکی کل مطالبات این بانک در استان را دو میلیارد و 400 میلیون تومان اعلام و خاطرنشان کرد: بازگشت منابع آبی بانک قرض الحسنه نشان می‌دهد که افراد کف جامعه هیچ مشکلی در پرداخت تسهیلات خود نداردند.</p>
      <p>وی از قرض الحسنه به عنوان جلوه ای از ارزش‌های اسلامی نام برد و گفت: قرض‌الحسنه ریشه در آموزه‌های ناب اسلامی و سخنان ائمه اطهار و پیامبر اعظم(ص) دارد.</p>
      <p>صمدی با بیان اینکه در 12 سال اخیر 6 میلیون نفر از تسهیلات قرض الحسنه این بانک بهره مند شدند افزود: متوسط پرداختی های این بانک در سطح ملی هشت میلیون تومان و در استان سمنان 10 میلیون تومان بوده است و این نشان می‌دهد که تسهیلات در قالب تسهیلات ضروری پرداخت شده است.</p>
      <p>وی کل تسهیلات قرض الحسنه پرداختی استان را 85 هزار فقره اعلام و تصریح کرد: در مجموع هشت هزار میلیارد ریال در استان تسهیلات قرض‌الحسنه با کارمزد صفر تا چهار درصد پرداخت شده است.</p>
      <p>مدیر شعب بانک قرض الحسنه مهر ایران در استان سمنان سقف تسهیلات ضروری این بانک را 30 میلیون تومان اعلام کرد و گفت: سقف تسهیلات قرض‌الحسنه اشتغالی هم در این بانک حداکثر 50 میلیون تومان است.</p>
      <p>وی از حرکت این بانک به سمت بانکداری الکترونیک خبر داد و گفت: تمام عملیات بانکی در بانک قرض الحسنه مهر ایران غیرحضوری و بدون نیاز به حضور فیزیکی افراد قابل انجام است.</p>
      <p>صمدی از جذب 145 هزار سپرده‌گذار در استان خبر داد و افزود: در مجموع سه هزار و 800 میلیارد ریال منابع جذب بانک در استان شده است.<br/>وی از پرداخت 14 هزار فقره وام قرض الحسنه در 9 ماهه امسال خبر داد و گفت: بیش از دو هزار و 300میلیارد ریال تسهیلات امسال به مردم استان پرداخت شده است.</p>
      <p>وی از حذف بروکراسی اداری و عدم اخذ وثائق سنگین به عنوان مهمترین اقدامات این مجموعه نام برد و گفت:تسهیلات ازدواج در کمتر از یک هفته و تنها با یک ضامن پرداخت می‌شود.</p>
      <p>مدیر شعب بانک قرض الحسنه مهر ایران در استان سمنان ادامه داد: هیچ زوج جوانی در صف انتظار تسهیلات ازدواج این بانک قرار ندارد.</p>
      <p>انتهای پیام</p>
    </article>
  </body>
</html>