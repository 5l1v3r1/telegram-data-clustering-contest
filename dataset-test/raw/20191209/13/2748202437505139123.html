<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/xiaomi-miui-11-allerta-terremoto.html"/>
    <meta property="og:site_name" content="XIAOMI today"/>
    <meta property="article:published_time" content="2019-12-09T13:31:39+00:00"/>
    <meta property="og:title" content="Xiaomi – terremoto: 2 a 0. L’allerta terremoto di MIUI 11 avverte in anticipo ancora una volta | VIDEO"/>
    <meta property="og:description" content="Xiaomi - terremoto: 2 a 0. L'allerta terremoto di MIUI 11 avverte in anticipo ancora una volta. Indispensabile in zone come il Sichuan...ma anche in Italia."/>
  </head>
  <body>
    <article>
      <h1>Xiaomi – terremoto: 2 a 0. L’allerta terremoto di MIUI 11 avverte in anticipo ancora una volta | VIDEO</h1>
      <address><time datetime="2019-12-09T13:31:39+00:00">09 Dec 2019, 13:31</time> by <a rel="author" href="https://www.xiaomitoday.it/author/gianluca-cobucci" target="_blank">Gianluca Cobucci</a></address>
      <p>Non siamo estranei a questo tipo di notizie: l’allerta terremoti su <b>MIUI 11</b> è un argomento che abbiamo già trattato a partire da quest’estate. Vi abbiamo detto, in quel di agosto, di come la funzione per aiutare gli utenti a <b>“prevedere” un sisma</b> stava per essere implementata su <b><a href="https://www.xiaomitoday.it/xiaomi-miui-terremoti-allerta-earthquake-warning.html">MIUI 11</a></b>. Successivamente abbiamo avuto una prova del suo funzionamento giorni fa, ma su una <a href="https://www.xiaomitoday.it/xiaomi-mi-tv-5-annuncia-allerta-terremoto-grazie-a-un-messaggio-pop-up.html"><b>Mi TV 5</b></a>. Oggi chiudiamo il cerchio perché abbiamo una seconda prova del funzionamento di questa feature proprio sul sistema operativo di uno smartphone <b>Xiaomi</b>. Ad annunciare la vicenda è stato un fedelissimo del brand che ha postato foto e video sul social Weibo dell’<b>allerta terremoto di MIUI 11</b>.</p>
      <h3>Xiaomi – terremoto: 2 a 0. L’allerta terremoto di MIUI 11 avverte in anticipo ancora una volta</h3>
      <p>La vicenda si è svolta nel Sichuan anche questa volta, zona ad altissimo rischio sismico. L’<b>Agenzia Sismologica Cinese</b> ha registrato una forte scossa di terremoto di <b>magnitudo 4.7</b> sulla scala Richter. Alcuni utenti di Weibo hanno affermato che <b>l’avviso di terremoto incorporato nel sistema operativo di MIUI 11</b> ha avuto successo nell’avvertimento tempestivo delle informazioni sul sisma. Nel video qui sotto vediamo chiaramente come il <b>countdown dell’applicazione</b> preveda la scossa e come, tra l’altro, l’impianto IoT di Xiaomi sia efficiente nel comunicare questa allerta. Alla fine dell’articolo troverete la foto del dispositivo mobile.</p>
      <figure>
        <video src="https://www.xiaomitoday.it/wp-content/uploads/2019/12/4447630601985100_weibo.mp4?_=1"/>
      </figure>
      <p>In particolare, l’avviso pop-up che già conosciamo è avvenuto con ben <b>13 secondi di anticipo</b>. Come sappiamo, quest’avviso prima della scossa vera è propria è dovuto grazie al principio di allerta precoce <b>EEW</b> (<b>Earthquake Early Warning</b>). Questo sistema rileva la<b> velocità delle onde più rapide</b> scaturite dalla scossa e avverte l’applicazione dei nostro dispositivi prima che le onde più dannose arrivino dove siamo. Ricordiamo che questa funzione è stata <b>sviluppata congiuntamente da Xiaomi e dal</b> <b>Chengdu High-Tech Disaster Reduction</b> <b>Institute</b>. L’interfaccia dell’allerta terremoto integrata nella MIUI 11 fornisce molte informazioni e non solo l’entità della scossa e il tempo che ci impiega ad arrivare. Tra le tante ci sono l’<b>epicentro</b>, l’entità del terremoto, l’<b>intensità</b> stimata e molte altre.</p>
      <figure>
        <img src="https://www.xiaomitoday.it/wp-content/uploads/2019/12/7a3k2b09xl2sejodbomkt99xl.jpg"/>
        <figcaption>Fonte: Weibo</figcaption>
      </figure>
      <p>In giorni come oggi anche noi avremmo bisogno di tecnologie simili.</p>
      <p>
        <a href="https://cn.chinadaily.com.cn/">Fonte</a>
      </p>
    </article>
  </body>
</html>