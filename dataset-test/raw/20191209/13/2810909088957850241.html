<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361416"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-12-09T13:42:00+00:00"/>
    <meta property="og:title" content="МСД: Бегић се није удостојио извинити Бањалучанима"/>
    <meta property="og:description" content="Организација Младих социјалдемократа Бањалука  саопштила је данас да се предсједник Младих ПДП-а Иван Бегић није удостојио извинити Бањалучанима због срамног скрнављења споменика жртвама земљотреса у овом граду."/>
  </head>
  <body>
    <article>
      <h1>МСД: Бегић се није удостојио извинити Бањалучанима</h1>
      <address>
        <time datetime="2019-12-09T13:42:00+00:00">09 Dec 2019, 13:42</time>
      </address>
      <p>
        <i>Организација Младих социјалдемократа Бањалука  саопштила је данас да се предсједник Младих ПДП-а Иван Бегић није удостојио извинити Бањалучанима због срамног скрнављења споменика жртвама земљотреса у овом граду.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1524/152464.jpg"/>
        <figcaption>Иван Бегић</figcaption>
      </figure>
      <p>- Запрепаштени смо што се Бегић није удостојио извинити Бањалучанима због скандалозног скрнављења споменика на Тргу Крајине. Као становници овог града, очекивали смо да се извини, бар због елементарне пристојности - саопштено је из СНСД-а.</p>
      <p>У саопштењу се наводи да је извињење, ако је судити према медијским извјештајима, поново изостало, а умјесто тога смишљена је нова популистичка прича да би избјегао одговор да ли ће се извинити због скандала.</p>
      <p>- Бегића, али и његове претпостављене Драшка Станивуковића и Бранислава Бореновића још једном подсјећамо да Бањалука очекује јасну осуду и извињење. Уколико, то изостане и у наредним данима сматраћемо да скрнављење споменика представља званичну политику руководства ПДП-а - додаје се у саопштењу.</p>
      <p>Предсједник Младих бањалучког ПДП-а <b><a href="https://www.rtrs.tv/vijesti/vijest.php?id=360414">Иван Бегић</a></b> поставио је знак забране проласка за пјешаке на "Криви сат" на Тргу Крајине, спомен-обиљежје које подсјећа на разорни земљотрес који је погодио Бањалуку 1969. године.</p>
      <p>Он је поставио знак уз поруку "Криви сат је доказ да је код нас све криво!", а потом је снимак објавио на друштвеним мрежама.</p>
    </article>
  </body>
</html>