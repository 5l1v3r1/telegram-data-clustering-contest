<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/genel/sirnak-tan-aci-haber-2-sehit-7-yarali-h52267.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T13:49:21+00:00"/>
    <meta property="og:title" content="Şırnak'tan acı haber! 2 şehit 7 yaralı"/>
    <meta property="og:description" content="Şırnak'tan kahreden haber geldi. PKK'lı teröristler tarafından tuzaklanan el yapımı patlayıcının infilak etmesi sonucu 2 güvenlik görevlisi şehit düşerken 7 güvenlik görevlisi ise yaralandı. "/>
  </head>
  <body>
    <article>
      <h1>Şırnak'tan acı haber! 2 şehit 7 yaralı</h1>
      <h2>Şırnak'tan kahreden haber geldi. PKK'lı teröristler tarafından tuzaklanan el yapımı patlayıcının infilak etmesi sonucu 2 güvenlik görevlisi şehit düşerken 7 güvenlik görevlisi ise yaralandı. </h2>
      <address><time datetime="2019-12-09T13:49:21+00:00">09 Dec 2019, 13:49</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p>Şırnak’ın İdil ilçesinde terör örgütü mensuplarınca tuzaklanan el yapımı patlayıcının imha edilmesi sırasında meydana gelen patlamada 2 güvenlik görevlisi <b>şehit</b> oldu, 7 güvenlik görevlisi de yaralandı.</p>
      <p>Şırnak Valiliğinden yapılan açıklamada, İdil İlçe Jandarma Komutanlığı, Haberli Jandarma Karakol Komutanlığı sorumluluk alanı Sarıköy köyü sınırları içerisinde Pisikayası tepesi mevkisinde 9 Aralık sabahı bölücü terör örgütü tarafından tuzaklanmış olan el yapımı patlayıcının tespit edildiği belirtildi. Açıklamada, “Tespit edilen el yapımı patlayıcıya imha ekipleri tarafından yapılan müdahale esnasında meydana gelen patlamada 2 güvenlik görevlisi şehit olmuş, 7 güvenlik görevlisi yaralanmıştır. Terörle mücadele kapsamında operasyonlar kararlılıkla devam etmektedir” denildi.</p>
    </article>
  </body>
</html>