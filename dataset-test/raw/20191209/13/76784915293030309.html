<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/12/09/axel_witsel_bvb_dortmund_baleset/"/>
    <meta property="og:site_name" content="Index.hu"/>
    <meta property="article:published_time" content="2019-12-09T13:24:00+00:00"/>
    <meta property="og:title" content="Otthonában sérült le, idén már nem játszhat a BVB-futballista"/>
    <meta property="og:description" content="Axel Witsel elesett, műteni kellett az arcát."/>
  </head>
  <body>
    <article>
      <h1>Otthonában sérült le, idén már nem játszhat a BVB-futballista</h1>
      <address><time datetime="2019-12-09T13:24:00+00:00">09 Dec 2019, 13:24</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>2019-ben már nem léphet pályára Axel Witsel, a Borussia Dortmund középpályása, mert otthonában baleset érte - közölte a német futballklub.</p>
      <p>Nem árulták el, hogy mi történt pontosan, annyit lehet tudni, hogy a játékos elesett, és az arca sérült meg, emiatt operálni is kellett. A 30 éves Witsel a BVB <a href="https://index.hu/sport/futball/2018/08/26/bundesliga_dortmund-leipzig_4-1/">kulcsembere</a>, csak két meccset mulasztott, mióta tavaly nyáron Dortmundba szerződött.</p>
      <figure>
        <iframe data-src="https://twitter.com/BVB/status/1204004435783016450?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Szüksége lenne rá a csapatnak, mert a héten a Bajnokok Ligájában játszanak a továbbjutásért, igaz, sorsuk már nincs a saját kezükben. A BL után még három Bundesliga-meccsük lesz, köztük a Leipzig elleni rangadó.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>