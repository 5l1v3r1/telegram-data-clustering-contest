<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/zakinthos/dimos-zakynthoy-kalesma-enischysis-toy-koinonikoy-farmakeioy/"/>
    <meta property="og:site_name" content="ert.gr"/>
    <meta property="article:published_time" content="2019-12-09T13:43:16+00:00"/>
    <meta property="og:title" content="Δήμος Ζακύνθου: Κάλεσμα ενίσχυσης του Κοινωνικού Φαρμακείου"/>
    <meta property="og:description" content="Ο Δήμος Ζακύνθου υλοποιεί πρόγραμμα αλληλεγγύης, στο πλαίσιο του οποίου εντάσσεται η δομή του Κοινωνικού Φαρμακείου."/>
  </head>
  <body>
    <article>
      <h1>Δήμος Ζακύνθου: Κάλεσμα ενίσχυσης του Κοινωνικού Φαρμακείου</h1>
      <address><time datetime="2019-12-09T13:43:16+00:00">09 Dec 2019, 13:43</time> by <a rel="author">Διονύσης Νέγκας</a></address>
      <p>Ο Δήμος Ζακύνθου υλοποιεί πρόγραμμα αλληλεγγύης, στο πλαίσιο του οποίου εντάσσεται η δομή του Κοινωνικού Φαρμακείου.</p>
      <p>Στόχος, σύμφωνα με σχετική ενημέρωση, είναι η ενδυνάμωση και η υποστήριξη των αδύναμων οικονομικά συμπολιτών μας που βιώνουν τις επιπτώσεις της οικονομικής κρίσης.</p>
      <p>Οι ανάγκες του κοινωνικού φαρμακείου αφορούν σε είδη εποχιακά και είδη πρώτης ανάγκης (depon, αντιβιοτικά, αντιϊσταμινικά κ.α.). Αφορούν επίσης σε παραφαρμακευτικό υλικό, βρεφικά και παιδικά είδη, είδη υγιεινής και περιποίησης.</p>
      <p>Μάλιστα, ο Δήμος Ζακύνθου, προτρέπει όλους τους δημότες, να συμβάλουν στην προσπάθεια αυτή, καλώντας το ευρύ κοινό να ενισχύσει τη εν λόγω κοινωνική δομή, και να ανταποκριθεί στο σχετικό κάλεσμα, κυρίως, για συλλογή φαρμάκων.</p>
      <p><i>«Η αλληλεγγύη είναι χαρακτηριστικό του τόπου μας και ελπίζουμε στην άμεση ανταπόκρισή όλων»,</i> καταλήγει χαρακτηριστικά η παραπάνω ενημέρωση από τον Δήμο.</p>
      <p>Φωτο:ERT.GR</p>
    </article>
  </body>
</html>