<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/principingas-wada-sprendimas-rusijai---ketveriu-metu-diskvalifikacija-1756183/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T13:14:00+00:00"/>
    <meta property="og:title" content="Principingas WADA sprendimas: Rusijai – ketverių metų diskvalifikacija"/>
    <meta property="og:description" content="Reklama"/>
  </head>
  <body>
    <article>
      <h1>Principingas WADA sprendimas: Rusijai – ketverių metų diskvalifikacija</h1>
      <address><time datetime="2019-12-09T13:14:00+00:00">09 Dec 2019, 13:14</time> by <a rel="author">15min.lt</a></address>
      <p>Reklama</p>
      <p>
        <b>Rusijai pirmadienį paskelbtas ketverių metų draudimas dalyvauti tarptautinėse sporto varžybose, įskaitant Olimpines žaidynes. Dėl to nuspręsta pirmadienį per Pasaulio antidopingo agentūros (WADA) susitikimą Lozanoje.</b>
      </p>
      <p>WADA vykdomasis komitetas pritarė savo Atitikties vertinimo komiteto rekomendacijai ketveriems metams suspenduoti Rusiją dėl kaltinimų Maskvai suklastojus laboratorijos dopingo duomenis, anksčiau šiemet perduotus tyrėjams. „Pilnam rekomendacijų sąrašui buvo vienbalsiai pritarta“, – nurodė WADA atstovas.</p>
      <p>Pilnam rekomendacijų sąrašui buvo vienbalsiai pritarta Dėl tokios griežtos bausmės rusų sportininkai po savo šalies vėliava negalės dalyvauti kitų metų Tokijo olimpinėse žaidynėse ir 2022 metų Pekino žiemos olimpinėse žaidynėse. Taip pat Rusija liks ir be 2022-ųjų pasaulio futbolo čempionato.</p>
      <p>Tiesa, Rusijos futbolo rinktinė galės žaisti 2020-ųjų Europos čempionate. Kaip ir anksčiau, rusai, įrodę, kad nėra susitepę, galės dalyvauti kai kuriose varžybose, tačiau po neutralia vėliava. 168 Rusijos sportininkai dalyvavo 2018-ųjų žiemos olimpiadoje, tačiau buvo vadinami neutraliais atletais, o po pergalių jų garbei neskambėjo ir šalies himnas. WADA praneša, kad Rusija sprendimą apskųsti gali per 21 dieną. Apeliaciją tuomet nagrinėtų Sporto arbitražo teismas (CAS).</p>
      <figure>
        <a href="https://www.ve.lt/naujienos/sportas/principingas-wada-sprendimas-rusijai---ketveriu-metu-diskvalifikacija-1756183/15min.lt">
          <img src="https://www.ve.lt/uploads/img/000010logo_po_str_be_siuksliu/15min.png"/>
        </a>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kriminalai/teismas-atidejo-b-vysniausko-dopingo-platinimo-byla-1723185/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/j-suklinas-netenka-londono-olimpiniu-zaidyniu-sidabro-medalio-1717899/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/b-vysniausko-dopingo-byla-perduota-teismui-1715465/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ar-gali-sportas-issiversti-be-dopingo-1643161/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/dopingo-skandale-klimpsta-ir-dviratininkai-1636003/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/dviratininku-treneriams-pareiske-itarimus-del-dopingo-1635797/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/aurimo-didzbalio-treneris-mes-esame-svarus-1609729/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/bronislavas-vysniauskas-ginsime-savo-tiesa-1609660/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>