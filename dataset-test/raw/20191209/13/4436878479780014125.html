<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/192448/psc/respon/erc/si/no/es/possible/fins/al/gener/doncs/sera/al/gener"/>
    <meta property="og:site_name" content="www.naciodigital.cat"/>
    <meta property="article:published_time" content="2019-12-09T13:59:00+00:00"/>
    <meta property="og:title" content="El PSC respon a ERC: «Si no és possible fins al gener, doncs serà al gener»"/>
    <meta property="og:description" content="El PSC reafirma el seu projecte per aconseguir una Catalunya «unida en la diversitat»"/>
  </head>
  <body>
    <article>
      <h1>El PSC respon a ERC: «Si no és possible fins al gener, doncs serà al gener»</h1>
      <h2>El PSC reafirma el seu projecte per aconseguir una Catalunya «unida en la diversitat»</h2>
      <address>
        <time datetime="2019-12-09T13:59:00+00:00">09 Dec 2019, 13:59</time>
      </address>
      <p>El secretari d’Organització del PSC, Salvador Illa, ha defensat que “ha d’haver un acord com abans millor” per a que es configuri un govern a Espanya, després que des d'ERC han assegurat que <a href="https://www.naciodigital.cat/noticia/192440/erc/avisa/psoe/no/haura/acord/possible/fins/al/gener">no hi haurà acord possible abans de gener</a>. Tot i les exigències, el PSC es resigna que el govern espanyol no es formi fins passada aquesta datat. ​"Si no és possible fins al gener, doncs serà al gener", ha afirmat Illa .<br/><br/>En la roda de premsa d'aquest dilluns al migdia Illa ha recordat que demà tindran <a href="https://www.naciodigital.cat/noticia/192338/reunio/dimarts/entre/psoe/erc/sera/barcelona">una tercera trobada</a> entre PSOE, PSC i ERC per avançar en les converses perquè es faciliti la investidura de Pedro Sánchez. Encara que no tenen marcada ni la hora ni el lloc de trobada exacte per aquesta reunió, ja que segons el secretari estan pendents de “problemes logístics”.<br/>  Pel que fa a la trobada del al XIV Congrés del PSC, que es celebra aquest cap de setmana a Barcelona, l'assistència del líder del PSOE i candidat a la presidència de la Moncloa, Pedro Sánchez no està "ni confirmada ni descartada".<br/><br/>La trobada es celebra sota el lema “Som justícia social, feminisme i ecologia”, que ha presentat la formació aquest dilluns en roda de premsa. Amb aquest idea, el PSC vol “fer seva” una Catalunya “capdavantera i inclusiva" que doni resposta a l’emergència climàtica” i que defensi el feminisme i la justícia social “en un món en creixents desigualtats". Aquest lema també incorpora un cor que simbolitza “l’estimació cap a Catalunya”.<br/>  <b>La bandera d'una Catalunya "unida en la diversitat"</b> El secretari ha destacat que són conscients de les “diferents sensibilitats” de Catalunya i ha insistit en la defensa de la bandera d’una Catalunya “unida en la diversitat” per, així, reconèixer la “pluralitat de sentiments” que hi ha entre la societat catalana.<br/><br/>Illa ha mencionat la seva voluntat que es produeixin unes eleccions a Catalunya perquè la ciutadania esculli “un president que sigui de tots” i que pugui “encapçalar” un govern d’esquerres progressista. En aquest sentit, ha afegit que ara mateix Catalunya té un president que està “absent” i que “fa més d’activista que no de president”.<br/><br/>Per aconseguir aquest govern progressista, la formació s’ha reafirmat en la seva posició d’un partit “català, catalanista, d’esquerres i no independentista”.<br/><br/><b>La llei sobre la llengua, a debat al Parlament </b><br/><br/>Aquesta setmana es debat al Parlament unes proposicions de llei de Ciutadans i PP sobre la llengua, i des del Partit Popular han demanat al partit socialista que retiressin l'esmena a la totalitat.<br/><br/>Preguntat per aquest aspecte, Illa no s'ha volgut pronunciar i ha deixat la pregunta a l'aire perquè "els companys del grup parlamentari es prenunciïn sobre els termes exactes d'aquesta esmena". <br/><br/><br/>"Si no és possible fins al gener, doncs serà al gener". El PSC es resigna que el govern espanyol no es formi fins a principis de 2020, després que ERC hagi dit avui que no hi podrà haver govern fins al gener. En la roda de premsa d'aquest dilluns al migdia a la seu dels socialistes catalans, el seu secretari d'Organització, Salvador Illa, ha insistit que seria "desitjable" que el govern es formés "el més aviat possible", tant per als interessos d'Espanya com també per a Catalunya. D'altra banda, Illa ha explicat que l'assistència del líder del PSOE i candidat a la presidència de la Moncloa, Pedro Sánchez, al XIV Congrés del PSC -que se celebra aquest cap de setmana a Barcelona- no està "ni confirmada ni descartada".<br/><br/>Illa no ha concretat el lloc ni l'hora de la reunió de demà entre ERC i el PSOE a Barcelona. Segons el dirigent socialista, la trobada està pendent de tancar aquests detalls i altres temes logístics. El secretari d'Organització ha reiterat que el PSC és partidari que es formi un govern a l'Estat "progressista" i "a favor del diàleg", i "el més aviat possible". Tot i això, Illa es resigna si la formació d'aquest executiu no arriba fins al gener.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>