<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/digitalia/a-kozosseg-vedelme-es-az-ertekorzes-youtube-iranyelvek-2081208/"/>
    <meta property="og:site_name" content="SZOLJON"/>
    <meta property="article:published_time" content="2019-12-09T13:58:00+00:00"/>
    <meta property="og:title" content="Közösség védelme és értékőrzés – Youtube irányelvek"/>
    <meta property="og:description" content="A Google blogsorozatot indított a YouTube Közösségi Irányelvei platform értékeinek megőrzésében vállalt felelősségéről."/>
  </head>
  <body>
    <article>
      <h6 class="kicker">GOOGLE BLOG</h6>
      <h1>Közösség védelme és értékőrzés – Youtube irányelvek</h1>
      <address>
        <time datetime="2019-12-09T13:58:00+00:00">09 Dec 2019, 13:58</time>
      </address>
      <h4>A Google blogsorozatot indított a YouTube Közösségi Irányelvei platform értékeinek megőrzésében vállalt felelősségéről.</h4>
      <p>A most megjelent második bejegyzésük a <a href="https://youtube.googleblog.com/2019/12/the-four-rs-of-responsibility-raise-and-reduce.html">Raise and Reduce</a> címet viseli, és a YouTube azon tevékenységét járja körbe, amely a hiteles források előtérbe helyezését és az irányelvek megsértését súroló tartalmak háttérbe szorítását célozza.</p>
      <p>A YouTube nyílt videómegosztó platform, ahova bárki feltölthet videókat, és megoszthatja őket a világgal.</p>
      <blockquote>A nyitottság óriási kihívásokkal jár.</blockquote>
      <p>A blogbejegyzés arról tanúskodik, hogy a vállalatóriás azon dolgozik, hogy egyensúlyt teremtsen a kreatív önkifejezés és a káros tartalmaktól való védelem terén.</p>
      <p>Minden erőfeszítésünk ellenére mindig lesz olyan tartalom, amely súrolja az irányelveink megsértésének határát, de mégsem lépi át azokat – fogalmaznak. Az elmúlt években azon dolgoztak, hogy csökkentsék az ilyen tartalmak és álhírek terjedését. 2019 januárjában <a href="https://youtube.googleblog.com/2019/01/continuing-our-work-to-improve.html">harmincnál több különféle változtatás</a>t léptettek életbe, melynek eredményeként csökkent az ilyen jellegű tartalmak nézettségi ideje.</p>
      <hr/>
      <p>A Raise and Reduce munkák legfontosabb eleme, hogy a hiteles források kerüljenek előtérbe a YouTube-on.</p>
      <p>Bevezettek egy sor olyan szolgáltatást, amely holisztikusan kezeli ezt a kihívást:<br/>– 2017 óta priorizálják a hiteles hírforrásokat a keresési eredményekben, az információs panelekben és az automatikus lejátszás során felugró „watch next” panelekben.<br/>– Igyekeznek minél gyorsabban megbízható információkat biztosítani a friss hírekről.<br/>– Néha egy videó önmagában nem nyújt elegendő kontextust arról, hogy mit is néz a felhasználó. A félretájékoztatás megelőzése érdekében ezért olyan információs paneleket terveztek, amelyek különböző kontextusokra irányulnak – általános témákra, félretájékoztatásra alkalmas friss hírekre vagy magukra a publikálókra.</p>
      <p>Ez év januárja óta folyamatosan csökkentik az irányelveink megsértését súroló tartalmakra vagy félrevezető információkat tartalmazó videókra mutató ajánlások számát.</p>
      <hr/>
      <p> </p>
    </article>
  </body>
</html>