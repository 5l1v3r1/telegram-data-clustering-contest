<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/dolnoslaskie/news-wroclaw-zatrzymano-28-pseudokibicow,nId,3378842"/>
    <meta property="og:site_name" content="fakty.interia.pl"/>
    <meta property="article:published_time" content="2019-12-09T13:22:37+00:00"/>
    <meta property="og:title" content="Wrocław: Zatrzymano 28 pseudokibiców"/>
    <meta property="og:description" content="Po niedzielnym meczu piłkarskiej ekstraklasy Śląsk Wrocław - Legia Warszawa zatrzymano 28 pseudokibiców. Większość z nich podejrzana jest o posiadanie środków pirotechnicznych, a dwóch również o posiadanie narkotyków."/>
  </head>
  <body>
    <article>
      <h1>Wrocław: Zatrzymano 28 pseudokibiców</h1>
      <address><time datetime="2019-12-09T13:22:37+00:00">09 Dec 2019, 13:22</time> by <a rel="author">INTERIA.PL</a></address>
      <p>
        <b>Po niedzielnym meczu piłkarskiej ekstraklasy Śląsk Wrocław - Legia Warszawa zatrzymano 28 pseudokibiców. Większość z nich podejrzana jest o posiadanie środków pirotechnicznych, a dwóch również o posiadanie narkotyków.</b>
      </p>
      <p>Podczas niedzielnego meczu na Stadionie Miejskim we Wrocławiu kibice odpalili race i fajerwerki. Mecz z tego powodu został przerwany na 10 minut. Jak powiedział w poniedziałek rzecznik Komendy Miejskiej Policji we Wrocławiu Łukasz Dutkowiak, w związku z tymi zachowaniami policja zatrzymała 28 pseudokibiców. To mężczyźni w wieku od 17 do 47 lat. </p>
      <p>"Większość posiadała materiały pirotechniczne, a dwóch z nich środki odurzające w postaci marihuany" - przekazał Dutkowiak. Rzecznik dodał, że zatrzymani odpowiedzą za naruszenie przepisów ustawy o bezpieczeństwie imprez masowych oraz ustawy o przeciwdziałaniu narkomanii.  </p>
      <p>"Za posiadanie materiałów pirotechnicznych, zgodnie z ustawą o bezpieczeństwie imprez masowych grozić może kara nawet do pięciu lat pozbawienia wolności. Natomiast posiadanie narkotyków zagrożone jest karą do trzech lat więzienia" - dodał Dutkowiak.   </p>
    </article>
  </body>
</html>