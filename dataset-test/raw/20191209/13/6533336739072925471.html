<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/roberti-39-devi-aggiornare-repertorio-gualtieri-come-robot-ripete-221234.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="Gualtieri di nuovo infilzato dalla de romanis sulla bufala del 'conto del papeete'"/>
    <meta property="og:description" content="ROBERTI', DEVI AGGIORNARE IL REPERTORIO - GUALTIERI COME UN ROBOT RIPETE LA STESSA GAG, SEMPRE DALLA ANNUNZIATA: SUL ''CONTO DEL PAPEETE'' PAGATO DAL GOVERNO ESORDÌ DUE MESI FA. MA ANCHE STAVOLTA ARRIVA L'ECONOMISTA VERONICA DE ROMANIS (NON CERTO BORGHI) CHE LO INCHIODA: ''CARO MINISTRO, IL CONTO DA 23 MILIARDI È STATO LASCIATO PER 19 MLD DAL GOVERNO PD E PER 4 DA SALVINI, CONTE E DI MAIO, CON LEI AL GOVERNO. IL CONTO NON È STATO SALDATO MA PER LO PIÙ FINANZIATO CON ALTRO DEBITO. E SULL'IVA…''"/>
  </head>
  <body>
    <article>
      <h1>Gualtieri di nuovo infilzato dalla de romanis sulla bufala del 'conto del papeete'</h1>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <p>
        <b>ROBERTI', DEVI AGGIORNARE IL REPERTORIO - GUALTIERI COME UN ROBOT RIPETE LA STESSA GAG, SEMPRE DALLA ANNUNZIATA: SUL ''CONTO DEL PAPEETE'' PAGATO DAL GOVERNO ESORDÌ DUE MESI FA. MA ANCHE STAVOLTA ARRIVA L'ECONOMISTA VERONICA DE ROMANIS (NON CERTO BORGHI) CHE LO INCHIODA: ''CARO MINISTRO, IL CONTO DA 23 MILIARDI È STATO LASCIATO PER 19 MLD DAL GOVERNO PD E PER 4 DA SALVINI, CONTE E DI MAIO, CON LEI AL GOVERNO. IL CONTO NON È STATO SALDATO MA PER LO PIÙ FINANZIATO CON ALTRO DEBITO. E SULL'IVA…''</b>
      </p>
      <hr/>
      <figure>
        <iframe data-src="https://twitter.com/VeroDeRomanis/status/1203680693378854912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tgcom24.mediaset.it/">https://www.tgcom24.mediaset.it/</a>
      </p>
      <figure>
        <a href="https://www.dagospia.com/mediagallery/Dago_fotogallery-257662/1249359.htm">
          <img src="https://cdn-static.dagospia.com/img/foto/12-2019/roberto-gualtieri-1249359.jpg"/>
        </a>
        <figcaption>ROBERTO GUALTIERI</figcaption>
      </figure>
      <p>Quello sulla Manovra è stato "un dibattito vivace, per usare un eufemismo": secondo il ministro dell'Economia, Roberto Gualtieri, c'è spesso "troppa attenzione al giorno per giorno e poca capacità di tenere i nervi saldi e di guardare le cose in prospettiva". Però, dice tra il serio e il faceto, "siamo riusciti a fare un miracolo, saldando il conto del Papeete" con misure "per la crescita". Poi accetta la sfida di Salvini: confronto in tv a gennaio.</p>
      <p>Gualtieri: "Da Salvini campagna terroristica sul Mes" "Quella sul Mes è una discussione che ci sarebbe stata comunque, a prescindere da questo dibattito sopra le righe, ma è avvenuta in un contesto in cui la Lega, Salvini e Borghi con cinismo hanno iniziato a fare una campagna terroristica per spaventare le persone", ha aggiunto Gualtieri, intervistato a "In mezz'ora in più" da Lucia Annunziata. "Se non si riesce a esprimere con competenza e credibilità sugli ingredienti della Nutella, anche sul Mes rischia di essere piuttosto scarso", ha proseguito.</p>
      <figure>
        <a href="https://www.dagospia.com/mediagallery/Dago_fotogallery-257662/1248985.htm">
          <img src="https://cdn-static.dagospia.com/img/foto/12-2019/gualtieri-1248985.png"/>
        </a>
        <figcaption>gualtieri</figcaption>
      </figure>
      <p>"Abbiamo evitato l'aumento dell'Iva""Ci siamo fatti trascinare nelle cronache su microaspetti, quando passeranno queste fasi emergeranno i contorni di fondo di una Manovra che è riuscita ad evitare l'aumento dell'Iva senza toccare scuola, università, ricerca, anzi, aumentando le risorse dello Stato sociale" e che introduce "una significativa riduzione delle tasse sul lavoro", ha rivendicato il titolare del Tesoro.</p>
      <figure>
        <a href="https://www.dagospia.com/mediagallery/Dago_fotogallery-257662/1246348.htm">
          <img src="https://cdn-static.dagospia.com/img/foto/12-2019/giuseppe-conte-roberto-gualtieri-mes-1246348.jpg"/>
        </a>
        <figcaption>giuseppe conte roberto gualtieri mes</figcaption>
      </figure>
      <p>"Significativo taglio delle tasse e asili nido gratis" Sul cuneo, ha detto poi Gualtieri, "abbiamo fatto l'investimento più rilevante in Manovra oltre all'Iva, e porterà meno tasse sugli stipendi della maggioranza delle persone". Nella legge di Bilancio "abbiamo appostato le risorse e ora anche nel dialogo con le forze sociali decideremo come utilizzarle". Questo poi "confluirà in una più ambiziosa ridefinizione fiscale" per abbassare le tasse "sui salari medi e bassi", h aspiegato, sottolineando un altro intervento della legge di Bilancio, "una misura cui tengo molto: gli asili nido saranno sostanzialmente gratuiti per la stragrande maggioranza dei cittadini italiani".</p>
      <figure>
        <a href="https://www.dagospia.com/mediagallery/Dago_fotogallery-257662/1233539.htm">
          <img src="https://cdn-static.dagospia.com/img/foto/11-2019/veronica-de-romanis-foto-di-bacco-1233539.jpg"/>
        </a>
        <figcaption>veronica de romanis foto di bacco</figcaption>
      </figure>
      <p>Salvini: "Impossibile asili nido gratis per tutti a gennaio", tra un mese confronto tv con GualtieriNon si è fatta attendere la replica di Matteo Salvini. "Quello di cui parla il ministro Gualtieri è tutto un rinvio: la tassa sulla plastica, il Mes. L'unica cosa che scatta sicuramente dal primo gennaio, secondo Gualtieri, è che tutti avranno l'asilo gratis per i figli. Ma è una fesseria, una bufala: lo vedremo il primo gennaio. O hanno trovato i soldi sotto i funghi o è una balla", ha affermato il leader della Lega. Proprio sugli asili nido ci sarà un confronto tv tra Salvini e Gualtieri: a lanciare la sfida è stato il leader leghista e il ministro ha annunciato la sua disponibilità a tornare in tv a gennaio per il faccia a faccia.</p>
      <figure>
        <a href="https://www.dagospia.com/mediagallery/Dago_fotogallery-257662/775905.htm">
          <img src="https://cdn-static.dagospia.com/img/foto/03-2016/veronica-de-romanis-775905.jpg"/>
        </a>
        <figcaption>VERONICA DE ROMANIS</figcaption>
      </figure>
    </article>
  </body>
</html>