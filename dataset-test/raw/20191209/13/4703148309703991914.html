<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/magyar-kupa/a-fradi-szemet-kivedo-18-eves-kapus-gyerekkori-almom-valt-valora-nagyot-fordult-vele-a-vilag"/>
    <meta property="og:site_name" content="csakfoci.hu"/>
    <meta property="article:published_time" content="2019-12-09T13:58:41+00:00"/>
    <meta property="og:title" content="A Fradi szemét kivédő 18 éves kapus: “Gyerekkori álmom vált valóra” – nagyot fordult vele a világ"/>
    <meta property="og:description" content="A Békéscsaba 18 éves hálóőre, Uram János 16 védéssel lepte meg a Ferencváros labdarúgó csapatát a Magyar Kupában. A kapusreménység a Reggeli Startban a mérkőzés legforróbb pillanatairól, az együttes NB II-es szerepléséről és válogatott esélyeiről beszélt."/>
  </head>
  <body>
    <article>
      <h1>A Fradi szemét kivédő 18 éves kapus: “Gyerekkori álmom vált valóra” – nagyot fordult vele a világ</h1>
      <address><time datetime="2019-12-09T13:58:41+00:00">09 Dec 2019, 13:58</time> by <a rel="author">csakfoci.hu</a></address>
      <p>
        <b>
          <b>A Békéscsaba 18 éves hálóőre, Uram János 16 védéssel lepte meg a Ferencváros labdarúgó csapatát a Magyar Kupában. A kapusreménység a Reggeli Startban a mérkőzés legforróbb pillanatairól, az együttes NB II-es szerepléséről és válogatott esélyeiről beszélt.</b>
        </b>
      </p>
      <p>– <i>Nagyot fordult velem a világ, hiszen nagyon sokan megkerestek, sokan gratuláltak, sok újságtól kerestek, ennek nagyon örülök, hiszen kicsit megismert az ország. Egy gyerekkori álmom vált valóra azzal, hogy a Ferencváros ellen védhettem, eddig csak tévéből nézhettem őket, és nagyon örültem, hogy nem kaptunk ki </i>– mondta a <a href="https://www.digisport.hu/41262/csaladja-elott-vedte-ki-a-fradi-szemet-a-geszti-uram-janos">DIGI Sport reggeli műsorában </a><b>Uram János</b>, aki 16 védéssel zárta a Fradi ellen megnyert Magyar Kupa mérkőzést. A 18 éves békéscsabai kapus a Reggeli Startban arról is beszélt, hogy melyik volt a számára legizzasztóbb pillanat a 2-0-ra megnyert meccsen.</p>
      <blockquote>
        <b>
          <b>– </b>
          <i>
            <b>A 89. percben, amikor Priskin hozta rám egy az egyben, számomra az volt a legforróbb pillanat,</b>
          </i>
        </b>
      </blockquote>
      <p><i>hiszen tudtam, hogy ott elég kiszolgáltatott helyzetben vagyok, és, ha ott nem sikerült volna bravúrral védenem, akkor utána nagyon nehéz lett volna a mérkőzés. Nem izgultam, próbálok minden meccsen nyugodt maradni. Örültem, hogy Isael és Tokmac nem volt a pályán, hiszen extra képességű játékosok, bármikor képesek a váratlan húzásokra. Szeretném megköszönni a szurkolóknak, hogy ennyien kilátogattak a hideg ellenére is.” </i>A fiatal kapust külön örült annak is, hogy a bravúrjait szülei is látták, akik Gesztről jöttek el a mérkőzésre.</p>
      <p>Uram János a Grosics Akadémián kezdett el futballozni, hamar felkeltette a Békéscsaba és a Debrecen figyelmét. Három évvel korábban végül a DVSC helyett a békési klubot választotta.</p>
      <p>– <i>Visszagondolva nagyon jó döntés volt, hogy itt maradtam, ott nem biztos, hogy kaptam volna ennyi lehetőséget és bizalmat.” </i>A zöld-fehérek ellen hét saját nevelésű fiatal játszott a kezdőcsapatban.</p>
      <blockquote>
        <b>
          <b>– <i>Egy plusz motiváció lehet számunkra, hogy azért egy olyan csapatban játszunk, amelyikben nevelkedtünk. Szerintem lehet sikereket elérni fiatalokkal is.</i></b>
        </b>
      </blockquote>
      <p>A Békéscsaba jelenleg a 9. az NB II-es tabellán, de a szezon végéig még van esély a felzárkózásra.</p>
      <p>– <i>A bajnokság első felében nem úgy jöttek az eredmények, nem nagyon sikerült nyerni, de szerintem ott lehetünk az első ötben tavasszal.</i></p>
      <p>A csapat vezetői úgy látják, akár még válogatott játékos is lehet egyszer Uram János.</p>
      <p><i>– Egy kicsit teher ez, de szerintem kemény munkával, kitartással és egy kis szerencsével el lehet érni. – </i>tette hozzá a 18 éves kapus.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/magyar-kupa/a-fradit-kiejto-csapat-hose-szamomra-az-ev-meccse-volt-nagyon-elveztem-az-egeszet"><pic src="http://www.csakfoci.hu/wp-content/uploads/2019/12/Uram_Janos_Bekescsaba_Fradi-1280x640.jpg"/><br/></a><b><a href="http://www.csakfoci.hu/magyar-foci/magyar-kupa/a-fradit-kiejto-csapat-hose-szamomra-az-ev-meccse-volt-nagyon-elveztem-az-egeszet">A Fradit kiejtő csapat hőse: “Számomra az év meccse volt, nagyon élveztem az egészet”<br/></a></b>A Ferencvárost kiejtő békéscsabaiak hőse a lefújás után elmondta, hogy számára a csütörtök esti találkozó az év meccse volt. Hozzátette, nagyon élvezte, hogy egy ilyen kaliberű együttes ellen játszhatott.</td>
        </tr>
      </table>
    </article>
  </body>
</html>