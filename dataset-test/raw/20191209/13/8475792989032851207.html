<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/varmland/sparkravet-lagg-ned-ullebergsgarden"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T13:24:44+00:00"/>
    <meta property="og:title" content="Sparkravet: Lägg ned Ullebergsgården"/>
    <meta property="og:description" content="Arbetsmarknads- och socialförvaltningen i Karlstad har länge dragits med stora underskott och måste spara pengar. Förvaltningen presenterar nu ett sparförslag på över 64 miljoner kronor som nämnden ska ta ställning till på onsdag."/>
  </head>
  <body>
    <article>
      <h1>Sparkravet: Lägg ned Ullebergsgården</h1>
      <address><time datetime="2019-12-09T13:24:44+00:00">09 Dec 2019, 13:24</time> by <a rel="author">Sandra Ruuth</a></address>
      <p>
        <b>Arbetsmarknads- och socialförvaltningen i Karlstad har länge dragits med stora underskott och måste spara pengar. Förvaltningen presenterar nu ett sparförslag på över 64 miljoner kronor som nämnden ska ta ställning till på onsdag.</b>
      </p>
      <p>Framförallt avser man att minska kostnaderna för externa placeringar för både missbrukare och ungdomar med psykosocial problematik.</p>
      <p>Med externa placeringar menas de platser på exempelvis behandlingshem som kommunen köper av andra aktörer.</p>
      <p>– Det känns naturligtvis väldigt svårt och besvärligt eftersom det handlar om utsatta grupper i samhället. Men vi har gått över vår budget i flera år nu och måste anpassa våra kostnader, säger Arbetsmarknads- och socialnämndens ordförande Per-Inge Lidén (MP).</p>
      <h3>Ullebergsgården läggs ned</h3>
      <p>Bland kommunens interna verksamhet rör den största besparingsposten Ullebergsgården som är en rehabiliteringsverksamhet för vuxna med missbruksproblem. Den kommer, om förslaget går igenom, att stängas helt.</p>
      <p>– Det går inte att spara 64 miljoner utan att det märks. Men vilka konsekvenserna blir är svåra att bedömma. Vi har sett att vi, jämfört med andra kommuner, är dyra när det gäller missbruksvården och därför är det rimligt att spara där, säger Monica Persson, socialdirektör i Karlstads kommun.</p>
      <p>Andra besparingar som föreslås rör bland annat Mötesplats Tingvalla, drogtestmottagningen, fältverksamhet för både vuxna och unga, familjerådgivning och familjebehandlare.</p>
      <details>
        <summary>Sammanställning besparings förslag</summary>
        <p>Besparing (tkr) Totalt Placeringskostnader Barn och unga 0–20 år</p>
        <p>7 600 Missbruksvård över 21 år 11 000</p>
        <p>Socialpsykiatri 1 350</p>
        <p>Minskade institutionskostnader utifrån en utökning av Bostad först 7 000</p>
        <p>Summa placeringskostnad 26 950</p>
        <p>VF/Horisont, arbetskonsulent 600</p>
        <p>Feriejobb 1 500</p>
        <p>KC, faderskap lagändring 500</p>
        <p>Felaktiga utbetalningar, fut 400</p>
        <p>Mötesplats Tingvalla 1 000</p>
        <p>Drogtestmottagning 1 400</p>
        <p>Tingvallagatan 1D, hyra 490</p>
        <p>Ullebergsgården, missbruk 9 300</p>
        <p>Ullebergsgården, hyra 2 150</p>
        <p>IOP 2 350 Föreningsstöd 600</p>
        <p>Bohandledare, bostöd, bokonsulenter 1 000</p>
        <p>Stödresurser/chefer 6 850</p>
        <p>Fältverksamhet Vuxna 1 000</p>
        <p>Fältverksamhet barn 2 400</p>
        <p>Familjerådgivning 600</p>
        <p>Familjebehandlare 600</p>
        <p>Familjecentral, Rud 600</p>
        <p>Arvoden nämnd 350</p>
        <p>Hyresrådgivare 600</p>
        <p>Feriejobb 2 4 000</p>
        <p>
          <b>Summa 64 240</b>
        </p>
        <p>
          <i>Källa: Karlstads kommun</i>
        </p>
      </details>
      <related>
        <h4>Relaterat</h4>
        <a href="https://www.svt.se/nyheter/lokalt/varmland/karlstad-satsar-10-miljoner-for-att-minska-skolket"/>
        <a href="https://www.svt.se/nyheter/lokalt/varmland/allt-mer-narkotika-pa-karlstads-gator"/>
      </related>
    </article>
  </body>
</html>