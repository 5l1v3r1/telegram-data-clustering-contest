<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191209-sulyos-belviszaly-robbant-ki-a-kardashian-csaladban-kim-kirugna-kourtneyt.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:39:00+00:00"/>
    <meta property="og:title" content="Kiszívott nyak miatt van botrány a Kardashian családban"/>
    <meta property="og:description" content="Kim bármikor kirúgná a testvérét."/>
  </head>
  <body>
    <article>
      <h1>Kiszívott nyak miatt van botrány a Kardashian családban</h1>
      <address><time datetime="2019-12-09T13:39:00+00:00">09 Dec 2019, 13:39</time> by <a rel="author">Origo</a></address>
      <p>
        <b>Kim Kardashian még a saját testvérét, Kourtney-t is kirúgná, mert nem nagyon tetszik neki, ahogy közös valóságshow-jukban viselkedik.</b>
      </p>
      <p>Kardashianék családi valóságshow-jának, a <i>Keeping Up with the Kardashians</i>-nek a legutóbbi epizódjában jól összevesztek a főszereplő testvérek, Kim és Khloé együtt ugrottak Kourtney-nek.</p>
      <p>Kourtney ugyanis kiszívott nyakkal jelent meg, de nem volt hajlandó semmit elárulni a rejtélyes nyomról. "Bizonyos dolgokat próbálok megtartani magamnak. A randijaimról például nem szeretek semmit megosztani. Nem tudom, mintha a testvéreim unnák a saját életüket, és az én vadnak gondolt kalandjaimmal akarnák kiélni magukat" – mondta Kourtney.</p>
      <figure>
        <img src="https://cdn.nwmgroups.hu/s/img/i/1912/201912092019-e-peoples-choice-awards.jpg?w=644&amp;h=429"/>
        <figcaption>Balról jobbra: Kim, Kourtney és Khloé Kardashian<cite>Forrás: NurPhoto/Image Press Agency/NurPhoto/Image Press Agency</cite></figcaption>
      </figure>
      <p>Kim és Khloé ezzel szemben úgy vélték, hogy "az a munkájuk része", hogy megmutassák magukat a valóságshow-ban, Kim szerint az nincs rendjén, hogy Kourtney nem mond semmit a lehetséges barátjáról, és ők is csak egy bulvárlapból fognak értesülni az illető kilétéről.</p>
      <p>A végére annyira összevesztek, hogy Kim azt mondta, ha Kourtney továbbra sem hajlandó többet megosztani a magánéletéről, ki lesz rúgva a sorozatból.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/teve/20191112-39-eves-lett-a-64-eves-kardashian-anyuka-baratja-corey-gamble.html"/>
        <a href="https://www.origo.hu/teve/20191112-eljegyezte-uj-baratnojet-a-kardashian-lany-exe-lamar-odom.html"/>
        <a href="https://www.origo.hu/teve/20191111-a-stranger-thingset-es-a-kardashian-csaladot-dijazta-a-kozonseg-peoples-choice-awards.html"/>
        <a href="https://www.origo.hu/teve/20191108-visszavonul-az-egyik-kardashian-lany-kourtney.html"/>
        <a href="https://www.origo.hu/teve/20191104-perelni-akar-egy-izlestelen-pletyka-miatt-a-kardashian-lanyok-anyja-kris-jenner.html"/>
      </related>
    </article>
  </body>
</html>