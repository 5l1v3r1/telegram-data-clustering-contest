<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/ali-koc-ve-futbolculardan-anlamli-ziyaret"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:20:48+00:00"/>
    <meta property="og:title" content="Ali Koç ve futbolculardan anlamlı ziyaret"/>
    <meta property="og:description" content="Fenerbahçe Kulübü Başkanı Ali Koç ile..."/>
  </head>
  <body>
    <article>
      <h1>Ali Koç ve futbolculardan anlamlı ziyaret</h1>
      <h2>Fenerbahçe Kulübü Başkanı Ali Koç ile takım kaptanı Emre Belözoğlu ve Vedat Muriç; Türkiye Futbol Federasyonu (TFF) Başkanı Nihat Özdemir'in vefat eden eşinin anısına yaptırdığı Gülseren Özdemir Özel Eğitim Uygulama Okulu'nu ziyaret etti.</h2>
      <address><time datetime="2019-12-09T13:20:48+00:00">09 Dec 2019, 13:20</time> by <a rel="author">DHA</a></address>
      <p>Geçen yıl <a href="https://www.cnnturk.com/haberleri/egitim">eğitim</a> faaliyetlerine başlayan okula yapılan ziyarete <a href="https://www.cnnturk.com/haberleri/fenerbahce">Fenerbahçe</a> Başkanı <a href="https://www.cnnturk.com/haberleri/ali-koc">Ali Koç</a>, futbolcular <a href="https://www.cnnturk.com/haberleri/emre-belozoglu">Emre Belözoğlu</a> ve <a href="https://www.cnnturk.com/haberleri/vedat-muric">Vedat Muriç</a>'in yanı sıra Küçükçekmece Kaymakamı Turan Bedirhanoğlu, Sermaye Piyasası Kurulu Başkanı Ali Fuat Taşkesenlioğlu, Küçükçekmece İlçe Milli Eğitim Müdürü <a href="https://www.cnnturk.com/haberleri/ramazan">Ramazan</a> Aşcı, <a href="https://www.cnnturk.com/haberleri/okul">okul</a> müdürü Mehmet Akıncı, TFF Başkanı Nihat Özdemir'in kızı Ebru Özdemir ve oğlu Batuhan Özdemir katıldı.</p>
      <p>Okulu gezip, çocuklarla sohbet eden Ali Koç, tüm öğrencilere isimlerinin yazılı olduğu Fenerbahçe formaları <a href="https://www.cnnturk.com/haberleri/hediye">hediye</a> etti. Koç ve beraberindeki heyet, ardından öğrencilerle hatıra fotoğrafı çektirdi.</p>
      <p>Okul gezisinden sonra öğrencilerin gösterilerini sergilemesiyle devam eden etkinlikte Küçükçekmece Kaymakamı Turan Bedirhanoğlu, Fenerbahçe Başkanı Ali Koç'a hediye verdi.</p>
      <p>Başkan Koç, okulun yapımında emeği geçen herkese teşekkür ederken, TFF Başkanı Nihat Özdemir'in vefat eden eşi Gülseren Özdemir'i, onun anısına yapılan okulu ziyaret ederek tekrar andıklarını ifade etti. Koç, konuşmasının sonunda öğrencileri, Ülker Stadyumu Fenerbahçe Şükrü Saracoğlu <a href="https://www.cnnturk.com/haberleri/spor">Spor</a> Kompleksi'nde oynanacak bir maça davet etti.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/sampiyonluk-oranlari-degisti-2"/>
        <a href="https://www.cnnturk.com/spor/futbol/lionel-messi-kadroya-alinmadi"/>
        <a href="https://www.cnnturk.com/spor/futbol/futbolcularin-memleketleri"/>
      </related>
    </article>
  </body>
</html>