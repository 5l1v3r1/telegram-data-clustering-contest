<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/u-utorak-pocinje-izmjestanje-migranata-iz-vucjaka/"/>
    <meta property="og:site_name" content="Krstarica"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="U utorak počinje izmještanje migranata iz Vučjaka"/>
    <meta property="og:description" content="SARAJEVO - Premijer Unsko-sanskog kantona, Mustafa Ružnić, najavio je da će izmeštanje migranata iz kampa Vučjak, u Unsko-sanskom kantonu, početi u sutra"/>
  </head>
  <body>
    <article>
      <h1>U utorak počinje izmještanje migranata iz Vučjaka</h1>
      <address><time datetime="2019-12-09T13:45:00+00:00">09 Dec 2019, 13:45</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524242-750x430.jpg"/>
        <figcaption>Foto: Tanjug/AP/D.Bandić, arhiva</figcaption>
      </figure>
      <p>SARAJEVO – Premijer Unsko-sanskog kantona, Mustafa Ružnić, najavio je da će izmeštanje migranata iz kampa Vučjak, u Unsko-sanskom kantonu, početi u sutra i trajaće tri dana.</p>
      <p>U sklopu prve faze, rekao je, biće pripremljeni bezbednosni aspekti izmeštanja migranata, odnosno obezbeđenje hrane i prevoza, doktora i tehničara, kao i policijskih snaga.</p>
      <p>„Mi smo zaduženi da operativno pripremimo predradnje. Dogovoreno je to sa ministrom bezbednosti BiH Draganom Mektićem“, naveo je Ružnić.</p>
      <p>Dodao je da će, ako bude potrebno, zatraži asistenciju prilikom izmeštanja migranata prema Ušivku i Salakovcu.</p>
      <p>Migranti će privremeno biti prebačeni u kasarnu Ušivak.</p>
      <p>„Budući da kasarna još nije renovirana, ovi ljudi će iz Ušivka biti prebačeni u Blažuj. Ukoliko ne budu mogli biti smešteni u Blažuju, postoji ideja da se jedan deo njih prebaci u Salakovac“, rekao je Ružnić, preneo je sarajevski portal Klix.</p>
      <p>(Tanjug)</p>
    </article>
  </body>
</html>