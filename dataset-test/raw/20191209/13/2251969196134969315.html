<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/in-giro-per-litalia-su-uno-scooter-elettrico-5mila-km-contro-le-emissioni/1335663/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T13:14:55+00:00"/>
    <meta property="og:title" content="In giro per l’Italia su uno scooter elettrico: 5mila km contro le emissioni"/>
    <meta property="og:description" content="CIVITANOVA - La manifestazione del Green Days Tour, per l'emergenza ambientale, fa tappa in città. Giovedì a partire dalle 11,30, in piazza XX settembre, saranno presenti tanti personaggi del mondo dello sport e dello spettacolo per appoggiare l'iniziativa"/>
  </head>
  <body>
    <article>
      <h1>In giro per l’Italia su uno scooter elettrico: 5mila km contro le emissioni</h1>
      <h2>CIVITANOVA - La manifestazione del Green Days Tour, per l'emergenza ambientale, fa tappa in città. Giovedì a partire dalle 11,30, in piazza XX settembre, saranno presenti tanti personaggi del mondo dello sport e dello spettacolo per appoggiare l'iniziativa</h2>
      <address><time datetime="2019-12-09T13:14:55+00:00">09 Dec 2019, 13:14</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fin-giro-per-litalia-su-uno-scooter-elettrico-5mila-km-contro-le-emissioni%2F1335663%2F">Condividi10</a><a href="https://twitter.com/intent/tweet?text=In+giro+per+l%27Italia++su+uno+scooter+elettrico%3A++5mila+km+contro+le+emissioni&amp;url=https%3A%2F%2Fwww.cronachemaceratesi.it%2F2019%2F12%2F09%2Fin-giro-per-litalia-su-uno-scooter-elettrico-5mila-km-contro-le-emissioni%2F1335663%2F">Tweet</a>Email10 Condivisioni</p>
      <p> </p>
      <p> </p>
      <p><b>Al via la prima edizione del “Green Days Tour” a Civitanova, un’iniziativa no profit ideata dall’associazione Diritti nazionali associati, per sensibilizzare all’emergenza emissioni. Giovedì a partire dalle 11,30, piazza XX settembre ospiterà la manifestazione, con Stefano Tacconi.</b> Tantissimi personaggi appartenenti al mondo dello sport e dello spettacolo hanno aderito, decisi a realizzare il “giro d’Italia a staffetta”, a cavallo di scooter elettrici superleggeri a emissioni zero, messi a disposizione dalla U-Jet. <b>In soli 20 giorni verranno percorso oltre 5mila chilomentri, fino al gran finale in piazza San Pietro, dove l’ultramaratoneta Modestino Preziosi giungerà correndo al fianco del motorino.</b> La manifestazione ha avuto il via lo scorso 3 dicembre, a Milano, e proseguirà fino al 22, in collaborazione con i moltissimi Comuni ospitanti o patrocinanti in tutto la penisola. La campagna è sostenuta da Garnet e dall’organizzazione di Sciara Holding. <b>Sarà data la possibilità, a tutte le associazioni benefiche, enti, o persone che condividono lo spirito del tour, di affiancare i testimonial per far conoscere al grande pubblico i propri progetti sociali.</b> Fra i tanti volti noti che hanno accettato di partecipare all’iniziativa, Alviero Martini, Claudia Peroni, Francesco Baccini, Beppe Braida, Stefano Tacconi, Andrea Tacconi, Totò Schillaci, Modestino Preziosi, Claudio Chiappucci, Marina Graziani, Nick Luciani, Cristina Quaranta, Biagio D’Anelli, Luca Di Tolla, Mauro Prosperi, Pino Campagna, Giuseppe Fata, Samuele Mecucci, Andrea Pucci e molti altri ospiti a sorpresa.</p>
    </article>
  </body>
</html>