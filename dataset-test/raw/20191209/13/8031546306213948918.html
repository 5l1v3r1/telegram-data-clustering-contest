<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110631-Rumen-Radev%253A-Nyama-idealni-izbori%252C-no-narusheniyata-u-nas-sa-nedopustimi"/>
    <meta property="og:site_name" content="Канал 3"/>
    <meta property="article:published_time" content="2019-12-09T13:43:00+00:00"/>
    <meta property="og:title" content="Румен Радев: Няма идеални избори, но нарушенията у нас са недопустими"/>
    <meta property="og:description" content="По думите на президента корпоративният вот и купеният вот са най-трудни за преодоляване"/>
  </head>
  <body>
    <article>
      <h1>Румен Радев: Няма идеални избори, но нарушенията у нас са недопустими</h1>
      <h2>По думите на президента корпоративният вот и купеният вот са най-трудни за преодоляване</h2>
      <address>
        <time datetime="2019-12-09T13:43:00+00:00">09 Dec 2019, 13:43</time>
      </address>
      <p>
        <b>На всички ни е ясно, че в демократичния свят универсални избори, които водят към идеални избори. Идеални избори няма. Но проблемът е когато нарушенията в изборния процес излязат от общоприетите обществени рамки, тогава всички ние трябва да си извлечем сериозни поуки. Това обяви президентът Румен Радев в началото на срещата си с представители на Централната избирателна комисия, на отговорните институции за провеждането и организацията на местните избори тази година. </b>
      </p>
      <p>"Отклонения можем да дискутираме много дълго време относно недействителните бюлетини, които са с неприемливо висок процент за общински съветници. Има също много сгрешени бюлетини, има разминавания в избирателните списъци. Имаме и проблеми със спазването на закона от социологическите агенции и от медиите, които влияят на мнението на гражданите. По отношение на недействителните бюлетини мога да кажа, че спасението е в машинния вот. Важно е да се даде обяснение на това какво означава недействителна бюлетина - дали е само невежество, или става дума и за манипулация от страна на Секционната избирателна комисия, защото в Ютуб се въртят клипове, на които се вижда как се дават инструкции за произвеждане на недействителни бюлетини. Така че това е от съществена значимост'', отбеляза още държавният глава.</p>
      <p>"Да, машинното гласуване струва пари, но това е начин да решми проблемите с преброяването на бюлетините, с обобщаването на резултатите и борбата с недействителните бюлетини. Не на последно място трябва да се ускорят и темповете по работата  и с електронното гласуване'', допълни Радев.</p>
      <p>По думите на президента корпоративният вот и купеният вот са най-трудни за преодоляване.</p>
      <p>"Няма никакви съществени разлики в това отношение от изборите през 2015 г. и тези от 2019 г. Усещането на хората е, че тус се върти индустрия за десетки милиони. Това е срамно да се случва в европейска държава в XXI век'', добави той.</p>
      <p>"Трябва да се увеличат наказанията и административно, и криминално, защото това са престъпления срещу демокрацията. От честността и прозрачността на изборите зависи не просто демокрацията, но и легитимността на управлението и институциите'', коментира още държавният глава на България.</p>
      <related>
        <h4>Още по темата</h4>
        <a href="http://kanal3.bg/news/bulgaria/politics/110584-Rumen-Radev-i-CIK-shte-analizirat-mestnite-izbori"/>
        <a href="http://kanal3.bg/news/bulgaria/politics/110376-Rumen-Radev%253A-Imame-kriza-vav-vodniya-sektor%252C-koeto-e-nedopustimo"/>
        <a href="http://kanal3.bg/news/bulgaria/politics/110356-Rumen-Radev%253A-Inovaciite-sa-klyuchov-instrument-za-ustoychivoto-razvitie"/>
      </related>
    </article>
  </body>
</html>