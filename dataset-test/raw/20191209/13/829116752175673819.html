<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-gyori-amokfuto-diak-keseles-anyai-oleles.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Így viselkedett az anyja az ámokfutó győri gimnazistával"/>
    <meta property="og:description" content="Szülei teljesen kiborultak, amikor meghallották, hogy fiuk megkéselte a fizika tanárt."/>
  </head>
  <body>
    <article>
      <h1>Így viselkedett az anyja az ámokfutó győri gimnazistával</h1>
      <address><time datetime="2019-12-09T13:29:00+00:00">09 Dec 2019, 13:29</time> by <a rel="author">Origo</a></address>
      <p>
        <b>Csütörtökön támadt rá egy diák a tanárnára késsel az egyik győri középiskolában. Az osztálytársak szerint amiatt lett ideges, mert hármast kapot fizikából. A tanárnő kórházba került, a fiú szülei pedig  kiborultak, amikor megtudták, mit tett gyermekük. Az édesapja pénteken reggel meglátogatta a tanárnőt a győri kórházban és bocsánatot kért tőle, édesanyja pedig mindenben a fia mellett áll. </b>
      </p>
      <p>A szülei azt állítják, nem ilyennek nevelték az egyébként jól tanuló gyereket. Annyi történt, hogy "elborult az agya" a fizika órán - írta meg a <a href="http://www.borsonline.hu/aktualis/amokfuto-gimnazista-igy-olelte-edesanyja-a-keselo-diakot/188204">Bors</a>. Az már pénteken kiderült,</p>
      <p>
        <mark>hogy pár hónapja mentális problémákkal küzd a 17 éves fiú,</mark>
      </p>
      <p>akinek egy hete pszichiáterhez kellett volna mennie - tudta meg a <a href="https://tenyek.hu/krimi/313746_mentalis-beteg-lehet-a-keselo-di.html">TV2 Tények</a>.</p>
      <figure>
        <img src="https://cdn.nwmgroups.hu/s/img/i/1912/20191209gyor-diak-keseles-gyori-szakkepzesi3.jpg?w=644&amp;h=429"/>
        <figcaption>A fiú a Győri Járásbíróságon<cite>Forrás: Csapó Balázs/Kisalföld</cite></figcaption>
      </figure>
      <p>Mivel fennáll a szökés, elrejtőzés és tanúk befolyásolásának veszélye, azonnal elrendelték a támadó előzetes letartóztatását,</p>
      <aside>akit a felnőtt raboktól elkülönített cellában őriznek és kamerával figyelnek.</aside>
      <p>András édesanya magához ölelhette megbilincselt fiát a bíróságon. Szemtanúk szerint ez a pillanat tele volt fájdalommal. </p>
      <figure>
        <img src="https://cdn.nwmgroups.hu/s/img/i/1912/20191209gyor-diak-keseles-gyori-szakkepzesi.jpg?w=644&amp;h=429"/>
        <figcaption>
          <cite>Forrás: Csapó Balázs/Kisalföld</cite>
        </figcaption>
      </figure>
      <blockquote>Azt gondolom, maximálisan megbánta tettét. Egyelőre nagyon korai bármilyen következtetést levonni, de nem akarta a tanára életét kioltani"</blockquote>
      <p>– mondta a TV2-nek dr. Faragó Péter, a fiú ügyvédje.</p>
      <figure>
        <img src="https://cdn.nwmgroups.hu/s/img/i/1912/20191209gyor-diak-keseles-gyori-szakkepzesi1.jpg?w=644&amp;h=429"/>
        <figcaption>
          <cite>Forrás: Csapó Balázs/Kisalföld</cite>
        </figcaption>
      </figure>
      <blockquote>Az édesapa a történtek után meglátogatta a tanárnőt, egy órán keresztül volt bent a kórházban, együtt sírtak. Minden szempontból megbocsátás érezhető a tanárnőn. A kést az édesapjától kapta védencem, az apa pedig az ő apjától, ez egy családi tradíció"</blockquote>
      <p>– tette hozzá a jogász.</p>
      <figure>
        <img src="https://cdn.nwmgroups.hu/s/img/i/1912/20191209gyor-diak-keseles-gyori-szakkepzesi2.jpg?w=644&amp;h=429"/>
        <figcaption>
          <cite>Forrás: Csapó Balázs/Kisalföld</cite>
        </figcaption>
      </figure>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191208-varhatoan-a-jovo-het-elejen-kiengedik-a-korhazbol-a-gyori-iskolaban-megkeselt-tanarnot.html"/>
        <a href="https://www.origo.hu/itthon/20191207-a-gyori-megkeselt-tanarnot-megmutottek.html"/>
        <a href="https://www.origo.hu/itthon/20191206-tobbszor-is-elmondta-a-gyori-diak-hogy-meg-fogja-keselni-a-tanarat.html"/>
        <a href="https://www.origo.hu/itthon/20191207-letartoztatasban-a-tanarara-kessel-tamado-diakot.html"/>
      </related>
    </article>
  </body>
</html>