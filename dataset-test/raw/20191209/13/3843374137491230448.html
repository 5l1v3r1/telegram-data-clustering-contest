<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/dinamo_riga/09122019-teksta_tiesraide_dinamo_magnitogorskas_me"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T13:52:00+00:00"/>
    <meta property="og:title" content="Rīgas &quot;Dinamo&quot; pretinieku treneris: &quot;Uzvarējām it visā, tikai ne rezultātā&quot;(3)"/>
    <meta property="og:description" content="Vai ''Dinamo'' pārtrauks zaudējumu sēriju? Seko līdzi spēles teksta tiešraidei šeit!"/>
  </head>
  <body>
    <article>
      <h1>Rīgas "Dinamo" pretinieku treneris: "Uzvarējām it visā, tikai ne rezultātā"(3)</h1>
      <address>
        <time datetime="2019-12-09T13:52:00+00:00">09 Dec 2019, 13:52</time>
      </address>
      <p>Kontinentālās hokeja līgas (KHL) kopvērtējuma priekšpēdējā vietā esošā Rīgas "Dinamo" komanda šodien viesojas pie Magņitogorskas "Metallurg", aizvadot pēdējo dueli pirms valstsvienību pārtraukuma. Vārtu drošība šoreiz uzticēta Andrejam Makarovam, dodot atpūtu Aleksanderam Salākam.</p>
      <h3>Magņitogorskas ''Metallurg'' - Rīgas ''Dinamo'' 5:1 (2:0;3:0;0:1)</h3>
      <p><b>Vārti:</b> 13:23 O`Dels (Rasmusens, Potehins) 1:0, 19:06 Ņekoļenko (Ļubimovs, Jakovļevs) 2:0, 26:41 Potehins 3:0, 30:54 Antipins (Rasmusens, vair.) 4:0, 39:56 Ļubimovs (Vladimirovs, Bereglazovs) 5:0, 45:32 Lipsbergs (Batņa, vair.) 5:1.<br/><u>Soda minūtes:</u> 10:26<br/><u>Vārtsargi:</u> Vasīlijs Demčenko - Andrejs Makarovs (no 20:00 Aleksanders Salāks)</p>
      <p><b>60`</b> <b>Spēle galā!</b></p>
      <p><b>56`</b> Vairākums netiek realizēts.</p>
      <p><b>54`</b> Viesi atkal tiek pie vairākuma.</p>
      <p><b>48`</b> Eštona mesto ripu nesavalda Demčenko, lielā ātrumā tai pakaļ trauc Makmilans, kurš uztriecas virsū vārtsargam un saņem noraidījumu. Kanādietis gan tiesnešiem velta ironisku smaidu, nepiekrītot lēmumam.</p>
      <p><b>47`</b> Rīdzinieki tiek pie vēl viena vairākuma.</p>
      <p><b>46`</b> <b>VĀRTI! Par cīņassparu tiek atalgota trešā maiņa, kas vairākumā atklāj ''Dinamo'' rēķinu šovakar. Pēc Kristapa Sotnieka metiena ripa iestrēgst vārtu priekšā, Batņa to pasit Lipsbergam, kurš ieraida ripu vārtos - 1:5.</b></p>
      <p><b>46`</b> Labākā epizode uzbrukumā rīdziniekiem šovakar. Lipsbergs pacīnās uzbrukuma zonā un nogādā ripu Marenim, Rihards apspēlē pretinieku un izlaužas līdz vārtiem, kur tiek nogāzts. ''Dinamo'' tiek pie vairākuma.</p>
      <p><b>45`</b> Mājinieki uzbrukumus veido gluži vai kā treniņspēlē. Ļoti labs moments sestos vārtus gūt Andrejam Loktionovam, tomēr Salāks paspēj pārvietoties un nosargā vārtus neskartus.</p>
      <p><b>44`</b> Demčenko atsit Emīla Ģēģera metienu no vārtu priekšas, Brendonam Makmilanam neizdodas no gaisa trāpīt pa atlēkušo ripu.</p>
      <p><b>42`</b> Ļoti riskanti aizsardzības zonā nospēlē Sergejs Gimajevs, pieļauj kļūdu, un glābt nākas Salākam.</p>
      <p><b>41`</b> Sācies mača trešais periods.</p>
      <p>
        <b>Spēle ''Dinamo'' izpildījumā bijusi tik bezcerīga, ka uz ilgāku laiku atsakās strādāt arī Sportacentrs.com mājaslapa. Taču tagad atkal esam ierindā!</b>
      </p>
      <p><b>40`</b> <b>VĀRTI! “Metallurg” turpina dominēt un atkal gūst “vārtus ģērbtuvēs”. Mājinieki iespiež viesus aizsardzības zonā, viens pie tālā vārtu stabiņa palicis Romāns Ļubimovs, kurš soda rīdziniekus par kārtējo vaļību – Salāks ripu pat aizķer, taču glābt neizdodas. Otrā trešdaļa noslēgusies ar 0:5.</b></p>
      <p><b>35`</b> “Dinamo” tiek pie otrā vairākuma spēlē, bet atkal bez panākumiem.</p>
      <p><b>31`</b> Pamatīgi uzvilcies ir Rihards Marenis, kurš ceturto vārtu zaudējumā atradās uz noraidīto soliņa par sitienu pretiniekam. Tagad uzbrucējam tur jāatgriežas vēl uz desmit minūtēm, izciešot disciplinārsodu.</p>
      <p><b>31`</b> <b>VĀRTI! Tehnisku iemeslu dēļ uz brīdi aprāvusies spēles teksta tiešraide, bet apstāties nedomā “Metallurg”, Viktoram Antipinam ar šāvienu no zilās līnijas vairākumā panākot 4:0.</b></p>
      <p><b>27`</b> <b>VĀRTI! Pirmo reizi nākas kapitulēt arī Salākam. Bogdans Potehins uzbrukuma zonā apspēlē Lauri Dārziņu, un pietuvojas vārtiem, netraucēts izbrīvē metiena pozīciju un neatstāj variantus arī vārtsargam - 0:3.</b></p>
      <p><b>27`</b> Otrajā periodā spēle nedaudz izlīdzinājusies, taču pārsvars joprojām ir Magņitogorskai.</p>
      <p><b>22`</b> ''Dinamo'' laba iespēja pretuzbrukumā. Ņikita Setdikovs eleganti nomāna pretspēlētāju un piespēlē uz otru malu Eštonam, kuram neizdodas izpildīt kārtīgu metienu.</p>
      <p><b>21`</b> Otrā perioda sākumā rīdzinieki veikuši vārtsargu maiņu, laukumā dodoties Aleksanderam Salākam. Andrejs Makarovs šovakar atvairīja desmit no 12 metieniem.</p>
      <p><b>20`</b> Pirmā trešdaļa noslēgusies.</p>
      <p><b>19`</b> <b>VĀRTI! ''Dinamo'' nonāk vēl dziļākos iedzinējos. Ar teicamu saspēli ''Metallurg'' izrausta viesu aizsardzību, pozīciju vārtos pazaudē arī Makarovs un Arhips Ņekoļenko ripu no uzbrukuma zonas vidus ieraida pustukšos vārtos - 0:2.</b></p>
      <p><b>18`</b> Mājinieki pārliecinoši kontrolē iniciatīvu un neļauj ''Dinamo'' izdarīt neko vairāk kā vien ieraidīt ripu uzbrukuma zonā un atkal aizsargāties. Daudz cīņu pie laukuma apmalēm.</p>
      <p><b>14`</b> <b>VĀRTI! ''Metallurg'' izvirzās vadībā. Rīdzinieki pretinieku zonā uzvar iemetienu, taču ripu zaudē, un ātro pretuzbrukumu ar metienu zem vārtu pārliktņa noslēdz Eriks O`Dels - 0:1. Sedzamos spēlētājus nesadala Bens Māršals un Artūrs Kulda, O`Delam izmantojot apjukuma brīdi ''Dinamo'' aizsardzībā.</b></p>
      <p><b>13`</b> Arī ''Dinamo'' vairākumā neizveido nevienu bīstamu momentu. Mājinieki mazākumā spēlē agresīvi un aktīvi iet virsū, ar ko viesi netiek galā.</p>
      <p><b>11`</b> Roberts Lipsbergs nopelna vairākumu rīdziniekiem.</p>
      <p><b>10`</b> Pirmo vārtu gūšanas iespēju izveido ''Dinamo'' otrā maiņa. Kārters Eštons pie apmales izcīna ripu un nogādā to Gintam Meijam, kurš spēcīgi met nedaudz virs vārtu augšējā stūra.</p>
      <p><b>9`</b> ''Metallurg'' kāpina spēles tempu un ir pārņēmuši iniciatīvu. Vasīlijam Demčenko vēl nav nācies pa īstam iesaistīties spēlē.</p>
      <p><b>5`</b> Pirmā bīstamā epizode pie viesu vārtiem. Makarovs atvaira aizsarga metienu no zilās līnijas, ripa paliek vārtu priekšā, bet Roberts Mamčics neļauj Denisam Rasmusenam izpildīt precīzu metienu.</p>
      <p><b>4`</b> Neviens bīstams moments pie Andreja Makarova sargātajiem vārtiem nerodas, mazākums izturēts.</p>
      <p><b>2`</b> ''Dinamo'' paliek mazākumā, aizsardzības zonā Oskars Batņa paklupina Denisu Paršinu.</p>
      <p><b>1`</b> <b>Spēle sākusies!</b></p>
      <p>Rīgas "Dinamo" šobrīd ir nopietnas problēmas ar aizsargiem, jo daudzi ir traumēti, tāpēc spēlei pieteikti vien seši šīs pozīcijas spēlētāji un 14 uzbrucēji.</p>
      <h3>Rīgas "Dinamo" sastāvs</h3>
      <p>Andrejs Makarovs (Aleksanders Salāks); Artūrs Kulda - Bens Māršals, Kristaps Sotnieks - Arvils Bergmanis, Roberts Mamčics - Sergejs Gimajevs, Lauris Dārziņš - Brendons Makmilans - Ņikita Setdikovs, Kārters Eštons - Gints Meija - Miķelis Rēdlihs, Rihards Marenis - Oskars Batņa - Roberts Lipsbergs, Kirils Sļepecs – Andris Džeriņš - Emīls Ģēģeris, Daniels Bērziņš, Antons Trastašenkovs.</p>
    </article>
  </body>
</html>