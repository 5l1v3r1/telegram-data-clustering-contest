<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/federatiile-sportive-din-rusia-reactioneaza-dupa-suspendarea-de-4-ani-pentru-dopaj/"/>
    <meta property="og:site_name" content="Europa FM"/>
    <meta property="article:published_time" content="2019-12-09T13:26:05+00:00"/>
    <meta property="og:title" content="Federațiile sportive din Rusia reacționează după suspendarea de 4 ani pentru dopaj"/>
    <meta property="og:description" content="Sportivii ruși vor merge la Jocurile Olimpice de la Tokyo sub un drapel neutru – anunță președinții mai multor federații, după ce această țară a fost suspendată pentru 4 ani din aproape toate competițiile, din cauza unui uriaș scandal de dopaj."/>
  </head>
  <body>
    <article>
      <h1>Federațiile sportive din Rusia reacționează după suspendarea de 4 ani pentru dopaj</h1>
      <address>
        <time datetime="2019-12-09T13:26:05+00:00">09 Dec 2019, 13:26</time>
      </address>
      <p>Sportivii ruși vor merge la <b>Jocurile Olimpice de la Tokyo</b> sub un drapel neutru – anunță președinții mai multor federații, după ce această țară a fost suspendată pentru 4 ani din aproape toate competițiile, din cauza unui uriaș scandal de dopaj.</p>
      <p>Conducătorul forului de natație, <b>Vladimir Salnikov</b> declară că înotătorii ruși trebuie să meargă în <b>Japonia</b>, chiar dacă nu își vor mai reprezenta țara, fiindcă nimeni nu are dreptul să le ia visurile celor nevinovați.</p>
      <p>Președintele federației ruse de handbal – <b>Serghei Cicearev</b> crede și el că echipele pe care le coordonează vor fi prezente la Olimpiadă, dar și că sancțiunea de astăzi va ambiționa și mai mult selecționata feminină pentru a căștiga <b>Campionatul Mondial</b> aflat în desfășurare în Japonia.</p>
      <p>Amintim, <b>Agenția Mondială Antidoping</b> a suspendat Rusia din aproape toate competițiile majore, până în <b>2024</b>.</p>
      <p>În afara <b>Jocurilor Olimpice</b> din vara viitoare, a fost exclusă și de la <b>Cupa Mondială de fotbal</b> din <b>2022</b>, găzduită de <b>Qatar</b>.</p>
      <p>Sancțiunea nu pune însă în pericol participarea Rusiei și la <b>Euro 2020</b>, unde <b>St. Petersburg</b> se va numără printre orașele gazdă, în condițiile în care <b>UEFA</b> nu este considerată organizatoare de competiții majore, de către <b>Forul Mondial Antidoping</b>.</p>
      <p>Rusia este acuzată că ar fi ascuns mii de rezultate pozitive la testele sportivilor.</p>
      <p>Pedeapsa extrem de dură a venit după ce ministrul rus al Sporturilor a refuzat orice comunicare în privința acestor acuzații.</p>
      <p>În plus, <b>Rusia</b> este judecată ca “<b>recidivistă</b>” după ce a mai fost exclusă din același motiv și de la <b>Jocurile Olimpice de la Rio</b>, în <b>2016</b>.</p>
    </article>
  </body>
</html>