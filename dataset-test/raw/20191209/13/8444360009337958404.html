<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/melissanidis-to-ousiastiko-gia-emas-i-ypografi-perifereias-erasitexnikis/2932689/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T13:24:20+00:00"/>
    <meta property="og:title" content="Μελισσανίδης: “Το ουσιαστικό για εμάς η υπογραφή Περιφέρειας – Ερασιτεχνικής!”"/>
    <meta property="og:description" content="Σε πολύ κλίμα ολοκληρώθηκε η συνάντηση του Δημήτρη Μελισσανίδη με τον Περιφερειάρχη Αττικής, Γιώργο Πατούλη στα γραφεία της Περιφέρειας όπου και υπογράφτηκε η συμφωνία για την υπογειοποίηση στη Νέα Φιλαδέλφεια που ανοίγει το δρόμο για την ολοκλήρωση του γηπέδου της ΑΕΚ."/>
  </head>
  <body>
    <article>
      <h1>Μελισσανίδης: “Το ουσιαστικό για εμάς η υπογραφή Περιφέρειας – Ερασιτεχνικής!”</h1>
      <h2>Σε πολύ κλίμα ολοκληρώθηκε η συνάντηση του Δημήτρη Μελισσανίδη με τον Περιφερειάρχη Αττικής, Γιώργο Πατούλη στα γραφεία της Περιφέρειας όπου και υπογράφτηκε η συμφωνία για την υπογειοποίηση στη Νέα Φιλαδέλφεια που ανοίγει το δρόμο για την ολοκλήρωση του γηπέδου της ΑΕΚ.</h2>
      <address><time datetime="2019-12-09T13:24:20+00:00">09 Dec 2019, 13:24</time> by <a rel="author">Newsit Newsroom</a></address>
      <p>Με τον καλύτερο τρόπο ολοκληρώθηκε η συνάντηση της <a href="https://www.newsit.gr/tags/aek/">ΑΕΚ</a> με την Περιφέρεια Αττικής, αφού το μεσημέρι της Δευτέρας (9/12) υπογράφτηκε η έγκριση για την υπογειοποίηση στη Νέα Φιλαδέλφεια που βάζει στην τελική ευθεία την ολοκλήρωση του γηπέδου της “Αγιά Σοφιάς”. Ο Δημήτρης Μελισσανίδης εξέφρασε, στο περιθώριο της συνάντησης με τον Περιφερειάρχη, Γιώργος Πατούλη, την ικανοποίησή του για την εξέλιξη του ζητήματος αλλά τόνισε ότι απομένει ακόμα η υπογραφή της Ερασιτεχνικής με την Περιφέρεια για να έχει ουσία η σημερινή συμφωνία.</p>
      <p><b>Αρχικά μετά την ολοκλήρωση της συνάντηση ο Περιφερειάρχης Αττικής δήλωσε:</b> “Χαίρομαι που πριν λίγο καιρό πρόεδρο καθίσαμε σε αυτό το γραφείο και δώσαμε κάποιες υποσχέσεις. Αυτές οι υποσχέσεις υλοποιούνται πλέον βήμα-βήμα. Έχουμε δρόμο μπροστά μας αλλά αυτή εδώ η σημερινή υπογραφή είναι μια πολύ σημαντική εξέλιξη και χαίρομαι ιδιαίτερα”.</p>
      <p><b>Ο ισχυρός άνδρας της ΑΕΚ με τη δική του σειρά είπε:</b> “Θέλω κι εγώ από τη μεριά μου να ευχαριστήσω για την προσπάθεια. Πρέπει όμως να πούμε ότι αυτή είναι η προτελευταία υπογραφή. Η βασική και ουσιαστική υπογραφή για να τελειώσει το γήπεδο μας είναι αυτή που θα κάνει η Περιφέρεια με τον Ερασιτέχνη. Αυτό μας επείγει. Αυτό που υπογράφουμε σήμερα είναι ένα έργο του Δημοσίου. Η Περιφέρεια φτιάχνει έναν δρόμο που έχει σχέση βέβαια με το γήπεδο. Το ουσιαστικό για εμάς είναι η υπογραφή Περιφέρειας-Ερασιτεχνικής. Εμείς έχουμε τελειώσει και περιμένουμε πλέον την Περιφέρεια για να μπει μέσα και να τελειώσει το γήπεδο μας”.</p>
      <p><b>Ο κ. Πατούλης από την πλευρά του δεσμεύτηκε στο τέλος πως όλα θα γίνουν όπως πρέπει λέγοντας:</b> “Κύριε πρόεδρε δείξαμε μέσα σε λίγους μήνες ότι πράττουμε ό,τι έχουμε υποσχεθεί. Υποσχόμαστε ότι θα υπάρξει και αυτή τη υπογραφή με τον Ερασιτέχνη”, ανέφερε, <b>ενώ όταν ρωτήθηκε πότε θα μπουν οι υπογραφές απάντησε:</b> “Την ημερομηνία θα την δώσει η Υπηρεσία μας όμως οφείλω να σας πω όμως ότι κάναμε έλεγχο σε όλες τις διαδικασίες και παρότι είχαμε πει ότι αυτή η υπογραφή θα μπει μάλλον μετά τις γιορτές χαίρομαι που καταφέραμε να γίνει είκοσι περίπου μέρες πριν. Το ίδιο θα κάνουμε και για τις άλλες ενέργειες. Ό,τι λέμε θα προσπαθούμε να το κάνουμε πιο νωρίς”.</p>
    </article>
  </body>
</html>