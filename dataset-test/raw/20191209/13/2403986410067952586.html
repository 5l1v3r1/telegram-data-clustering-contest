<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/chogo_ne_mozhna_yisti_zhinkam_vvecheri_yizha_yaka_ruynuye_sertse_n1245874"/>
    <meta property="og:site_name" content="24 Канал"/>
    <meta property="article:published_time" content="2019-12-09T13:45:00+00:00"/>
    <meta property="og:title" content="Чого не можна їсти жінкам ввечері: їжа, яка руйнує серце"/>
    <meta property="og:description" content="Нічні перекуси не є хорошою звичкою. Вони погіршують сон та сприяють набору зайвої ваги"/>
  </head>
  <body>
    <article>
      <h1>Чого не можна їсти жінкам ввечері: їжа, яка руйнує серце</h1>
      <address><time datetime="2019-12-09T13:45:00+00:00">09 Dec 2019, 13:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Нічні перекуси не є хорошою звичкою. Вони погіршують сон та сприяють набору зайвої ваги</b>
      </p>
      <p>Колумбійські вчені виявили, що споживання великої кількості калорій погіршує серцеве здоров’я жінок, повідомляє<a href="https://www.studyfinds.org/study-for-women-too-many-evening-calories-especially-detrimental-to-heart-health/"> Study Finds</a>. Фахівці також зазначають, що це може призводити до розвитку захворювань серця і судин.</p>
      <blockquote>Читайте також: <a href="https://24tv.ua/health/yake_harchuvannya_mozhe_zaminiti_diabetikam_insulin_n1244453">Яке харчування може замінити діабетикам інсулін</a></blockquote>
      <h3>Суть дослідження</h3>
      <p>Вчені провели дослідження за участі 112 жінок. Середній вік жінок становив 33 роки і 44% з них були латиноамериканками.</p>
      <p>Учасниць обстежили двічі — перед початком дослідження і після нього.</p>
      <p>Серцеве здоров’я жінок оцінили відповідно до факторів ризику, на які можна вплинути, змінивши спосіб життя. А саме: відмова від куріння, вживання здорової їжі та контроль артеріального тиску.</p>
      <p>У ході дослідження жінки вели щоденники харчування.</p>
      <figure>
        <img src="https://24tv.ua/resources/photos/news/620_DIR/201912/1245874_10355092.jpg?201912115530"/>
        <figcaption>Їжа ввечері не повинна бути калорійною</figcaption>
      </figure>
      <p>Після закінчення експерименту виявилося, що<b> у жінок, які споживали більшу частину калорій увечері, ризик розвитку серцево-судинних захворювань був вищим.</b></p>
      <p>Зокрема, підвищення кількості калорій на 1% збільшувало <b>шанси на підвищення тиску й індексу маси тіла</b>, а також погіршувало контроль за рівнем цукру у крові.</p>
      <p>Вчені зазначають, що планування харчування з урахуванням розподілу калорійності впродовж дня і зниження її до вечора — <b>ефективний спосіб знизити ризик серцевих захворювань.</b></p>
      <p>Пробудження від почуття голоду і неконтрольований нічний похід до холодильника зустрічаються лише у 1-2% від усього населення. Подібна поведінка викликана порушеннями нічних коливань лептину і кортизолу, а також неадекватною реакцією організму на інсулін.</p>
      <p>Для того, аби зберегти серце здоровим, слід обмежити споживання калорійної їжі в вечірній час. Фастфуд, джанкфуд, та навіть домашня поживна їжа може спричинити шкоду для вашого здоров'я, якщо не обмежити її споживання на ніч. Вечеря повинна бути поживною, однак легкою.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я.</a></blockquote>
    </article>
  </body>
</html>