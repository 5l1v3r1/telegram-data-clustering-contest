<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/romania-sanctionata-de-uefa-ce-meci-important-va-juca-echipa-nationala-cu-portile-inchise_500904.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T13:29:21+00:00"/>
    <meta property="og:title" content="România, sancţionată de UEFA. Ce meci important va juca echipa naţională cu PORŢILE ÎNCHISE"/>
    <meta property="og:description" content="FRF nu are cum să evite o nouă sancţiune din partea UEFA, după ancheta demarată de forul european ca urmare a evenimentelor de la meciul Rom&amp;acirc;nia - Suedia din preliminariile Euro 2020. Astfel, echipa naţională va juca cel puţin un meci d"/>
  </head>
  <body>
    <article>
      <h1>România, sancţionată de UEFA. Ce meci important va juca echipa naţională cu PORŢILE ÎNCHISE</h1>
      <address><time datetime="2019-12-09T13:29:21+00:00">09 Dec 2019, 13:29</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>FRF nu are cum să evite o nouă sancţiune din partea UEFA, după <a href="https://www.romaniatv.net/nationala-romaniei-risca-sa-fie-sanctionata-din-nou-pentru-rasism-uefa-a-deschis-procedura-impotriva-frf-situatia-e-ingrijoratoare_500626.html">ancheta demarată de forul european</a> ca urmare a evenimentelor de la meciul România - Suedia din preliminariile Euro 2020. Astfel, echipa naţională va juca cel puţin un meci de pe teren propriu fără spectatori sau doar cu copii în tribune.</p>
      <p>Foto: FRF</p>
      <p>UEFA a anchetat FRF pentru cinci capete de acuzare, şi anume: banner interzis; scandări interzise, folosirea materialelor pirotehnice, obiecte lansate pe teren şi comportament rasist. Sancțiunea se va aplica în toamnă, la prima partidă din Divizia B a Ligii Națiunilor.</p>
      <p>
        <a href="https://www.romaniatv.net/scandal-la-frf-un-titular-din-echipa-nationala-a-romaniei-a-fost-sanctionat-dur-pentru-rasism_499559.html">
          <b>Scandal la FRF. Un titular din echipa naţională a României a fost sancţionat dur pentru RASISM</b>
        </a>
      </p>
      <p>Pe 20 noiembrie, la cinci zile de la partida România - Suedia, UEFA deschidea un alt caz împotriva FRF, cea mai importantă acuzaţie fiind cea de rasism. Atacantul suedez Alexander Isak s-a plâns de discriminare, jocul oprindu-se în minutul 81. A doua întrerupere, după ce, în minutul 19, arbitrul Daniele Orsato suspendase temporar întâlnirea din cauza torțelor și a petardelor aruncate pe gazon.</p>
      <p>FRF a susținut că nu a fost trecut un atac rasist nici în raportul arbitrului, nici în cel al observatorului, iar reprezentanții FARE (Football Against Racism in Europe) nu ar fi notat nimic deosebit pe Național Arena. Totuşi, UEFA a anunțat după o anchetă de 16 zile că adaugă al cincilea cap de acuzare la acest dosar, "comportament rasist".</p>
      <p>UEFA va anunţa decizia pe 12 decembrie, cu minimum o partidă fără spectatori plus o amendă drastică. Astfel, cel mai probabile, România va juca fără spectatori la începutul toamnei viitoare, prima partidă acasă din Divizia B a Ligii Națiunilor.</p>
    </article>
  </body>
</html>