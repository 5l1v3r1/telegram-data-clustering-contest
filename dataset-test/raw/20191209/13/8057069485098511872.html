<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/antidopingo-agentura-rusijai-skyre-diskvalifikacija/300493"/>
    <meta property="og:site_name" content="krepsinis.net"/>
    <meta property="article:published_time" content="2019-12-09T13:17:00+00:00"/>
    <meta property="og:title" content="Antidopingo agentūra Rusijai skyrė diskvalifikaciją"/>
    <meta property="og:description" content="Rusijos sporto pasaulį sukrėtė dar vienas skandalas - pasaulinė antidopingo agentūra (WADA) paskelbė, kad šios šalies sportininkas skyrė ilgą..."/>
  </head>
  <body>
    <article>
      <h1>Antidopingo agentūra Rusijai skyrė diskvalifikaciją </h1>
      <address>
        <time datetime="2019-12-09T13:17:00+00:00">09 Dec 2019, 13:17</time>
      </address>
      <p> Rusijos sporto pasaulį sukrėtė dar vienas skandalas – pasaulinė antidopingo agentūra (WADA) paskelbė, kad šios šalies sportininkas skyrė ilgą diskvalifikaciją.</p>
      <p>Pasak pranešimo, visų sporto šakų atstovams ketverius metus uždrausta varžytis po Rusijos vėliava. Tai reiškia, kad kitų metų Tokijo olimpiadoje Rusijos nematysime – jos sportininkai galės dalyvauti kaip neutralūs atletai.</p>
      <p>WADA tokį sprendimą priėmė todėl, kad nustatyta, jog Maskvoje buvo klastojami laboratorinių tyrimų duomenys. Rusija šį sprendimą, be abejo, apskųs ir tada prasidės teismų maratonas, kuris gali gerokai užsitęsti.</p>
      <p>Lieka neaišku, kas bus su Rusijos krepšinio rinktine, kuri turi dalyvauti olimpiados kvalifikacijoje. Sergejaus Bazarevičiaus auklėtiniai pateko į atranką Splito mieste, kur taip pat bus Vokietija, Meksika, Tunisas, Brazilija ir šeimininkė Kroatija.</p>
    </article>
  </body>
</html>