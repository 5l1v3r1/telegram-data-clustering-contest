<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/12/09/infografika/ekonomika/serednomisyachna-zarplata-ukrayini-dynamika-zrostannya"/>
    <meta property="og:site_name" content="Слово і Діло"/>
    <meta property="article:published_time" content="2019-12-09T13:08:45+00:00"/>
    <meta property="og:title" content="Середньомісячна зарплата в Україні: динаміка зростання"/>
    <meta property="og:description" content="Середньомісячна зарплата в Україні в жовтні становила 10,7 тисячі гривень. З початку року вона зросла на 16,3 відсотка."/>
  </head>
  <body>
    <article>
      <h1>Середньомісячна зарплата в Україні: динаміка зростання</h1>
      <address>
        <time datetime="2019-12-09T13:08:45+00:00">09 Dec 2019, 13:08</time>
      </address>
      <p>
        <b>Міністр економіки Тимофій Милованов порадував українців <a href="https://www.slovoidilo.ua/2019/11/06/novyna/finansy/minekonomyky-oprylyudnyly-tryrichnyj-prohnoz-shhodo-zrostannya-zarplat">прогнозом щодо зростання зарплат</a>. Згідно з даними міністерства, в наступному році середня зарплата в Україні може зрости до 12,5 тисячі гривень, в 2021 році – до 14,2 тисяч, в 2022 році – до 16 тисяч. Поки ж, станом на жовтень, середньомісячна зарплата в Україні становила 10,7 тисячі гривень. «Слово і Діло» подивилося, як ця цифра змінювалася з початку року, а також останні кілька років.</b>
      </p>
      <p>Станом на жовтень 2019 року середньомісячна зарплата в Україні складала 10 тисяч 727 гривень. Для порівняння, у жовтні 2014-го ця цифра становила 3 тисячі 509 гривень, в 2015-му – 4 тисячі 532 гривні, в 2016-му – 5 тисяч 350 гривень, в 2017-му – 7 тисяч 377 гривень, в 2018-му – 9 тисяч 218 гривень.</p>
      <p>При цьому порівняно з січнем середньомісячна зарплата теж непогано зросла. На початку року вона становила 9 тисяч 223 гривень, тобто зросла на 16,3%.</p>
      <p>У січні найвища зарплата була в Києві – 13 тисяч 721 гривень і Донецькій області – 10 тисяч 045 гривень, а найнижча в Чернівецькій області – 6 тисяч 658 гривень. У жовтні краще за всіх отримували, як і раніше, жителі столиці – в середньому 15 тисяч 562 гривень. Але й в інших регіонах ситуація покращилася: в Донецькій області середня зарплата становила 11 тисяч 952 гривень, у Київській – 11 тисяч 325 гривень, у Дніпропетровській – 11 тисяч 157 гривень. Найменше отримували все в тій же Чернівецькій області – в середньому 8 тисяч 211 гривень.</p>
      <figure>
        <img src="http://media.slovoidilo.ua/media/infographics/11/100596/100596-1_uk_origin.png"/>
      </figure>
      <p>Нагадаємо, з 1 грудня в Україні <a href="https://www.slovoidilo.ua/2019/12/01/novyna/ekonomika/ukrayini-zbilshyvsya-prozhytkovyj-minimum">зросли розмір прожиткового мінімуму і мінімальна пенсія</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/12/06/novyna/suspilstvo/kabmin-skasuvav-minimalnu-zarplatu-vchyteliv"/>
        <a href="https://www.slovoidilo.ua/2019/11/28/novyna/ekonomika/ukrayini-borhy-zarplat-zrosly-tretynu"/>
        <a href="https://www.slovoidilo.ua/2019/11/27/novyna/polityka/kabmin-vydilyv-hroshi-zarplaty-medykam-vchytelyam"/>
      </related>
    </article>
  </body>
</html>