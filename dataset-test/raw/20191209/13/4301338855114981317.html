<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/antistrofi-metrisi-gia-ti-megali-premiera-tou-mega/"/>
    <meta property="og:site_name" content="irafina"/>
    <meta property="article:published_time" content="2019-12-09T13:40:19+00:00"/>
    <meta property="og:title" content="Αντίστροφη μέτρηση για τη μεγάλη πρεμιέρα του Mega"/>
    <meta property="og:description" content="Αντίστροφα μετράμε για τη μεγάλη πρεμιέρα του Mega. Ο Βαγγέλης Μαρινάκης μετά την απόκτηση της ταινιοθήκης, του σήματος αλλά και του ονόματος του καναλιού άλλαξε τα σχέδιά του. Ενώ όλοι περίμεναν το One να κάνει πρεμιέρα μέσω της Digea, το Mega θα επανέλθει στις οθόνες μας. Μπορεί η ημερομηνία της πρεμιέρας να παραμένει άγνωστη αφού […]"/>
  </head>
  <body>
    <article>
      <h1>Αντίστροφη μέτρηση για τη μεγάλη πρεμιέρα του Mega</h1>
      <address>
        <time datetime="2019-12-09T13:40:19+00:00">09 Dec 2019, 13:40</time>
      </address>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Αντίστροφα μετράμε για τη μεγάλη πρεμιέρα του Mega.</p>
      <p>Ο Βαγγέλης Μαρινάκης μετά την απόκτηση της ταινιοθήκης, του σήματος αλλά και του ονόματος του καναλιού άλλαξε τα σχέδιά του. Ενώ όλοι περίμεναν το One να κάνει πρεμιέρα μέσω της Digea, το Mega θα επανέλθει στις οθόνες μας.</p>
      <p>Μπορεί η ημερομηνία της πρεμιέρας να παραμένει άγνωστη αφού νομικά ζητήματα είναι ακόμη ανοιχτά ωστόσο ο βασικός σχεδιασμός του προγράμματος έχει ολοκληρωθεί. Όπως αναφέρει μάλιστα η «Real» η ενημέρωση θα έχει μεγάλο κομμάτι και οι εκπομπές μαζί με τα δελτία ειδήσεων θα μεταδίδονται παράλληλα και στο One.</p>
      <p>Σύμφωνα με την ίδια εφημερίδα το ενημερωτικό πρόγραμμα του καναλιού θα ξεκινά νωρίς το πρωί και θα τελειώνει στις 11.</p>
      <p>Το πιθανότερο σενάριο είναι να υπάρχουν τρεις δημοσιογράφος με κεντρικό παρουσιαστή τον Ντίνο Σιωμόπουλο. Ενημέρωση θα υπάρχει και στην απογευματινή ζώνη όπου θα κάνει εκπομπή ο Νίκος Ευαγγελάτος 5 με 7 το απόγευμα. Σύμφωνα με τη «Real» μάλιστα υπάρχει στα σχέδια των ανθρώπων του καναλιού ενημερωτική εκπομπή στην prime time ζώνη.</p>
      <p>Από εκεί και πέρα δε θα πρέπει να θεωρείται απίθανο το σενάριο επιστροφής της «Ανατροπής». Δική τους εκπομπή έρευνας θα παρουσιάζουν ο Χάρης Καρανίκας και ο Γιάννης Μούτσος εναλλάξ ανά 15 ημέρες.</p>
      <p>Έντονη θα είναι η παρουσία του αθλητικού στοιχείου. Εκπομπή θα υπάρχει στη μεσημεριανή ζώνη του Σαββατοκύριακου ενώ αθλητικό σόου θα παρουσιάζει κάθε Κυριακή βράδυ και ο Αντώνης Καρπετόπουλος.</p>
      <p>Όπως αναφέρει η «Real» στα σχέδια του καναλιού είναι και ψυχαγωγική εκπομπή κάθε πρωί ωστόσο δεν είναι κάτι οριστικό. Πρέπει να πούμε ότι μεγάλο μέρος του προγράμματος θα καταλαμβάνουν οι επαναλήψεις των σειρών από την ταινιοθήκη του Mega.</p>
      <p>dailymedia.gr</p>
    </article>
  </body>
</html>