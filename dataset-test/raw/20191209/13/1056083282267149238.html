<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813601/%D8%A8%D8%A7%D8%B2%DB%8C-%DB%B1%DB%B2-%DB%B5-%D9%85%DB%8C%D9%84%DB%8C%D9%88%D9%86-%DB%8C%D9%88%D8%B1%D9%88%DB%8C%DB%8C-%D8%A7%D8%AA%D9%84%DB%8C%D8%AA%DA%A9%D9%88%D9%85%D8%A7%D8%AF%D8%B1%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:20:13+00:00"/>
    <meta property="og:title" content="بازی ۱۲.۵ میلیون یورویی اتلیتکومادرید"/>
    <meta property="og:description" content="اتلتیکومادرید در حالی چهارشنبه آخرین بازی مرحله گروهی لیگ قهرمانان اروپا را انجام می‌دهد که این دیدار حکم فینال دارد."/>
  </head>
  <body>
    <article>
      <h1>بازی ۱۲.۵ میلیون یورویی اتلیتکومادرید</h1>
      <address><time datetime="2019-12-09T13:20:13+00:00">09 Dec 2019, 13:20</time> by <a rel="author">محمد علی ایزدی</a></address>
      <p>اتلتیکومادرید در حالی چهارشنبه آخرین بازی مرحله گروهی لیگ قهرمانان اروپا را انجام می‌دهد که این دیدار حکم فینال دارد.</p>
      <p>به گزارش ایسنا و به نقل از آس، دیدار چهارشنبه شب اتلتیکومادرید در واندا متروپولیتانو برابر لوکوموتیوو فینال ماه نوامبر محسوب می‌شود. این دیدار تعیین کننده برای صعود به مرحله یک هشتم نهایی لیگ قهرمانان اروپا ۲۰-۲۰۱۹ است و ۱۲.۵ میلیون یورو ارزش دارد. ۱۲.۵ میلیون یورو تنها با پیروزی برابر تیم روسی یا حداقل تساوی دو تیم لورکوزن مقابل یوونتوس به دست می‌آید. اختلاف دو تیم تنها یک امتیاز است. لورکوزن شش امتیازی است و اتلتیکو هفت امتیازی. آرامش روخی بلانکو در شروع، خیلی زود از بین رفت. این تیم لیگ قهرمانان را با تساوی ۲ بر ۲ مقابل یوونتوس آغاز کرد و در روسیه توانست با دو گل لوکوموتیو را شکست داد. سپس دو شکست پیاپی در آلمان و تورین شرایط را پیچیده کرد. اکنون پنج ساعت است که روخی بلانکو گلی به ثمر نرسانده است. شرایط این چنین است.</p>
      <p>چالش‌های تیم دیگو پابلو سیمئونه فصل به فصل یکی است. صعود به لیگ قهرمانان اروپا و سپس راه یافتن به مرحله یک هشتم نهایی. در دوران سیمئونه (شش فصل) تنها یک بار این تیم نتوانست از مرحله گروهی صعود نکند. در آن سال ۴۷.۸۰ میلیون یورو کسب کرد که از فصل ۱۳-۲۰۱۲ سومین درآمدزایی کم بود. روخی بلانکو در فصل ۱۸-۲۰۱۹ در حالی از حضور در یک هشتم نهایی بازماند که توانست فاتح لیگ اروپا شود. تیم مادریدی در فصل ۱۶-۲۰۱۵ که توانست به فینال صعود کند ۶۹.۶۶ میلیون یورو به دست آورد. همچنین یک سال بعد که به نیمه نهایی راه یافت ۶۰.۶۰ میلیون یورو کسب کرد. به همین خاطر  دیدار چهارشنبه در واندا متروپولیتانو اهمیت دارد.</p>
      <p>اتلتیکو تنها اگر نامش در قرعه‌کشی شانزدهم دسامبر باشد ۹.۵ میلیون یورو به دست می‌آورد. در مرحله گروهی لیگ قهرمانان هر پیروزی ۲.۷ میلیون یورو ارزش دارد و تساوی ۹۰۰ هزار یورو. به همین خاطر حداقل ۱۰.۴ میلیون یورو یا حداکثر ۱۲.۲ میلیون یورو کسب می‌کند. تاکنون تیم مادریدی از این فصل لیگ قهرمانان ۵۳.۶۸ میلیون یورو درآمدزایی کرده است و اگر لوکوموتیو را شکست دهد این رقم به ۶۶.۱۸ میلیون یورو می‌رسد یعنی رقمی مانند آن سالی که به فینال میلان صعود کرد.</p>
      <p>روخی بلانکو برای رسیدن به این عدد نیاز به گل دارد. سه بازی است که شاگردان سیمئونه در گلزنی ناکام ماندند با وجود این که ۵۰ ضربه به سمت دروازه زدند (۱۷ ضربه در دیدار برابر بارسلونا، ۱۵ ضربه مقابل یوونتوس و ۱۸ ضربه برابر ویارئال) و اگر دیدار برابر گرانادا حساب شود این عدد به ۶۷ می‌رسد که از ۱۷ شوت تنها یک گل به دست آمد. لودی آخرین گل تیمش را در ۳۰۰ دقیقه گذشته به ثمر رساند.</p>
      <p>مترو پولیتانو چهارشنبه شب پر از تماشاگر خواهد بود. هواداران اتلتیکو می‌دانند که شب بزرگی برای تیمشان است و نباید این دیدار را از دست بدهند. در حالی که تنها دو روز به بازی باقی مانده است ۳۰۰۰ بلیت هنوز به فروش نرسیده است. از روسیه ۳۰۰ هوادار در ورزشگاه حاضر خواهند بود. لوکوموتیو حذف شده است و حتی شانسی برای حضور در لیگ اروپا هم ندارد اما با پیروزی ۲ بر یک برابر لورکوزن در هفته نخست شگفتی‌ساز شد.</p>
      <p>فینال چهارشنبه برای اتلتیکو ۱۲.۵ میلیون یورو ارزش دارد و همچنین این تیم می‌تواند در رتبه‌های بالایی یوفا باقی بماند. روخی بلانکو در حال حاضر چهارم است و  رتبه‌اش در ۱۰ سال اخیر نیز چهارم است.</p>
      <p>انتهای پیام</p>
    </article>
  </body>
</html>