<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/whidbey-4-letnie-blizniaczki-przezyly-wypadek-samochodowy-ojciec-zmarl,991778.html"/>
    <meta property="og:site_name" content="TVN24"/>
    <meta property="article:published_time" content="2019-12-09T13:40:25+00:00"/>
    <meta property="og:title" content="Boso, po ciemku, przez las. 4-latki wydostały się z rozbitego auta i szukały pomocy dla taty"/>
    <meta property="og:description" content="4-letnie bliźniaczki Rosaline i Aurora ocalały z wypadku samochodowego, do którego doszło w stanie Waszyngton w USA w piątkowy wieczór 6 grudnia. Ojciec dziewczynek Corey Simmons, który kierował au..."/>
  </head>
  <body>
    <article>
      <h1>Boso, po ciemku, przez las. 4-latki wydostały się z rozbitego auta i szukały pomocy dla taty</h1>
      <address><time datetime="2019-12-09T13:40:25+00:00">09 Dec 2019, 13:40</time> by <a rel="author">mbl//mro</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/48bb9b2c-8fc7-492b-9669-a1cb156a3fc4-480p.mp4" autoplay="" loop=""/>
          <figcaption>4-latki ocalały z tragicznego wypadku w pobliżu Settle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/28280605-fe19-4b29-8ebd-8d5816b94aba-480p.mp4"/>
          <figcaption>Tragiczny wypadek pod Odolanowem. Nie żyje 7-latka</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/36ac8e558ac7690b6f44e2cb5ef93322/b95b2bf0-ea87-49b7-9f6a-53e696eccd59-480p.mp4"/>
          <figcaption>Świebodzin: Pijany spowodował wypadek. Zginął 56-latek</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/4653adc1-f46e-45e7-b62c-376e54ea73cf-480p.mp4" autoplay="" loop=""/>
          <figcaption>19-latka spowodowała wypadek przez kichnięcie</figcaption>
        </figure>
        <figcaption>4-letnie bliźniaczki przeżyły wypadek samochodowy. Ojciec zmarł<cite>Foto: gofundme.com/Corey Simmons funeral &amp; Family Fund | Video: gofundme.com/Corey Simmons funeral &amp; Family Fund</cite></figcaption>
      </slideshow>
      <h3>4-letnie bliźniaczki Rosaline i Aurora ocalały z wypadku samochodowego, do którego doszło w stanie Waszyngton w USA w piątkowy wieczór 6 grudnia. Ojciec dziewczynek Corey Simmons, który kierował autem - nie przeżył. 4-latki wydostały się z wraku, wspięły na zalesione zbocze i dotarły do pobliskiej drogi. Tam znalazła je przejeżdżająca kobieta.</h3>
      <p>Z niewyjaśnionych dotąd przyczyn samochód marki Nissan Sentra zjechał z drogi na wyspie Whidbey, kilkadziesiąt kilometrów od Seattle. Wypadek miał miejsce 6 grudnia koło godziny 18.</p>
      <p>Rozpędzone auto stoczyło się 30 metrów w dół wąwozu i zatrzymało wśród drzew. Wewnątrz auta znajdował się 47-letni budowlaniec Corey Simmons z 4-letnimi córkami bliźniaczkami - Rosaline i Aurorą.</p>
      <related>
        <a href="https://www.tvn24.pl/wiadomosci-ze-swiata,2/winni-zostana-ukarani-odnalezli-kolejne-ofiary-pozaru-w-szkole,991714.html"/>
      </related>
      <p>Mężczyzna nie przeżył. Jak donosi miejscowa prasa, Simmons - w przeciwieństwie do córek - nie miał zapiętych pasów. 4-latki wydostały się z wraku przez rozbite, tylne okno. Następnie wspięły się przez zalesione zbocze wąwozu i dotarły do drogi.</p>
      <p>Tam znalazła dzieci przejeżdżająca kobieta. Ogrzała je i zadzwoniła po policję.</p>
      <p>- Była w odpowiednim miejscu, w odpowiednim czasie. Dziewczynki nie miały na sobie butów i powtarzały "tatuś, tatuś, tatuś" - relacjonuje matka dziewczynek Esther Crider w rozmowie z "The Seattle Times".</p>
      <h3>Małe bohaterki</h3>
      <p>Jak mówi Crider jedyne obrażenia, jakich doznały bliźniaczki, to guz na czole u Rosaline i zadrapania na ramieniu u Aurory. - Poza psychicznym urazem, wszystko z nimi w porządku - zapewnia matka dziewczynek.</p>
      <p>- Corey był niezastąpionym ojcem. Był naszą "złotą rączką". Uwielbiał skakać z dziewczynkami na trampolinie i słuchać z nimi muzyki country. To wszystko łamie mi serce. Kiedyś Rosaline chichotała przez sen, teraz płacze - opowiada kobieta.</p>
      <p>- To bardzo smutna historia, ale jednocześnie też pełna bohaterstwa. Gdyby te dziewczynki nie wykazały się niesamowitym instynktem przetrwania, szukalibyśmy teraz zaginionej rodziny - stwierdziła Trooper Heather Axtman, rzeczniczka prasowa policji stanu Waszyngton w rozmowie z miejscową prasą.</p>
      <p>- Pokonały dziecięcy strach przed lasem i ciemnością - dodała funkcjonariuszka.</p>
      <p>Policja bada okoliczności wypadku i próbuje odpowiedzieć na pytanie, dlaczego auto zjechało z drogi.</p>
      <p>Czytaj też: <a href="https://www.tvn24.pl/katowice,51/szczyrk-wybuch-gazu-kto-zginal-w-domu-przy-leszczynowej-6,990815.html">"Gdzie to się stało? Tam, gdzie ostrzyłeś narty. U tego Józka"</a></p>
      <related>
        <h4>Dowiedz się więcej...</h4>
        <a href="https://www.tvn24.pl/ciekawostki-michalki,5/to-bardzo-glosne-powitanie-po-raz-pierwszy-uslyszala-glos-swojej-matki,991731.html"/>
        <a href="https://fakty.tvn24.pl/r/niepelnosprawne-dzieci-z-miloscia-do-pilki-noznej-walcza-o-puchar,991642.html"/>
        <a href="https://fakty.tvn24.pl/r/stworzyli-bolid-dla-niepelnosprawnego-maksa-tu-slow-brakuje-to-jest-cos-po-prostu-pieknego,991439.html"/>
        <a href="https://www.tvn24.pl/polska-i-swiat,33,m/dziecko-odebrane-polce-ma-trafic-do-adopcji-do-pary-homoseksualistow,991305.html"/>
        <a href="https://www.tvn24.pl/katowice,51/gdzie-to-sie-stalo-tam-gdzie-ostrzyles-narty-u-tego-jozka,990815.html"/>
      </related>
    </article>
  </body>
</html>