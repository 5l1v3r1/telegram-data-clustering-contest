<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/sapte-companii-aeriene-din-republica-moldova-interzise-in-ue-care-sunt-acestea-_3061320.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T13:13:22+00:00"/>
    <meta property="og:title" content="Şapte companii aeriene din Republica Moldova, interzise în UE. Care sunt acestea"/>
    <meta property="og:description" content="Șapte companii aeriene din Republica Moldova nu au fost autorizate să zboare în Uniunea Europeană. Comisia Europeană a publicat luni, 9 decembrie, o listă revizuită a companiilor care nu îndeplinesc standardele internaționale de siguranță, informează un c"/>
  </head>
  <body>
    <article>
      <h1>Şapte companii aeriene din Republica Moldova, interzise în UE. Care sunt acestea</h1>
      <address><time datetime="2019-12-09T13:13:22+00:00">09 Dec 2019, 13:13</time> by <a rel="author">PUBLIKA.MD</a></address>
      <p>Șapte companii aeriene din Republica Moldova nu au fost autorizate să zboare în Uniunea Europeană. Comisia Europeană a publicat luni, 9 decembrie, o listă revizuită a companiilor care nu îndeplinesc standardele internaționale de siguranță, informează un comunicat al executivului comunitar, anunţă <a href="https://www.agerpres.ro/economic-extern/2019/12/09/sapte-companii-aeriene-din-republica-moldova-nu-sunt-autorizate-sa-zboare-in-ue--416846">AGERPRES. </a></p>
      <p>Printre companiile aflate pe această listă se numără:<b> Valan ICC SRL, Aim Air SRL, Air Stork SRL, Megaviation SRL, Pecotox - Air SRL, Terra Avia SRL şi Fly Pro SRL, care sunt înregistrate în Republica Moldova.</b></p>
      <p>Potrivit sursei citate, toate companiile aeriene din Republica Moldova, cu excepția Air Moldova, Fly One și Aerotranscargo, au fost incluse pe această listă din cauza lipsei de supervizare din partea Autorității pentru Aviație Civilă din Republica Moldova, informează Executivul comunitar.</p>
      <p>Conform listei revizuite publicate luni, 115 companii aeriene fac obiectul unei interdicții de exploatare în Uniunea Europeană: 109 înregistrate în 15 state din cauza lipsei de supervizare din partea autorităților aeriene din acele țări, iar alte șase pe fondul îngrijorărilor privind securitatea companiilor respective.</p>
    </article>
  </body>
</html>