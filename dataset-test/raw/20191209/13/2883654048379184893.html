<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/engeland-en-italie-treffen-elkaar-in-aanloop-naar-ek/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T13:29:29+00:00"/>
    <meta property="og:title" content="Engeland en Italië treffen elkaar in aanloop naar EK"/>
    <meta property="og:description" content="Engeland en Italië gaan in de aanloop naar het EK van volgend jaar de strijd met elkaar aan. De twee Europese toplanden, die in de kwalificatie beide als eerste eindigden in hun poule, treffen elkaar op vrijdag 27 maart op Wembley. De beste voetballers van Engeland en Italië namen het op 27 maart vorig jaar ook al tegen elkaar op in de Londense voetbaltempel, toen eindigde het duel in 1-1."/>
  </head>
  <body>
    <article>
      <h1>Engeland en Italië treffen elkaar in aanloop naar EK</h1>
      <address>
        <time datetime="2019-12-09T13:29:29+00:00">09 Dec 2019, 13:29</time>
      </address>
      <p>Engeland en Italië gaan in de aanloop naar het EK van volgend jaar de strijd met elkaar aan. De twee Europese toplanden, die in de kwalificatie beide als eerste eindigden in hun poule, treffen elkaar op vrijdag 27 maart op Wembley. De beste voetballers van Engeland en Italië namen het op 27 maart vorig jaar ook al tegen elkaar op in de Londense voetbaltempel, toen eindigde het duel in 1-1.</p>
      <p>Engeland, de nummer 4 van het laatste WK, won in de kwalificatie zeven van de acht wedstrijden. De ploeg van bondscoach Gareth Southgate werd bij de loting voor het EK ingedeeld in de poule bij Kroatië en Tsjechië. Daar komt nog een land bij. Alle pouleduels worden op Wembley gespeeld. De Engelsen oefenen in de aanloop naar het toernooi ook tegen Oostenrijk, de tweede tegenstander van Oranje op het EK, en Roemenië.</p>
      <p>Italië leverde een perfecte kwalificatiereeks af. De ploeg van trainer Roberto Mancini zette alle tien groepswedstrijden in winst om.</p>
      <p>BUZZS</p>
    </article>
  </body>
</html>