<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/gallia-poini-fylakisis-me-anastoli-ston-igeti-tis-aristeras-zan-lik-melanson/2932691/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T13:29:46+00:00"/>
    <meta property="og:title" content="Γαλλία: Ποινή φυλάκισης με αναστολή στον ηγέτη της Αριστεράς, Ζαν Λικ Μελανσόν"/>
    <meta property="og:description" content="Ο ηγέτης της Αριστεράς στη Γαλλία, Ζαν Λικ Μελανσόν καταδικάστηκε σε ποινή φυλάκισης τριών μηνών με αναστολή και πρόστιμο 8.000 ευρώ."/>
  </head>
  <body>
    <article>
      <h1>Γαλλία: Ποινή φυλάκισης με αναστολή στον ηγέτη της Αριστεράς, Ζαν Λικ Μελανσόν</h1>
      <h2>Ο ηγέτης της Αριστεράς στη Γαλλία, Ζαν Λικ Μελανσόν καταδικάστηκε σε ποινή φυλάκισης τριών μηνών με αναστολή και πρόστιμο 8.000 ευρώ.</h2>
      <address><time datetime="2019-12-09T13:29:46+00:00">09 Dec 2019, 13:29</time> by <a rel="author">Newsit Newsroom</a></address>
      <p>Η ποινή αυτή επιβλήθηκε στον Μελανσόν για τη βίαιη αντίδρασή του απέναντι σε αξιωματούχους που ερευνούσαν καταγγελίες για αργομισθίες συνεργατών του στο Ευρωκοινοβούλιο και για υπέρβαση εξόδων κατά την προεδρική του εκστρατεία το 2017.</p>
      <p>Είχε προηγηθεί η έφοδος αστυνομικών το 2018 στο σπίτι του Μελανσόν και στα γραφεία του κόμματος, “Ανυπότακτη Γαλλία”, ύστερα από εντολή της εισαγγελία του Παρισιού, ενώ ο ηγέτης της Αριστεράς είχε χαρακτηρίσει αυτά τα γεγονότα και τη δίκη ως πολιτική δίωξη.</p>
      <p>Τα επεισόδια που είχε προκαλέσει τότε ο Μελανσόν είχαν προκαλέσει σάλο καθώς μόνο είχε επιτεθεί κατά των αστυνομικών, αλλά είχε θέσει υπό αμφισβήτηση την ανεξαρτησία της δικαιοσύνης, είχε καταγγείλει μια «πολιτική αστυνομική επιχείρηση» και είχε δηλώσει ότι είναι θύμα συνωμοσίας που στοχεύει «να τον εξοντώσει πολιτικά».</p>
      <p>Η εισαγγελία του Παρισιού είχε ξεκινήσει τότε διαδικασία εναντίον του για «απειλές ή πράξεις εκφοβισμού κατά της δικαστικής εξουσίας» και «βία κατά των υπευθύνων της δημόσιας εξουσίας».</p>
      <p>Ο Μελανσόν αντιτίθεται στην οικονομική πολιτική του προέδρου Εμανουέλ Μακρόν και είναι υποστηρικτής των αντικυβερνητικών διαδηλώσεων του κινήματος των “Κίτρινων Γιλέκων”. Μάλιστα στον πρώτο γύρο των προεδρικών εκλογών το 2017 είχε κερδίσει ένα μη αναμενόμενο 19,5%.</p>
    </article>
  </body>
</html>