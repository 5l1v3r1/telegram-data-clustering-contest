<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hlavnydennik.sk/2019/12/09/sokujuca-vrazda-johna-lennona-vrah-si-po-brutalnom-cine-zacal-na-chodniku-citat-knihu/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T13:19:35+00:00"/>
    <meta property="og:title" content="Šokujúca vražda Johna Lennona: Vrah si po brutálnom čine začal na chodníku čítať knihu!"/>
    <meta property="og:description" content="Je to už presne 39 rokov od smrti legendárneho hudobníka a člena skupiny The Beatles Johna Lennona († 40). Potom, čo ho pred očami jeho ženy Yoko Ono zastrelil Mark Chapman, sa vrah následne posadil na chodník a začal si čítať. So samotným páchateľom sa stretli len niekoľko hodín pred..."/>
  </head>
  <body>
    <article>
      <h1>Šokujúca vražda Johna Lennona: Vrah si po brutálnom čine začal na chodníku čítať knihu!</h1>
      <address><time datetime="2019-12-09T13:19:35+00:00">09 Dec 2019, 13:19</time> by <a rel="author">Žaneta Hurbanová</a></address>
      <p>
        <i>
          <b>Je to už presne 39 rokov od smrti legendárneho hudobníka a člena skupiny <a href="https://www.reuters.com/article/us-people-mark-david-chapman-idUSKCN1NK37K">The Beatles Johna Lennona</a> († 40). Potom, čo ho pred očami jeho ženy Yoko Ono zastrelil Mark Chapman, sa vrah následne posadil na chodník a začal si čítať.</b>
        </i>
      </p>
      <p>So samotným páchateľom sa stretli len niekoľko hodín pred samotným aktom. Mark Chapman bol dvadsaťpäťročný muž posadnutý Lennonom. Vraždu si starostlivo plánoval celé mesiace dopredu a ráno 8. decembra 1980 prišiel k budove Dakota, kde celý deň čakal na to, až sa spevák objaví.</p>
      <p>V 17:00 prišiel aj s Yoko do svojho apartmánu. Spevák sa ešte stihol ochotne podpísať Chapmanovi svoju novú platňu Double Fantasy, načo sa vrátil do štúdia. Vrah si ju schoval do kvetináča pred budovou a dychtivo očakával Lennonov návrat. Keď konečne o 22:50 vstúpil do budovy, vystrelil Chapman celkom päťkrát; 4 guľky zasiahli Johna Lennona do chrbta. Aj napriek všetkej snahe lekárov zomrel na následky strelných zranení pár minút po príchode do nemocnice.</p>
      <p>Keď si polícia pre vinníka prišla, šokovala ju scéna ako z nejakého bizarného záberu – Chapman pokojne sedel na chodníku pred budovou Dakoty a čítal si výtlačok „Ten, kto chytá v žite.“ Knihu si so sebou vzal aj do väzenia, kde po prehľadaní objavili jeho vlastnoručne napísané slová „Toto je moja výpoveď.“</p>
      <p>Nikdy sa celkom iste neprišlo na to, z akého popudu sa Chapman rozhodol zabíjať. Sám sa obhajuje slovami, že mal nedostatok sebavedomia a chcel sa presláviť. Na otázku, čo má s vraždou spoločného kniha „Ten, kto chytá v žite“, zareagoval slovami: „Želám si, aby si túto knihu každý aspoň raz prečítal. Je to veľmi mimoriadna kniha, obsahuje veľa odpovedí. A ja dúfam, že v „Ten, kto chytá v žite“ ty odpovede nájdu. Ďakujem . „Sám sa pod toto vyhlásenie podpísal ako Mark David Chapman – chytač v žite.</p>
      <related>
        <a href="http://www.hlavnydennik.sk/2019/12/09/baba-vanga-videla-v-europe-v-roku-2020-nabozensky-konflikt/"/>
      </related>
    </article>
  </body>
</html>