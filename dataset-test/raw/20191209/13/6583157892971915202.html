<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/obywatel-ukrainy-zatrzymany-do-sprawy-zabojstwa-dwoch-mezczyzn/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Obywatel Ukrainy zatrzymany do sprawy zabójstwa dwóch mężczyzn"/>
    <meta property="og:description" content="Policjanci zatrzymali obywatela Ukrainy do sprawy zabójstwa dwóch mężczyzn. Dzisiaj z 36-latkiem będą prowadzone dalsze czynności procesowe."/>
  </head>
  <body>
    <article>
      <h1>Obywatel Ukrainy zatrzymany do sprawy zabójstwa dwóch mężczyzn</h1>
      <address>
        <time datetime="2019-12-09T13:29:00+00:00">09 Dec 2019, 13:29</time>
      </address>
      <p>
        <b>Policjanci zatrzymali obywatela Ukrainy do sprawy zabójstwa dwóch mężczyzn. Dzisiaj z 36-latkiem będą prowadzone dalsze czynności procesowe.</b>
      </p>
      <p>W niedzielę około godziny 13 policjanci otrzymali zgłoszenie o ujawnieniu dwóch ciał na jednej z posesji w Dobrosławowie koło Puław. Przybyły na miejsce lekarz stwierdził zgon. Z obrażeń znajdujących się na obu ciałach wynikało, że do śmierci mężczyzn mogły przyczynić się osoby trzecie.</p>
      <p>Policjanci do późnych godzin wieczornych prowadzili czynności na miejscu zdarzenia pod ścisłym nadzorem prokuratora. Ustalono, że ofiary to obywatele Ukrainy, którzy pracowali na terenie gospodarstwa, gdzie zostali znalezieni.</p>
      <p>Kryminalni do tej sprawy zatrzymali 36-letniego obywatela Ukrainy. Policjanci ustalili, że mężczyzna znał ofiary i pracował razem z nimi w gospodarstwie szkółkarskim. Dziś trwają dalsze czynności procesowe z udziałem 36-latka. Za przestępstwo zabójstwa grozi kara dożywotniego pozbawienia wolności.</p>
      <p>(fot. Policja Puławy)</p>
    </article>
  </body>
</html>