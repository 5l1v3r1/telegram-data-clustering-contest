<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/toughram-z-one-rgb-un-nuovo-kit-da-ddr4-da-16-gb-a-3200-mhz/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="ToughRAM Z-ONE RGB, un nuovo kit da DDR4 da 16 GB a 3200 MHz | Tom's Hardware"/>
    <meta property="og:description" content="Thermaltake ha presentato il kit di memoria ToughRAM Z-ONE RGB da 3200 MHz e con una capacità di 16 GB. Tra le caratteristiche principali abbiamo un dissipatore in alluminio spazzolato, XMP 2.0 e illuminazione RGB compatibile con diversi ecosistemi."/>
  </head>
  <body>
    <article>
      <h1>ToughRAM Z-ONE RGB, un nuovo kit da DDR4 da 16 GB a 3200 MHz | Tom's Hardware</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p><b>Thermaltake</b> ha annunciato i nuovi<b> kit DDR4 ToughRAM Z-ONE RGB</b>. Queste memorie con frequenza di <b>3200 MHz</b> sono supportate sia da piattaforme <b>Intel</b> che <b>AMD</b> e presentano un design pulito e accattivante, con la superficie del <b>dissipatore in alluminio spazzolato</b> e il bordo superiore dedicato all’illuminazione RGB con 16,8 milioni di colori grazie ai <b>10 LED indirizzabili</b>.</p>
      <figure>
        <img src="https://www.tomshw.it/images/images/2019/12/thermaltake-toughram-z-one-rgb-67498.768x432.jpg"/>
      </figure>
      <p>Thermaltake ha riservato grande attenzione alla qualità dei materiali per queste memorie: il <b>circuito stampato</b> è composto da <b>10</b> <b>strati</b>, con lo strato interno in rame da 2 once (56,7 grammi) per una migliore conducibilità elettrica e 10μ di pin dorati.</p>
      <p>Esiste un software per controllare e monitorare le ToughRAM Z-ONE RGB, scaricabile dal<a href="https://file.thermaltake.com/file/software/TOUGHRAMRGB_Setup_101_x64.zip"> sito ufficiale</a>, che consente di tenere sott’occhio le <b>temperature</b>, la <b>frequenza</b> e le <b>prestazioni</b> <b>in tempo reale</b> oltre al poter impostare o creare effetti di luce con più di 25 modalità di illuminazione.</p>
      <p>Se questo non dovesse bastare, sappiate che è possibile sincronizzare questi moduli di memoria grazie a <b>TT RGB PLUS</b> con l’intero ecosistema di componenti e periferiche Thermaltake dotate di illuminazione RGB, inoltre è possibile sincronizzarli con TT AI Voice Control, Razer Chroma e Amazon Alexa RGB.</p>
      <figure>
        <img src="https://www.tomshw.it/images/images/2019/12/thermaltake-toughram-z-one-rgb-67497.768x432.jpg"/>
      </figure>
      <p>Le memorie ToughRAM Z-ONE RGB supportano anche schede madre con header ARGB a 5 V: <b>Asus Aura Sync</b>, <b>Gigabyte RGB Fusion</b>, <b>MSI Mystic Light Sync</b> e <b>ASRock Polychrome</b>.</p>
      <p>Le alte prestazioni sono garantite e facilitate dalla compatibilità con la tecnologia<b> Intel XMP 2.0</b>. Il kit di memoria Thermaltake ToughRAM Z-ONE RGB è disponibile a un prezzo consigliato di 89,99 dollari su <a href="https://www.ttpremium.com/product/toughram-z-one-rgb-memory-ddr4-3200mhz-16gb/">ttpremium.com</a> ed è coperto da una garanzia a vita limitata.</p>
    </article>
  </body>
</html>