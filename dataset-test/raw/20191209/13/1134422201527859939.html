<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/februarban-erkezik-a-the-suicide-of-rachel-foster-a-daedalic-entertainment-legujabb-kalandja"/>
    <meta property="og:site_name" content="Game Channel"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Februárban érkezik a The Suicide of Rachel Foster, a Daedalic Entertainment legújabb kalandja"/>
    <meta property="og:description" content="Újabb minőségi kalandjátékkal szeretné megajándékozni hamarosan a műfaj kedvelőit a német Daedalic Entertainment, akik varázslatos és..."/>
  </head>
  <body>
    <article>
      <h1>Februárban érkezik a The Suicide of Rachel Foster, a Daedalic Entertainment legújabb kalandja</h1>
      <address><time datetime="2019-12-09T13:54:00+00:00">09 Dec 2019, 13:54</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>Újabb minőségi kalandjátékkal szeretné megajándékozni hamarosan a műfaj kedvelőit a német Daedalic Entertainment, akik varázslatos és különleges alkotásaikkal az elmúlt években rengeteg rajongót szereztek maguknak.</b> <br/>Következő művükkel pedig egy kicsit elrugaszkodnak a rajzfilmes megoldásoktól, az olasz One-o-One Games közbenjárásával készülő <a href="http://www.gamechannel.hu/jatekok/the-suicide-of-rachel-foster/3977">The Suicide of Rachel Foster</a> ugyanis egy belső nézetes, intenzív, nem mellesleg pedig realisztikus megközelítésű kaland lesz, melyben egy hegyi hotelbe utazva az lesz a feladatunk, hogy <b>megoldjunk egy igencsak misztikus családi rejtélyt</b>, a főszerepben egy fiatal lány öngyilkosságával. <br/><br/>Az alkotásban fel kell fedeznünk a teljes hotelt, nyomok után kutakodni, vezetni a szerteágazó sztoriszálat, és élvezni a thrillerekre, sőt gyakran horrorokra emlékeztető atmoszférát. Ha megtetszett volna, a <a href="http://www.gamechannel.hu/jatekok/the-suicide-of-rachel-foster/3977">The Suicide of Rachel Foster</a> 2020. február 19-én jelenhet majd meg - első körben kizárólag PC-re, de később konzolokra is.</p>
      <figure>
        <iframe src="https://www.youtube.com/embed/LyF6yiL5S44" width="744" height="400" data-service="Youtube" scrolling="no"/>
      </figure>
      <p>
        <a href="http://www.gamechannel.hu/video/februarban-erkezik-a-the-suicide-of-rachel-foster-a-daedalic-entertainment-legujabb-kalandja">Nézd nagyban ezt a videót!</a>
      </p>
    </article>
  </body>
</html>