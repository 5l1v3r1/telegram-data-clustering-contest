<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176376/87-rocna-babicka-stravila-mesiace-strikovanim-capic-ktore-zavesila-na-plot-aby-si-ich-mohol-ktokolvek-vziat"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T13:09:00+00:00"/>
    <meta property="og:title" content="87-ročná babička strávila mesiace štrikovaním čapíc, ktoré zavesila na plot, aby si ich mohol ktokoľvek vziať"/>
    <meta property="og:description" content="Niektorí hrdinovia nosia meče a štíty, iní štrikovacie ihlice."/>
  </head>
  <body>
    <article>
      <h1>87-ročná babička strávila mesiace štrikovaním čapíc, ktoré zavesila na plot, aby si ich mohol ktokoľvek vziať</h1>
      <h2>Niektorí hrdinovia nosia meče a štíty, iní štrikovacie ihlice.</h2>
      <address><time datetime="2019-12-09T13:09:00+00:00">09 Dec 2019, 13:09</time> by <a rel="author">Ľubomíra Somodiová</a></address>
      <p>PLYMOUTH 9. december 2019 - <b>Gesto 87-ročnej ženy</b> vás nielen zohreje pri srdci, no predovšetkým pomôže udržať hlavy niektorých ľudí v teple.<b> Staršia žena z Plymouthu v americkom štáte Massachusetts,</b> ktorá nechce byť menovaná,<b> strávila mesiace štrikovaním 75 čiapok</b> pre deti v nádeji, že ich ochránia pred brutálnymi mrazmi, ktoré každoročne panujú na severovýchode USA.</p>
      <h3>Chcela sa odvďačiť komunite</h3>
      <p>Rozmýšľala, ako sa odvďačiť komunite, v ktorej žije. Keďže jej telo už neslúži najlepšie, rozhodla sa, že najlepším spôsobom, ako urobiť niečo milé pre ostatných, bude štrikovanie.</p>
      <figure>
        <iframe data-src="https://twitter.com/LitsaPappas/status/948308220430487554?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Štrikované čiapky sa dostali aj k miestnym bezdomovcom</h3>
      <p>Zhotovenie každej čiapky jej <b>trvalo celý deň</b>.<i> „Štrikujem rada, je to zábava. Mám dobrý pocit z toho, keď môžem spraviť niečo pre iných,“</i> povedala pre Boston 25 News. Po tom, čo dokončila všetkých 75 čiapok, ich jej dcéra zabalené v igelitovom vrecúšku <b>povešala na plot v parku. </b>Niekoľko čiapok dokonca darovala útulkom pre bezdomovcov.</p>
      <p><i><b>„Maličkosti, aké sú tieto, môžu pre niekoho, kto nemá nič, znamenať veľa,“</b></i> povedala žena. Tvrdí, že na budúci rok má rovnaké plány a chystá sa štrikovať ďalšie čiapky.</p>
    </article>
  </body>
</html>