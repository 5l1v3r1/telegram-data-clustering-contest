<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/controlli-a-tappeto-nelle-discoteche-sanzioni-ai-gestori-e-sequestri-di-droga/1335655/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T13:02:07+00:00"/>
    <meta property="og:title" content="Controlli a tappeto nelle discoteche: sanzioni ai gestori e sequestri di droga"/>
    <meta property="og:description" content="IL BILANCIO del servizio interforze con polizia, carabinieri e finanza: tre i locali passati al setaccio a Macerata, Civitanova e Porto Recanati. Trovati hashish, marijuana e cocaina"/>
  </head>
  <body>
    <article>
      <h1>Controlli a tappeto nelle discoteche: sanzioni ai gestori e sequestri di droga</h1>
      <h2>IL BILANCIO del servizio interforze con polizia, carabinieri e finanza: tre i locali passati al setaccio a Macerata, Civitanova e Porto Recanati. Trovati hashish, marijuana e cocaina</h2>
      <address><time datetime="2019-12-09T13:02:07+00:00">09 Dec 2019, 13:02</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fcontrolli-a-tappeto-nelle-discoteche-sanzioni-ai-gestori-e-sequestri-di-droga%2F1335655%2F">Condividi86</a><a href="https://twitter.com/intent/tweet?text=Controlli+a+tappeto+nelle+discoteche%3A++sanzioni+ai+gestori++e+sequestri+di+droga&amp;url=https%3A%2F%2Fwww.cronachemaceratesi.it%2F2019%2F12%2F09%2Fcontrolli-a-tappeto-nelle-discoteche-sanzioni-ai-gestori-e-sequestri-di-droga%2F1335655%2F">Tweet</a>Email86 Condivisioni</p>
      <p> </p>
      <p><b>Movida, controlli a tappeto nelle discoteche. Tre persone segnalate per droga, sequestrati hashish, marijuana e cocaina. Sanzioni amministrative ai locali. E’ questo il bilancio del weekend appena trascorso con polizia, carabinieri e guardia di finanza insieme per contrastare il traffico e il consumo di stupefacenti e il cosiddetto sballo del sabato sera. </b> Un’attività fortemente voluta dal questore Antonio Pignataro. Tre le discoteche controllate dalle forze dell’ordine a Macerata, Civitanova e Porto Recanati.  L’attività si è concentrata in particolare sulla verifica delle condizioni di sicurezza dei locali e sul contrasto dall’uso di stupefacenti da parte dei giovani. Nel corso dei controlli sono state sequestrate a cocaina, hashish e marijuana, che qualcuno aveva gettato. Due giovani invece sono stati trovati in possesso di modesti quantitativi di droga e segnalati alla prefettura come assuntori. Tre invece la sanzioni amministrative contestate, relative alle norme che regolano la conduzione dei locali pubblici e rilevate altre modalità di esercizio delle attività di intrattenimento che saranno oggetto di ulteriori approfondimenti. I controlli verranno ripetuti per tutto il mese e anche a gennaio, «con l’obbiettivo – spiega la questura – non di ostacolare il divertimento dei giovani ma di contrastare tutte le situazioni di pericolo nell’ambito dei locali di intrattenimento, di uso di sostanze stupefacenti ed abuso di sostanze alcoliche».</p>
    </article>
  </body>
</html>