<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/whatsapp-%d1%89%d0%b5-%d1%81%d0%bf%d1%80%d0%b5-%d0%b4%d0%b0-%d1%80%d0%b0%d0%b1%d0%be%d1%82%d0%b8-%d0%bd%d0%b0-%d1%80%d0%b5%d0%b4%d0%b8%d1%86%d0%b0-%d1%81%d1%82%d0%b0%d1%80%d0%b8-%d1%82%d0%b5%d0%bb-324593.html"/>
    <meta property="og:site_name" content="kaldata.com"/>
    <meta property="article:published_time" content="2019-12-09T13:50:53+00:00"/>
    <meta property="og:title" content="WhatsApp ще спре да работи на редица стари телефони след 31 декември - kaldata.com"/>
    <meta property="og:description" content="WhatsApp предупреждава, че много потребители ще бъдат засегнати от спирането на поддръжката на приложението за множество стари устройства. Немалко"/>
  </head>
  <body>
    <article>
      <h1>WhatsApp ще спре да работи на редица стари телефони след 31 декември - kaldata.com</h1>
      <address><time datetime="2019-12-09T13:50:53+00:00">09 Dec 2019, 13:50</time> by <a rel="author" href="https://www.kaldata.com/author/daniel_marinov" target="_blank">Даниел Маринов</a></address>
      <p>WhatsApp предупреждава, че много потребители ще бъдат засегнати от спирането на поддръжката на приложението за множество стари устройства. Немалко телефони ще спрат да работят с приложението от 31 декември, 2019 година. Някои Android и iOS устройства ще бъдат напълно отрязани на 1 февруари, 2020-та.</p>
      <p>Някои функции могат да спрат да работят на засегнатите телефони по всяко време от тук нататък. Единственото решение, ако искат да продължат употребата на WhatsApp е да се сдобият с нов смартфон.</p>
      <p>Най-много засегнати ще има при собствениците на iPhone с iOS 7 или по-стара версия. <a href="https://www.kaldata.com/%d1%82%d0%b5%d0%bb%d0%b5%d1%84%d0%be%d0%bd%d0%b8/iphone-5s-%d0%be%d0%b3%d0%bb%d0%b0%d0%b2%d0%b8-%d0%ba%d0%bb%d0%b0%d1%81%d0%b0%d1%86%d0%b8%d0%b8%d1%82%d0%b5-%d0%bd%d0%b0-%d0%bd%d0%b0%d0%b9-%d0%bf%d1%80%d0%be%d0%b4%d0%b0%d0%b2%d0%b0%d0%bd%d0%b8%d1%82-91342.html">iPhone 5S</a> и 5C ще попаднат под ударите.</p>
      <p>При Android устройствата ще са засегнати потребителите с версия на операционната система 2.3.7 или по-стара.</p>
      <p>Най-мащабното спиране ще е за потребителите на Windows Phone. Поддръжката за операционната система ще спре изцяло.</p>
      <h3>Ето и пълният списък на устройствата, които са с вече спряна поддръжка и тези, за които ще се случи в бъдеще, с крайната дата за това:</h3>
      <ul>
        <li>Nokia Symbian S60 след 30 юни, 2017</li>
        <li>BlackBerry OS и BlackBerry 10 след 31 декември, 2017</li>
        <li>Nokia S40 след 31 декември, 2018</li>
        <li>Всички Windows Phone операционни системи след 31 декември, 2019</li>
        <li>Android версия 2.3.7 и по-старите след 1 февруари, 2020</li>
        <li>iPhone iOS7 и по-старите след 1 февруари, 2020</li>
      </ul>
      <blockquote>„Гледаме напред, към следващите 7 години и искаме да фокусираме усилията си върху мобилните платформи, които хората използват най-масово. Макар и тези устройства да са голяма част от историята ни, те нямат нужния капацитет, който да използваме за разширяване на функционалността на <a href="https://www.kaldata.com/tag/whatsapp">WhatsApp</a> в бъдеще.“, пише в официална блог публикация компанията.</blockquote>
      <p> </p>
    </article>
  </body>
</html>