<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/tam-po-prostu-gaz-jest-pgnig-podpisalo-umowe-o-wspolnych-poszukiwaniach-i-wydobyciu-gazu-na-ukrainie,88477.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T13:12:00+00:00"/>
    <meta property="og:title" content="&quot;Tam po prostu gaz jest&quot;. PGNiG podpisało umowę o wspólnych poszukiwaniach i wydobyciu gazu na Ukrainie"/>
    <meta property="og:description" content="PGNiG podpisało z ERU Management Services umowę o współpracy w zakresie działalności poszukiwania złóż węglowodorów w zachodniej części Ukrainy, przy granicy z Polską. Umowa przewiduje wspólne prace w obwodzie lwowskim na podstawie koncesji."/>
  </head>
  <body>
    <article>
      <h1>"Tam po prostu gaz jest". PGNiG podpisało umowę o wspólnych poszukiwaniach i wydobyciu gazu na Ukrainie</h1>
      <h2>PGNiG podpisało z ERU Management Services umowę o współpracy w zakresie działalności poszukiwania złóż węglowodorów w zachodniej części Ukrainy, przy granicy z Polską. Umowa przewiduje wspólne prace w obwodzie lwowskim na podstawie koncesji.</h2>
      <address><time datetime="2019-12-09T13:12:00+00:00">09 Dec 2019, 13:12</time> by <a rel="author" href="https://telewizjarepublika.pl/PR" target="_blank">PR</a></address>
      <p>Prezes PGNiG Piotr Woźniak mówił podczas konferencji prasowej, że struktury gazonośne po stronie ukraińskiej są analogiczne do tych polskich, po których PGNiG porusza się "z zamkniętymi oczami". </p>
      <p>Według polskiej strony potencjał wydobywczy w rejonie jest na podobnym poziomie, jak na największym złożu gazu ziemnego w Polsce.</p>
      <p>- Tam po prostu gaz jest - zapewnił.</p>
      <figure>
        <iframe data-src="https://twitter.com/GK_PGNiG/status/1203996445310738434?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Woźniak wskazał, że wydobyty gaz będzie służył poprawie bilansu Ukrainy, nie wykluczył jednak, że może być też eksportowany do Polski.</p>
      <p>Partner Zarządzający ERU Dale Perry powiedział natomiast, że to bardzo obiecujące przedsięwzięcie. Przypomniał, że ERU stało się największą prywatną firmą handlującą gazem na Ukrainie i dziękował szefostwu PGNiG za zaufanie.</p>
      <p>- Widzimy poprawę w klimacie inwestycyjnym na Ukrainie, a ten projekt powinien być dopiero początkiem innych. PGNiG to właściwy partner, dziękujemy im za tę szansę - mówił.</p>
      <p>Czytaj także:</p>
      <p>
        <b>
          <a href="https://telewizjarepublika.pl/policja-prosi-o-pomoc-chodzi-o-sprawe-smierci-36-latka-rozpoznajesz-te-osoby,88472.html">Policja prosi o pomoc! Chodzi o sprawę śmierci 36-latka. Rozpoznajesz te osoby?</a>
        </b>
      </p>
      <p>
        <b>
          <a href="https://telewizjarepublika.pl/szokujaca-tresc-listu-do-poslanki-pis-quotzebys-zdechlaquot-borowiak-nawolywanie-frasyniuka-zbiera-zniwo,88473.html">Szokująca treść listu do posłanki PiS. "Żebyś zdechła". Borowiak: nawoływanie Frasyniuka zbiera żniwo</a>
        </b>
      </p>
    </article>
  </body>
</html>