<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/spraw-radosc-seniorom-przygotuj-dla-nich-ozdoby-choinkowe/6bpgx6n"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T13:46:42+00:00"/>
    <meta property="og:title" content="Spraw radość Seniorom – przygotuj dla nich ozdoby choinkowe"/>
    <meta property="og:description" content="Okres poprzedzający czas Świąt Bożego Narodzenia to czas wyjątkowy. Cieszymy się na myśl o prezentach, które otrzymamy, ale czasem większą radość sprawia nam obdarowywanie. Dlatego Stowarzyszenie Centrum Wolontariatu zaprasza do włączenia się w akcję przygotowania bombek i zdobienia pierników, które zostaną przekazane pensjonariuszom Hospicjum Caritas Archidiecezji Warszawskiej, mieszczącym się przy Krakowskim Przedmieściu w Warszawie."/>
  </head>
  <body>
    <article>
      <h1>Spraw radość Seniorom – przygotuj dla nich ozdoby choinkowe</h1>
      <h2>Okres poprzedzający czas Świąt Bożego Narodzenia to czas wyjątkowy. Cieszymy się na myśl o prezentach, które otrzymamy, ale czasem większą radość sprawia nam obdarowywanie. Dlatego Stowarzyszenie Centrum Wolontariatu zaprasza do włączenia się w akcję przygotowania bombek i zdobienia pierników, które zostaną przekazane pensjonariuszom Hospicjum Caritas Archidiecezji Warszawskiej, mieszczącym się przy Krakowskim Przedmieściu w Warszawie.</h2>
      <address><time datetime="2019-12-09T13:46:42+00:00">09 Dec 2019, 13:46</time> by <a rel="author">Centrum Wolontariatu w Warszawie</a></address>
      <p>Warsztaty odbędą się 14 grudnia (sobota), w godz. 11-13 w siedzibie Stowarzyszenia Centrum Wolontariatu w Warszawie, ul. Nowolipki 9b.</p>
      <p>Podczas warsztatów wolontariusze otrzymają wszystkie niezbędne materiały do przygotowania stroików i dekoracji. Do udziału potrzebna jest tylko głowa pełna pomysłów i wolny czas.</p>
      <p>Zapraszamy chętnych wolontariuszy do włączenia się w akcję. Zgłoszenia należy wysłać pod adres: <a href="mailto:posrednictwo@wolontariat.org.pl">posrednictwo@wolontariat.org.pl</a>. W zgłoszeniu należy podać imię, nazwisko, adres email lub/i numer telefonu.</p>
      <p>(jam)</p>
    </article>
  </body>
</html>