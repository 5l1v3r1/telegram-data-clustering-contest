<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/rusya-da-el-bombali-banka-soygunu-12701094-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T13:29:24+00:00"/>
    <meta property="og:title" content="Rusya'da el bombalı banka soygunu"/>
    <meta property="og:description" content="Rusya'da bir kişi, el bombası ve tabanca ile girdiği bankadan 6 milyon Ruble (550 bin Türk Lirası) çaldı."/>
  </head>
  <body>
    <article>
      <h1>Rusya'da el bombalı banka soygunu</h1>
      <address>
        <time datetime="2019-12-09T13:29:24+00:00">09 Dec 2019, 13:29</time>
      </address>
      <p><a href="https://www.haberler.com/rusya/"><b>Rusya</b></a>'da bir kişi, el bombası ve tabanca ile girdiği bankadan 6 milyon Ruble (550 bin Türk Lirası) çaldı. Rus emniyet güçleri, soygundan sonra olay yerinden kaçan zanlıyı yakalamak için geniş çapta arama başlattı.</p>
      <h3>EL BOMBASI İLE TEHDİT ETTİ</h3>
      <p>Rusya'nın Nakhodka kentindeki bir bankaya el bombası ve tabanca ile giren soyguncu, 6 milyon ruble (550 bin Türk Lirası) çalarak kayıplara karıştı. Yerel medyaya konuşan banka çalışanları, maskeli soyguncunun kendilerini el bombasını patlatmakla tehdit ettiğini söyledi.</p>
      <h3>GÜVENLİK KAMERALARINA ANBEAN YANSIDI</h3>
      <p>Silah ve el bombasıyla gerçekleştirilen soygun saniyesi saniyesine bankanın güvenlik kameralarına yansıdı. Görüntülerde soyguncunun banka çalışanlarını paraların olduğu bölmeye zorla götürdüğü ve çantasına doldurduğu paralarla olay yerinden uzaklaştığı görülüyor.</p>
      <p>Rusya İçişleri Bakanlığı'ndan yapılan açıklamada, soyguna ilişkin inceleme başlatıldığı belirtildi.</p>
      <figure>
        <img src="https://foto.haberler.com/haber/2019/12/09/rusya-da-el-bombali-banka-soygunu-3-12701094_o.jpg"/>
      </figure>
      <p>Kaynak: DHA</p>
      <h4>Haber Videosu</h4>
      <p>: <a href="https://www.haberler.com/video/rusya-da-el-bombali-banka-soygunu-12701094-videosu/">Rusya'da el bombalı banka soygunu</a></p>
    </article>
  </body>
</html>