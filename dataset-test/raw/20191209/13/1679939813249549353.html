<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/moldovagaz-contractul-de-aprovizionare-cu-gaze-in-flux-revers-va-fi-semnat-pana-la-finele-anului-_3061322.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T13:38:06+00:00"/>
    <meta property="og:title" content="Moldovagaz: Contractul de aprovizionare cu gaze în flux revers va fi semnat până la finele anului"/>
    <meta property="og:description" content="Moldovagaz anunţă, contractul de aprovizionare cu gaze în flux revers va fi semnat până la finele anului. Totodată, potrivit unui comunicat de presă al instituţiei, toate documentele necesare pentru aprovizionarea Moldovei cu gaze naturale în revers urmea"/>
  </head>
  <body>
    <article>
      <h1>Moldovagaz: Contractul de aprovizionare cu gaze în flux revers va fi semnat până la finele anului</h1>
      <address><time datetime="2019-12-09T13:38:06+00:00">09 Dec 2019, 13:38</time> by <a rel="author">PUBLIKA.MD</a></address>
      <p>
        <b>Moldovagaz anunţă, contractul de aprovizionare cu gaze în flux revers va fi semnat până la finele anului. Totodată, potrivit unui comunicat de presă al instituţiei, t</b>
        <b>oate documentele necesare pentru aprovizionarea Moldovei cu gaze naturale în revers urmează a fi perfectat până în data de 12 decembrie. Dispoziţia a fost emisă de către președintele Consiliul de Administrație SA „Moldovagaz”, Vadim Ceban.</b>
      </p>
      <p>Potrivit unui comunicat al "Moldovagaz", în cazul lipsei tranzitului gazelor naturale rusești pe teritoriul Ucrainei, se pregătește aprovizionarea cu gaze a țării noastre în flux revers de gaze naturale prin culoarul transbalcanic - din Bulgaria şi România prin Ucraina.</p>
      <p>În acest scop va fi semnat un singur Acord de interconectare cu partenerul din Ucraina (SRL „Operatorul sistemului de transport gaze al Ucrainei”) pentru toate punctele transfrontaliere comune precum sunt: Alexeevca, Ananiev, Grebeniki, Limanscoe și Căușeni.</p>
      <p>În același timp, vor mai fi încheiate Contractul pentru prestarea serviciului de transport al gazelor naturale pe teritoriul Ucrainei și Contractul pentru prestarea serviciului de transport al gazelor naturale pe teritoriul Republicii Moldova.</p>
      <p>Totodată, până la 15 decembrie curent, trebuie finalizate lucrările de reconstrucție la Stația de Măsurare Gaze Căușeni, prin care vor fi livrate gazele tuturor consumatorilor din ţara noastră.</p>
      <p>De asemenea, în perioada 16-20 decembrie va fi stabilit volumul de gaze contractat din România şi Bulgaria. </p>
      <p>"În perioada imediat următoare acțiunile SA „Moldovagaz” vor fi axate pe finalizarea coordonării și semnării suplimentului de prelungire a contractului de furnizare a gazelor naturale cu SAP „Gazprom”, coordonării finale și semnării acordurilor de interconectare cu operatorul sistemului de gaze al Ucrainei, contractelor de transport al gazelor naturale pentru consumatorii transfrontalieri ai Republicii Moldova și Ucrainei, aprobarea bugetelor întreprinderilor din sistemul gaze pentru 2020, precum și aprobarea Programului investițional și planului reparații capitale pentru 2020", se mai arată în comunicatul "Moldovagaz". </p>
    </article>
  </body>
</html>