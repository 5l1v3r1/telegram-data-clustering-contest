<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/potvrzeno-redmi-k30-dostane-paradni-64mpx-fotoaparat-od-sony"/>
    <meta property="og:site_name" content="Mobilizujeme"/>
    <meta property="article:published_time" content="2019-12-09T13:04:50+00:00"/>
    <meta property="og:title" content="Potvrzeno: Redmi K30 dostane parádní 64Mpx fotoaparát od Sony"/>
    <meta property="og:description" content="Slavnostní představení telefonu Redmi K30 je na spadnutí. Ten nabídne nejenom pěkný uhlazený design, ale i parádní 64Mpx fotoaparát. TIP: Redmi K30 uniká naživo, nabídne nezvyklý fotoaparát"/>
  </head>
  <body>
    <article>
      <h1>Potvrzeno: Redmi K30 dostane parádní 64Mpx fotoaparát od Sony</h1>
      <address><time datetime="2019-12-09T13:04:50+00:00">09 Dec 2019, 13:04</time> by <a rel="author">Tomáš Richter</a></address>
      <p>Slavnostní představení telefonu Redmi K30 je na spadnutí. Ten nabídne nejenom pěkný uhlazený design, ale i parádní 64Mpx fotoaparát.</p>
      <figure>
        <img src="https://mobilizujeme.cz/wp-content/uploads/2019/12/Redmi-K30-64Mpx-Camera-Confirmed-1.jpg"/>
      </figure>
      <blockquote>TIP: <a href="https://mobilizujeme.cz/clanky/redmi-k30-unika-nazivo-nabidne-nezvykly-fotoaparat">Redmi K30 uniká naživo, nabídne nezvyklý fotoaparát</a></blockquote>
      <p>Telefon <a href="https://mobilizujeme.cz/stitky/redmi-k30">Redmi K30</a> se bude snažit zaujmout nejen perfektním zpracováním – kovové tělo, skleněná záda – ale i fotoaparátem. Jak jsme vás nedávno informovali, hlavní kamera je na zádech telefonu pěkně vycentrovaná a složená ze čtyř senzorů, které jsou umístěny svisle pod sebou.</p>
      <p>Kolem ní také vidíme motiv kružnice, který na první pohled působí, že fotoaparát je jakoby v kruhu. Vypadá to efektně, jestli se to bude nebo nebude zákazníkům líbit, je věc druhá. Zatímco minule jsme u foťáku neměli příliš jasno a vycházeli jsme z nejrůznějších spekulací, tak dnes je to jinak.</p>
      <p>Z oficiální elektronické pozvánky je jasné, že novinka dostane velký 64Mpx IMX686 1/1.7palcový senzor od Sony. Dalším by měl být “ultraširokáč” a dedikovaný makro fotoaparát, který umožní pořizovat snímky už ze vzdálenosti dvou centimetrů. A jako poslední se očekává doplňkový snímač pro práci s hloubkou ostrosti. Na přední straně 6,67palcového Full HD+ displeje pak najdeme 20Mpx selfie kamerku a druhý doplňkový senzor.</p>
      <p>Telefon má být představen už zítra a my vám podrobné informace samozřejmě přineseme co možná nejdříve.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/az-realme-xt-dostane-64megapixelovy-senzor-spolecnost-blafovala">Až tajuplný model Realme XT dostane 64Mpx senzor. Společnost blafovala</a>
        </li>
        <li>
          <a href="https://mobilizujeme.cz/clanky/redmi-ukazuje-co-umi-64mpx-kamera-vysledky-jsou-dechberouci">Redmi ukazuje, co umí 64Mpx kamera. Výsledky jsou dechberoucí</a>
        </li>
        <li>
          <a href="https://mobilizujeme.cz/clanky/zahadny-superphone-realme-se-poodhaluje-a-laka-na-64mpx-fotoaparat">Záhadný superphone Realme se poodhaluje a láká na 64Mpx fotoaparát</a>
        </li>
      </ol>
    </article>
  </body>
</html>