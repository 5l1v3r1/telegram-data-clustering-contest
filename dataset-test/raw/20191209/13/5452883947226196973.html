<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/non-si-ferma-alt-carabinieri-9-dicembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-12-09T13:04:00+00:00"/>
    <meta property="og:title" content="Non si ferma all'Alt dei Carabinieri: 35enne nei guai"/>
    <meta property="og:description" content="L'accusa è di &quot;resistenza a pubblico ufficiale&quot;"/>
  </head>
  <body>
    <article>
      <h1>Non si ferma all'Alt dei Carabinieri: 35enne nei guai</h1>
      <h2>L'accusa è di "resistenza a pubblico ufficiale"</h2>
      <address><time datetime="2019-12-09T13:04:00+00:00">09 Dec 2019, 13:04</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/31473167608022/movie_20191207_152204-2.mp4"/>
      </figure>
      <p>I Carabinieri della Stazione di Quindici hanno deferito in stato di libertà alla Procura della Repubblica di Avellino un 35enne del Vallo di Lauro, ritenuto responsabile del reato di “Resistenza a Pubblico Ufficiale”. I fatti si sono svolti in a Quindici: la pattuglia, impegnata in un servizio perlustrativo nell’ambito della capillare attività di controllo del territorio che il Comando Provinciale Carabinieri di Avellino quotidianamente dispiega al fine di garantire sicurezza e rispetto della legalità, hanno intimato l’“Alt” al conducente di un’utilitaria ma lui invece di fermarsi si dava alla fuga. I Carabinieri, riconosciuto quell’automobilista ed annotato i dati dell’autovettura, hanno tuttavia ritenuto opportuno desistere dall’inseguimento, al fine di evitare che il fuggitivo perseverasse in quella sua condotta, mettendo a repentaglio la sua incolumità e quella degli altri. Le ricerche si sono concluse dopo qualche ora con il rintraccio del soggetto che, oltre ad essere stato contravvenzionato per violazione alle norme del Codice della Strada, dovrà rispondere del reato di cui all’articolo 337 del Codice Penale.</p>
    </article>
  </body>
</html>