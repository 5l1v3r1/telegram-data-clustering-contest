<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/saglik/ozguvenli-cocuk-yetistirmenin-2-altin-kurali1"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:56:28+00:00"/>
    <meta property="og:title" content="Özgüvenli çocuk yetiştirmenin 2 altın kuralı"/>
    <meta property="og:description" content="Uzman Klinik Psikolog Müjde Yahşi, özgüven..."/>
  </head>
  <body>
    <article>
      <h1>Özgüvenli çocuk yetiştirmenin 2 altın kuralı</h1>
      <h2>Uzman Klinik Psikolog Müjde Yahşi, özgüven duygusunun ilk oluşum noktasına bakıldığında bu kavramın oluşum kökeninin bebeklik yıllarına dayandığını söyledi.</h2>
      <address><time datetime="2019-12-09T13:56:28+00:00">09 Dec 2019, 13:56</time> by <a rel="author">İHA</a></address>
      <p>“Özgüven kendine güvenin ötesinde kişinin kendine olan saygısı ve kendine olan inancıdır” diyen Psikolog Müjde Yahşi, “Kişinin güçlü özellikleriyle etrafındakilere faydalı olması ve güçsüz özelliklerinin ise farkında olup onları iyileştirmesidir. Kişinin empati yapabilme becerisi kazanmış olmasıdır. Özgüven kavramı; güvenin, değerliliğin, yeterliliğin, empatinin ve özsaygının bütünleşmiş halidir” dedi.</p>
      <p>Yenidoğan bebeğin ilk ihtiyacının temel güven duygusu olduğunu dile getiren Psikolog Müjde Yahşi, “Yani bebek dünyaya gözlerini açtığında kendini ilk olarak güvende hissetmek ister ve isteklerini ağlayarak dile getirir. Bu istekler karnının doyurulması, altının temizlenmesi ve kucağa alınması gibidir. Eğer bu istekler, istediği an ve yeteri kadar gerçekleşmezse bebek kendini güvensiz hisseder. Dolayısıyla bebek; ben sevilmeye değer biri değilim başkaları da güvenilir değil şeklinde bilinçdışı bir inanç geliştirmeye başlar. İşte özgüvendeki temel güven duygusunun oluştuğu yer <a href="https://www.cnnturk.com/haberleri/tam">tam</a> olarak burasıdır” diye konuştu.</p>
      <p>Psikolog Müjde Yahşi, temel güven duygusunu sağlıklı geçirmiş ve 1.5 yaşlarına gelmiş bir bebek artık <a href="https://www.cnnturk.com/haberleri/ozguven">özgüven</a> temellerini oluşturmak için ebeveyninden 2 şey istediğini “bana değer verdiğini hissettir ve bana yeterlilik hissini aşıla” vurgulayarak, “Yani çocuklukta oluşan özgüvenin 2 ana bileşeni vardır. Biri “özdeğerlilik”, bir diğeri ise “özyeterlilik”tir. Her iki duygunun da çocukta sağlıklı şekilde birlikte oluşması gerekir ki çocukta özgüven oluşabilsin.</p>
      <p>Örneğin; çocuğunuza değerlilik hissi verirken yeterlilik hissini eksik bırakırsanız, çocuğunuz özgüven oluşumunu tamamlayamaz. Yani çocuğunuzu büyütürken sözlerinizle ve davranışlarınızla ona “değerli” olduğunu hissettirirken, koruyucu tutumunuzla onun özbecerilerinin gelişmesine mani olursanız çocuğunuzun özgüven oluşumuna zarar verebilirsiniz. Ya da çocuğunuza bu defa yeterlilik hissi verirken değerlilik hissini eksik bırakırsanız çocuğunuz yine özgüven oluşumunu tamamlayamaz. Yani çocuğunuzun yapabileceği işleri kendisinin yapmasına izin verirken baskıcı tutumunuzla, aşağılamalarınızla ve mukayese etmelerinizle onu değersiz hissettirirseniz çocuğunuzun özgüven oluşumuna zarar verebilirsiniz” diye konuştu.</p>
      <p>Psikolog Müjde Yahşi, açıklamasını şöyle sürdürdü: “Özgüven bir kuş, iki kanadığı ise özdeğerlilik ve özyeterliliktir. Nasıl ki kuşun bir kanadı olmazsa uçamaz, çocuklar da böyledir. Çocuğunuzun özgüvenli olmasını istiyorsanız eğer; çocuğunuza bu her iki kanadı birlikte vermelisiniz.”</p>
      <related>
        <h4>ilgili haberler</h4>
        <a href="https://www.cnnturk.com/dunya/ulkeyi-ayaga-kaldiran-goruntu-basbakan-ozur-diledi"/>
        <a href="https://www.cnnturk.com/video/saglik/cocuk-enfeksiyonuna-dikkat"/>
        <a href="https://www.cnnturk.com/saglik/dogal-antibiyotik-mikroplari-aninda-yok-ediyor"/>
      </related>
    </article>
  </body>
</html>