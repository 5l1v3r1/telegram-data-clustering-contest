<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813621/%D8%AA%D8%B5%D9%88%DB%8C%D8%A8-%D8%B7%D8%B1%D8%AD-%D9%85%D8%B4%D8%A7%D8%BA%D9%84-%D8%AD%D8%B3%D8%A7%D8%B3-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%85%D8%AC%D9%84%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-12-09T13:42:51+00:00"/>
    <meta property="og:title" content="تصویب طرح مشاغل حساس در کمیسیون اجتماعی مجلس"/>
    <meta property="og:description" content="یک عضو کمیسیون اجتماعی مجلس شورای اسلامی در تشریح بررسی‌های جلسه امروز کمیسیون متبوع خود از تصویب طرح مشاغل حساس در کمیسیون اجتماعی خبر داد."/>
  </head>
  <body>
    <article>
      <h1>تصویب طرح مشاغل حساس در کمیسیون اجتماعی مجلس</h1>
      <address><time datetime="2019-12-09T13:42:51+00:00">09 Dec 2019, 13:42</time> by <a rel="author">پدرام خسروانی</a></address>
      <p>یک عضو کمیسیون اجتماعی مجلس شورای اسلامی در تشریح بررسی‌های جلسه امروز کمیسیون متبوع خود از تصویب طرح مشاغل حساس در کمیسیون اجتماعی خبر داد.</p>
      <p>محمدرضا بادامچی در گفت‌وگو با ایسنا، در خصوص جلسه امروز کمیسیون اجتماعی مجلس شورای اسلامی گفت: در جلسه امروز قرار بود چندین موضوع را رسیدگی کنیم اما فقط توانستیم به بحث و بررسی طرح مشاغل حساس بپردازیم.</p>
      <p>وی ادامه داد: این طرح که پیش‌تر از سوی نماینده‌ها پیشنهاد داده شده بود یک بار به شورای نگهبان رفته و برگشته و در کمیسیون باقی مانده بود. عده‌ای از نمایندگان طرح جدیدی را ارائه کرده بودند و در آن طرح ایرادات شورای نگهبان را نیز اصلاح کرده بودند.</p>
      <p>نماینده مردم تهران در مجلس شورای اسلامی اضافه کرد: در جلسه امروز این طرح به تصویب رسید در این طرح مشاغل حساس و نهادهایی که باید صلاحیت حساس بودن مشاغل افراد را بسنجند تعریف می‌شود. در این طرح ابتدا به انواع مشاغل حساس، سپس ویژگی‌هایی که نهادهای ناظر باید آن را تایید کنند اشاره شده است. این طرح مصوب و قرار شد که به صحن علنی مجلس شورای اسلامی برود.</p>
      <p>انتهای پیام</p>
    </article>
  </body>
</html>