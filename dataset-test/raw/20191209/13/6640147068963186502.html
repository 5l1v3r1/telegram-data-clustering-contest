<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/left-4-dead-vr-game-awards/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="Left 4 Dead VR verrà ufficialmente annunciato durante i Game Awards? | Game Division"/>
    <meta property="og:description" content="Stando a quanto riportato da Tyler McVicker, Left 4 Dead VR sa verrà annunciato durante il prossimo Game Awards Show da Valve stessa."/>
  </head>
  <body>
    <article>
      <h1>Left 4 Dead VR verrà ufficialmente annunciato durante i Game Awards? | Game Division</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p>Fa sicuramente strano pensare che dopo tantissimi anni Valve ha deciso di ributtarsi nella mischia per dar vita a nuove opere ludiche. Per chi se lo fosse perso, qualche settimana fa la compagnia di Gabe Newell ha ufficializzato l’esistenza di un nuovo capitolo di Half-Life per i dispositivi VR. Quest’annuncio ha riacceso le speranze tra i giocatori (e anche i fan) di Valve nel vedere anche altri ritorni come quello di Portal ed ovviamente anche del tanto richiesto<b> Left 4 Dead.</b></p>
      <p>Durante le scorse ore un esperto delle produzioni Valve ha rivelato una peculiarità molto interessante riguardante proprio la saga survival co-op. Stando a un tweet di Tyler McVicker il tanto richiesto “nuovo capitolo” di<b> Left 4 Dead sarebbe realtà concreta</b>. Il nuovo capitolo della saga sarà anch’esso (esattamente come Half-Life: Alyx) un titolo dedicato alle periferiche per la realtà virtuale.</p>
      <figure>
        <iframe data-src="https://twitter.com/ValveNewsNetwor/status/1203913948858322944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/05/left-4-dead-3-fake-31174.768x432.jpg"/>
        </figure>
        <figure>
          <img src="https://www.tomshw.it/images/images/2019/05/left-4-dead-3-fake-31173.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/bioshock-nuovo-confermato-dettagli/">BioShock: nuovo capitolo confermato, ecco tutti i dettagli</a></p>
      <p>Il tweet in questione di McVicker risulta abbastanza “criptico” ma basandoci sempre sulle sue parole Valve potrebbe ufficializzare l’annuncio durante il prossimo Game Awards (che si terrà il prossimo giovedì). Sappiamo già che durante lo show di Geoff Keighley verranno rivelate nuove curiosità su Half-Life: Alyx. Magari in occasione di questi “reveal” la compagnia americana deciderà di sorprendere il pubblico con l’annuncio di <b>Left 4 Dead VR</b>.</p>
      <p>Sicuramente in questo momento non possiamo fare altro che aspettare e sperare in un’effettiva conferma da parte di Valve. Un nuovo capitolo di Left 4 Dead riuscirà sicuramente a far acchiappare l’attenzione dei media (esattamente come successo con HL:Alyx), quindi  un annuncio ufficiale non ci sembra così fuori dal mondo. Fateci sapere <b>cosa ne pensate</b> voi di questa notizia, come sempre, attraverso la sezione dei commenti del sito!</p>
      <blockquote>Se volete acquistare un visore per la realtà virtuale in grado di farvi sperimentare le nuove uscite Valve (e non solo), allora il seguente <a href="https://toms.it/VBJRV">link</a> potrebbe fare al caso vostro!</blockquote>
    </article>
  </body>
</html>