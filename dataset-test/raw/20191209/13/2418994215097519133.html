<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/athlitika/article/aek-upegrafi-to-ergo-tis-upogeiopoiisis-sti-nea-filadelfeia"/>
    <meta property="og:site_name" content="The TOC"/>
    <meta property="article:published_time" content="2019-12-09T13:04:54+00:00"/>
    <meta property="og:title" content="ΑΕΚ: Υπεγράφη το έργο της υπογειοποίησης στη Νέα Φιλαδέλφεια"/>
    <meta property="og:description" content="Η ΑΕΚ βρέθηκε σήμερα στην Περιφέρεια Αττικής για τις υπογραφές για το μεγάλο έργο της υπογειοποίησης στη Νέα Φιλαδέλφεια"/>
  </head>
  <body>
    <article>
      <h1>ΑΕΚ: Υπεγράφη το έργο της υπογειοποίησης στη Νέα Φιλαδέλφεια</h1>
      <h2>Η ΑΕΚ βρέθηκε σήμερα στην Περιφέρεια Αττικής για τις υπογραφές για το μεγάλο έργο της υπογειοποίησης στη Νέα Φιλαδέλφεια</h2>
      <address>
        <time datetime="2019-12-09T13:04:54+00:00">09 Dec 2019, 13:04</time>
      </address>
      <p>Η ΑΕΚ βρέθηκε σήμερα στην Περιφέρεια Αττικής για τις υπογραφές για το μεγάλο έργο της υπογειοποίησης στη Νέα Φιλαδέλφεια.</p>
      <p>Ο Δημήτρης Μελισσανίδης έδειξε ανυπόμονος για τις ακόμα πιο σημαντικές υπογραφές που αναμένονται για το νέο γήπεδο της ΑΕΚ. Η κομβική συνάντηση στην οποία μπήκαν οι τελικές υπογραφές για την υπογειοποίηση έγινε σήμερα για γραφεία της Περιφέρειας Αττικής. </p>
      <p>Ο Γιώργος Πατούλης με τον Δημήτρη Μελισσανίδη είχαν πολύ ενδιαφέροντας πράγματα να πουν. Αρχικά, ο πρώτος ανέφερε: «Είχαμε πει κάτι σε αυτό το γραφείο και δώσαμε υποσχέσεις που γίνονται πράξη βήμα-βήμα. Έχουμε δρόμο μπροστά μας, αλλά η σημερινή υπογραφή είναι κάτι πολύ σημαντικό», για να πάρει τον λόγο ο Δημήτρης Μελισσανίδης και να πει: «Θέλω να ευχαριστήσω για την προσπάθεια που έγινε. Είναι σημαντική η σημερινή υπογραφή αλλά η βασική και ουσιαστική είναι η υπογραφή που θα μπει ανάμεσα στη Περιφέρεια και την Ερασιτεχνική.</p>
      <p>Αυτό που περιγράφετε είναι ένα έργο του Δημοσίου, έχει σημασία για το γήπεδο αλλά το ουσιαστικό για εμάς θα είναι η υπογραφή της Περιφέρειας με το ερασιτεχνικό σωματείο για το γήπεδο. Εμείς έχουμε τελειώσει και περιμένουμε την περιφέρεια για να τελειώσει το γήπεδο και να μπούμε στο γήπεδο. Περιμένουμε να γίνει και αυτό άμεσα».</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FAEK.FC.OFFICIAL%2Fvideos%2F2415957071848657%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Απαντώντας, ο Περιφερειάρχης Αττική τόνισε: «Κύριε πρόεδρε δείξαμε σε λίγους μήνες πως ό,τι έχουμε πει το πράττουμε. Υποσχόμαστε λοιπόν πως θα υπάρξει και αυτή η υπογραφή με τον Ερασιτέχνη» και πριν προλάβει να ολοκληρώσει την πρότασή του ο Γιώργος Πατούλης, ο ισχυρός άνδρας της ΑΕΚ αναφώνησε: «Μέχρι πότε; Να πούμε μια ημερομηνία. Μια ημερομηνία!».</p>
      <p>Με τον Περιφερειάρχη να κλείνει την κουβέντα λέγοντας: «Θα είμαστε δυνατοί. Είχαμε πει πως οι υπογραφές θα μπουν μετά τις γιορτές. Βλέπετε πως αυτό γίνεται νωρίτερα. Ό,τι λέμε θα προσπαθούμε να το κάνουμε πιο νωρίς».</p>
      <p>Μετά τις πρώτες ατάκες από τον Περιφερειάρχη και τον ισχυρό άνδρα της ΑΕΚ, τον λόγο πήρε ο πρότζεκτ μάνατζερ της «Αγιά Σοφιάς», Δημήτρης Ανδριόπουλος λέγοντας πως: «Το ερασιτεχνικό σωματείο της ΑΕΚ -κάτι που συμβαίνει για πρώτη φορά στην ιστορία- χρηματοδότησε όλες τις μελέτες για την υπογειοποίηση κάνοντας τις… δώρο στο Δημόσιο. Πρόκειται για ένα τεράστιο έργο της Περιφέρειας για τους δημότες της Νέας Φιλαδέλφειας και είναι η πρώτη φορά στην ιστορία που μελέτες χρηματοδοτούνται από αθλητικό σωματείο. Αξίζουν συγχαρητήρια και στην Περιφέρεια και στην Ερασιτεχνική ΑΕΚ».</p>
      <p>
        <b>Ανδριόπουλος: «Πρώτη φορά ερασιτεχνικό σωματείο στην Ελλάδα χρηματοδοτεί μελέτες και τις δωρίζει στο Δημόσιο»</b>
      </p>
      <p>Μετά τις υπογραφές της Περιφέρειας με την αντιπροσωπεία της ΑΕΚ για την έναρξη των έργων της υπογειοποίησης, ο πρότζεκτ μάνατζερ της «Αγιάς Σοφιάς», Δημήτρης Ανδριόπουλος πήρε το λόγο, τονίζοντας «Να θυμίσουμε ότι το ερασιτεχνικό σωματείο της ΑΕΚ και αυτό συνέβη πρώτη φορά στην Ελλάδα, με δικά του έξοδα εκπόνησε όλες τις μελέτες του δημοσίου έργου της υπογειοποίησης και έκανε αυτές τις μελέτες δωρεά στην Περιφέρεια στην οποία οι υπηρεσίες ανταποκρίθηκαν και συνεργάστηκαν. Η σημερινή μέρα είναι σημαντική γιατί η ανάδοχος εταιρία, της οποίας ηγείται ο κ. Κούτρας, ο οποίος είναι ο πιο έμπειρος άνθρωπος στα δημόσια έργα στην Ελλάδα. Μπορεί από το 2014 μέχρι σήμερα να πέρασαν 5 χρόνια, με την υπογειοποίηση που κάνει η Περιφέρεια, πρώτον κάνει ένα τεράστιο δώρο μετά από 50 χρόνια στους δημότες της Νέας Φιλαδέλφειας.</p>
      <p>Δεύτερον, δημιουργεί οκτώ στρέμματα έξτρα δημοσίου χώρου, επεκτείνει την πλατεία και θα σταματήσουν να εμπλέκονται τα αυτοκίνητα με τους ανθρώπους όταν τελειώνει παλιά ένας αγώνας. Άρα το έργο της Περιφέρειας, μπορεί να είναι μικρό σε μέγεθος, αλλά είναι από τα πιο σημαντικά για το δημόσιο χώρο και την ανάπλαση του δημοσίου χώρου. Είναι η πρώτη φορά στην ιστορία που αθλητικό σωματείο με δικά του έξοδα, χρηματοδοτεί μελέτες που τις δωρίζει στο δημόσιο, το οποίο φυσικά απορροφά κονδύλια (ευρωπαϊκά, κ.α) για να κάνει μια τόσο σοβαρή παρέμβαση. Αξίζουν συγχαρητήρια και στην Περιφέρεια και στις υπηρεσίες της, που μόχθισαν για να το κάνουν αυτό, αλλά και στο ερασιτεχνικό σωματείο που είναι η ιστορία».</p>
    </article>
  </body>
</html>