<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/12/09/oppo-reno-3-pro-5g-prochazi-certifikaci-tenaa/"/>
    <meta property="og:site_name" content="GizChina.cz"/>
    <meta property="article:published_time" content="2019-12-09T13:00:40+00:00"/>
    <meta property="og:title" content="Oppo Reno 3 Pro 5G prochází certifikací Tenaa"/>
    <meta property="og:description" content="Také společnost Oppo ještě před koncem letošního roku zacílila na 5G a ještě v tomto měsíci by měla kromě jiného oficiálně představit Oppo Reno 3 Pro 5G."/>
  </head>
  <body>
    <article>
      <h1>Oppo Reno 3 Pro 5G prochází certifikací Tenaa</h1>
      <address><time datetime="2019-12-09T13:00:40+00:00">09 Dec 2019, 13:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Také společnost Oppo ještě před koncem letošního roku zacílila na 5G sítě a ještě v tomto měsíci by měla oficiálně představit řadu telefonů Reno 3. Jejich součástí bude i model Oppo Reno 3 Pro 5G. Telefony procházejí zatím nezbytnými certifikacemi jako 3C a nebo Tenaa. Sice se už na síti objevily <a href="https://gizchina.cz/2019/12/08/oppo-reno-3-pro-a-jeho-hlavni-specifikace-na-siti/">odhadované specifikace</a> modelu Pro, ale nyní bychom je mohli srovnat s těmi, která uvádí Tenaa výpis. A následně je buď potvrdit a nebo vyvrátit.</p>
      <p>Tenaa výpis sice neobsahuje snímky telefonu, ale odhaluje některé z klíčových specifikací Oppo Reno 3 Pro 5G. Certifikací prošel přístroj s kódovými označeními PCRM00 a PCRT00 5G. Podle nich tipaři usuzují, že jde skutečně o dvě verze Reno 3 Pro. Podle čínských certifikátorů má telefon rozměry 159,4×72,4×7,7 milimetrů při hmotnosti 171 gram. AMOLED displej má úhlopříčku 6,5 palce, což je tedy informace, kterou dnes můžeme považovat za potvrzenou. Baterie má podle <a href="http://www.tenaa.com.cn/">Tenaa</a> kapacitu 3935 mAh, a to je údaj, který se plus mínus shoduje s tím včerejším. Lze tedy tipnou, že kapacita bude 4000 mAh. Certifikátoři z 3C zas potvrdili, že rychlé nabíjení bude mít výkon 30 W.</p>
      <figure>
        <img src="https://gizchina.cz/wp-content/uploads/2019/12/V%C3%BDb%C4%9Br_004-2.png"/>
      </figure>
      <figure>
        <img src="https://gizchina.cz/wp-content/uploads/2019/12/V%C3%BDb%C4%9Br_003-2.png"/>
      </figure>
      <p>Zástupci společnosti Oppo už zas stihli potvrdit, že procesor, který u Oppo Reno 3 Pro použili je Snapdragon 765G. A telefon se tak stane po Redmi K30 5G, druhým strojem, který tento čipset dostane. Podle snímků, které lze dohledat bude zadní panel telefonu po stranách zakřivený, hlavní fotoaparát bude uložen do vertikálního modulu v levém horním rohu. Levý horní roh předního panelu zas bude místem pro „díru“ pro přední kameru. Ze snímků bohužel není patrno, zda bude do displeje integrován i snímač otisků prstů. Ten, jak se zdá, na zadním panelu chybí. Očekáváme však, že Tenaa záhy doplní další parametry do výpisu a my se snad i brzo dozvíme, kdy konkrétně budou přístroje řady Reno 3 představeny.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/08/huawei-matepad-pro-je-prave-certifikovan-v-tenaa/"/>
        <a href="https://gizchina.cz/2019/10/29/xiaomi-mi-cc9-pro-dostava-certifikaci-tenaa/"/>
        <a href="https://gizchina.cz/2019/09/22/oppo-reno-ace-a-jeho-specifikace-se-objevily-na-tenaa/"/>
      </related>
    </article>
  </body>
</html>