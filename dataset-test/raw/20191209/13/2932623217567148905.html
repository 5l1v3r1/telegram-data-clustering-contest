<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/fotogaleri/tarlasinda-buldu-30-milyon-dolara-satmak-isterken-yakalandilar-20376.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-12-09T13:29:00+00:00"/>
    <meta property="og:title" content="Tarlasında buldu! 30 milyon dolara satmak isterken yakalandılar"/>
    <meta property="og:description" content="Manisa'nın Saruhanlı ilçesine bağlı Alibeyli Mahallesi'nde Saruhanlı İlçe Jandarma Komutanlığına bağlı Halitpaşa Karakol ekiplerince tarihi eser kaçakçılarına operasyon düzenlendi. Aykut Yeniçağ - Ersan Erdoğan / İHA"/>
  </head>
  <body>
    <article>
      <h1>Tarlasında buldu! 30 milyon dolara satmak isterken yakalandılar</h1>
      <address>
        <time datetime="2019-12-09T13:29:00+00:00">09 Dec 2019, 13:29</time>
      </address>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_11575898284.jpg"/>
      </figure>
      <p>Manisa'nın Saruhanlı ilçesine bağlı Alibeyli Mahallesi'nde Saruhanlı İlçe Jandarma Komutanlığına bağlı Halitpaşa Karakol ekiplerince tarihi eser kaçakçılarına operasyon düzenlendi.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_01575898283.jpg"/>
      </figure>
      <p>Saruhanlı ilçesine bağlı Alibeyli Mahallesi'nde sit alanı ilan edilen bir bölgede tarihi kalıntıların bulunduğunu tespit eden 3 şüpheli, bölgede yaptıkları keşiflerin ardından boş arazide izinsiz kazı yaparak M.Ö. 200'lü yıllara ait olduğu düşünülen mozaik parçasını ortaya çıkardı.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_21575898285.jpg"/>
      </figure>
      <p>Kazının ardından mozaik parçasının fotoğraflarını ve görüntülerini çeken şüpheliler mozaik parçasını görüntü ve fotoğrafları mozaik parçasını pazarlamak için kullandı.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_31575898286.jpg"/>
      </figure>
      <p>2 bin 200 yıllık erken Roma dönemine ait olduğu düşünülen tarihi eseri satmak isteyenlere yönelik Saruhanlı İlçe Jandarma Komutanlığına bağlı Halitpaşa Karakol ekipleri operasyon düzenledi.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_41575898286.jpg"/>
      </figure>
      <p>Olay yerine giden jandarma ekipler, milattan önce 200`lü yıllarda Roma Dönemi`ne ait olduğu değerlendirilen mozaiği yurt dışındaki bir iş adamına 30 milyon dolara pazarlamaya çalışan 5 kişiyi gözaltına aldı, mozaik kalıntılarının bulunduğu alan ise koruma altına alındı.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_51575898287.jpg"/>
      </figure>
      <p>Jandarmadaki işlemlerinin ardından adliye sevk edilen 5 zanlıdan M.Ö. (21), İ.Ö. (47) ve D.A.(55) tutuklanarak cezaevine gönderildi.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_61575898288.jpg"/>
      </figure>
      <p>Yabancı bir iş adamına satacaklardı Ayrıca ismi belirtilmeyen bir ihbarcının ifadesi de ortaya çıktı. İsminin gizli kalmasını isteyen ihbarcı jandarmaya verdiği ifadesinde bulunan mozaiği İstanbul`da yabancı bir iş adamının 8 milyon dolara satın almak istediğini ancak tarla sahibi İ.Ö. ile kardeşi H.İ.Ö.`nün önerilen rakamı yeterli bulmayıp teklifi kabul etmediğini söylediği öğrenildi.</p>
      <figure>
        <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_71575898289.jpg"/>
      </figure>
      <p>Öte yandan ihbarcı zanlıların mozaiğin altında da daha değerli tarihi eserlerin olduğunu bildiklerinden fiyatı katlayarak alıcıdan yaklaşık 30 milyon dolar istediklerini öğrendiğini, eserin Gaziantep`te paha içilemeyen Çingene Kızı figürlü mozaikten daha güzel ve değerli olduğunu düşündüğü için tarihi eserlerin yerinde kalması için jandarmaya ihbarda bulunduğunu söylediği öğrenildi.</p>
      <figure>
        <a href="https://www.turkiyegazetesi.com.tr/fotogaleri/yeni-kimlik-alacaklar-dikkat-iste-bilmeniz-gerekenler--20367.aspx">
          <img src="https://icdn.turkiyegazetesi.com.tr/images/albumler/2019_12/20376/buyuk/tarlasinda-buldu-30-milyon-dolara-satmak-isterken-yakalandilar_81575898290.jpg"/>
        </a>
      </figure>
      <p>Olayla ilgili soruşturma devam ediyor. Aykut Yeniçağ - Ersan Erdoğan / İHA</p>
    </article>
  </body>
</html>