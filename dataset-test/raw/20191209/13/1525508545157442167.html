<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793368/%D8%AA%D9%88%D8%B6%DB%8C%D8%AD-%D8%AF%D8%A8%DB%8C%D8%B1-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%88%D8%A7%D9%84%DB%8C%D8%A8%D8%A7%D9%84-%D8%AF%D8%B1-%D9%85%D9%88%D8%B1%D8%AF-%D8%A7%D8%AD%D8%AA%D9%85%D8%A7%D9%84-%D8%AD%D8%B6%D9%88%D8%B1-%D8%A7%DB%8C%D8%B1%D8%A7%D9%86-%D8%AF%D8%B1-%D8%A7%D9%84%D9%85%D9%BE%DB%8C%DA%A9"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:09:18+00:00"/>
    <meta property="og:title" content="پس از محرومیت روسیه؛ توضیح دبیر فدراسیون والیبال در مورد احتمال حضور ایران در المپیک"/>
    <meta property="og:description" content="سرپرست دبیرکلی فدراسیون والیبال پس از انتشار خبر محرومیت روسیه از المپیک ۲۰۲۰ گفت: ورزشکارانی که دوپینگ نکرده باشند می توانند زیر پرچم IOC در المپیک ۲۰۲۰ شرکت کنند."/>
  </head>
  <body>
    <article>
      <h1>پس از محرومیت روسیه؛ توضیح دبیر فدراسیون والیبال در مورد احتمال حضور ایران در المپیک</h1>
      <address><time datetime="2019-12-09T13:09:18+00:00">09 Dec 2019, 13:09</time> by <a rel="author" href="https://www.mehrnews.com/archive?jr=720" target="_blank">ساناز سلیمان آبادی</a></address>
      <p>علی فتاحی در گفتگو با <a href="https://www.mehrnews.com/">خبرنگار مهر</a> درباره محرومیت روسیه از حضور المپیک توکیو و شانس حضور ایران در این رقابت ها، اظهار داشت: در حال حاضر به طور رسمی ایمیلی از فدراسیون جهانی دریافت نکرده ایم تا در این زمینه اطلاع رسانی کنیم.</p>
      <p>وی ادامه داد: روسیه ۲۱ روز مهلت فرجام خواهی دارد علاوه بر آن یک سری ایده ها و فرضیه ها مطرح است که ورزشکارانی که پاک بوده اند و دوپینگی انجام نداده اند می توانند زیر پرچم IOC در المپیک ۲۰۲۰ شرکت کنند.</p>
      <p>فتاحی در ادامه گفت: والیبال جز رشته هایی است که دوپینگی در آن رخ نداده و احتمالاً آنها زیر پرچم IOC شرکت خواهند کرد.</p>
      <p>به گزارش <a href="https://www.mehrnews.com/">خبرنگار مهر</a>، امروز و پس از برگزاری نشست مسئولان آژانس مبارزه با دوپینگ در سوئیس، اعلام شد که کاروان روسیه از حضور در المپیک ۲۰۲۰ توکیو محروم است.</p>
    </article>
  </body>
</html>