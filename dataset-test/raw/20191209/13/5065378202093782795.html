<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/story/1036257/gonimotita-epta-tropoi-gia-na-tin-enisxysete"/>
    <meta property="og:site_name" content="Newsbomb"/>
    <meta property="article:published_time" content="2019-12-09T13:10:00+00:00"/>
    <meta property="og:title" content="Γονιμότητα: Επτά τρόποι για να την ενισχύσετε"/>
    <meta property="og:description" content="Ανησυχείς για τη γονιμότητά σου; Δες τι μπορείς να κάνεις."/>
  </head>
  <body>
    <article>
      <h1>Γονιμότητα: Επτά τρόποι για να την ενισχύσετε</h1>
      <h2>Ανησυχείς για τη γονιμότητά σου; Δες τι μπορείς να κάνεις.</h2>
      <address><time datetime="2019-12-09T13:10:00+00:00">09 Dec 2019, 13:10</time> by <a rel="author">Newsroom</a></address>
      <p>Θέλεις να μείνεις <a href="https://www.mothersblog.gr/tag/4/egkymosynh">έγκυος</a> και παρόλο που έχετε ξεκινήσει τις προσπάθειες με τον σύντροφό σου, δεν βλέπεις αποτέλεσμα; Δεν υπάρχει λόγος να πανικοβάλλεσαι.</p>
      <p>Σύμφωνα με τους ειδικούς, ακόμα και δύο χρόνια να περάσουν με συνεχείς προσπάθειες, είναι απόλυτα φυσιολογικό. Μάλιστα, σύμφωνα με έρευνες πάνω από το 80% των ζευγαριών κάνουν παιδί μετά από ένα χρόνο προσπαθειών.</p>
      <h4>Ωστόσο, υπάρχουν μερικά tips που μπορείς να εφαρμόσεις και να ενισχύσουν τη γονιμότητά σου. Ποια είναι αυτά;</h4>
      <h3>Βάλε στο πρόγραμμά σου χαλαρωτικές δραστηριότητες όπως η γιόγκα ή το pilates</h3>
      <p>Με αυτόν τον τρόπο θα καταπολεμήσεις το στρες που μπορεί να νιώθεις, θα δυναμώσεις το σώμα σου και θα αποκτήσεις πιο καλές καθημερινές συνήθειες.</p>
      <h3>Φάε ένα καλό πρωινό</h3>
      <p>Σύμφωνα με έρευνες που είχαν γίνει στο παρελθόν, οι γυναίκες που ξεκινούν τη μέρα τους με ένα καλό πρωινό αυξάνουν τις πιθανότητες να συλλάβουν.</p>
      <h3>Βάλε στη διατροφή σου το γάλα</h3>
      <p>Είναι πλούσιο σε ασβέστιο και βιταμίνη D τα οποία σύμφωνα με μία παλαιότερη έρευνα επιβραδύνει την γήρανση των ωαρίων.</p>
      <h3>Φρόντισε την ψυχολογία και τη διάθεσή σου</h3>
      <p>Το στρες και το άγχος της καθημερινότητας μπορεί να παίξει καθοριστικό ρόλο στην γονιμότητά σου. Φρόντισε να είσαι όσο περισσότερο χαλαρή και ήρεμη.</p>
      <h3>Φρόντισε τη διατροφή και τις καθημερινές συνήθειες του συντρόφου σου</h3>
      <p>Όπως είναι για εσένα είναι σημαντικό να φροντίζεις το σώμα και τον οργανισμό σου, το ίδιο ισχύει και για τον σύντροφό σου. Ο υγιεινός τρόπος ζωής και οι καλές διατροφικές συνήθειες επηρεάζουν τη λειτουργία του σπέρματος.</p>
      <h3>Βάλε την άσκηση στη ζωή σου</h3>
      <p>Η συχνή άσκηση, πάντα φυσικά με μέτρο, θα κάνει το σώμα σου πιο υγιές και δυνατό και θα το προετοιμάσει για μία επικείμενη εγκυμοσύνη.</p>
      <h3>Βάλε τέλος στις κακές συνήθειες</h3>
      <p>Κόψε το κάπνισμα και περιόρισε όσο το δυνατόν περισσότερο το αλκοόλ. Φρόντισε να ξεκουράζεσαι αρκετά και να κρατήσεις το στρες μακριά.</p>
      <p>πηγή: <a href="https://www.mothersblog.gr/gonimotita/story/86061/epta-aploi-tropoi-na-enisxyseis-ti-gonimotita-soy">Mothersblog.gr</a></p>
    </article>
  </body>
</html>