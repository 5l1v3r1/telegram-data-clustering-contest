<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/valdagno/recoaro/taglia-le-piante-boscaiolo-resta-schiacciato-1.7825738"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-12-09T13:31:21+00:00"/>
    <meta property="og:title" content="Taglia le piante Boscaiolo resta schiacciato"/>
    <meta property="og:description" content="."/>
  </head>
  <body>
    <article>
      <h1>Taglia le piante <br/>Boscaiolo resta <br/>schiacciato</h1>
      <address>
        <time datetime="2019-12-09T13:31:21+00:00">09 Dec 2019, 13:31</time>
      </address>
      <p><b>RECOARO TERME. </b>Alle 11.30 il Soccorso alpino di Recoaro - Valdagno è stato allertato dalla Centrale del 118 per un  supporto all'ambulanza intervenuta in contrada Caile dove, durante il taglio delle piante, un boscaiolo era rimasto schiacciato dai rami di un albero appena abbattuto.</p>
      <p>Un amico che era con lui lo aveva liberato dal peso dei rami assieme a un'altra persona, iniziando a trasportarlo sulla strada con il personale sanitario che gli aveva prestato le prime cure e lo avevano imbarellato.</p>
      <p>I soccorritori arrivati sul posto hanno collaborato nella fase finale dell'intervento. F.B., 67 anni, di Valdagno, che lamentava anche dolori al bacino e alla schiena, è quindi stato trasportato all'ospedale con una probabile frattura alla gamba.</p>
    </article>
  </body>
</html>