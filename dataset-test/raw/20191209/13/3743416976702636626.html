<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/uzlet/338186/Nagy_osszegu_kozbeszerzest_nyert_a_4iG"/>
    <meta property="og:site_name" content="www.ma.hu"/>
    <meta property="article:published_time" content="2019-12-09T13:14:00+00:00"/>
    <meta property="og:title" content="Nagy összegű közbeszerzést nyert a 4iG"/>
    <meta property="og:description" content="Az Állami Egészségügyi Ellátó Központ (ÁEEK) verseny-újraindításával megindított központosított közbeszerzési eljárásán a 4iG Nyrt. ajánlatát nyertesként hirdették ki - tette közzé az informatikai társaság a Budapesti Értéktőzsde (BÉT) honlapján hétfőn. A Kormányzati Informatikai Fejlesztési Ügynökség közbeszerzési eljárásán is nyert a 4iG. A tájékoztatás szerint a szerződéskötés után az ÁEEK Egészséges Budapest projektben résztvevő 25 intézményének a 4iG szállítja és telepíti majd a műtéti napló beszédleíró szoftvereket. Az eljárás összértéke 1,46 milliárd forint plusz áfa. Ugyancsak hétfőn tette közzé a közzé a 4iG a tőzsde honlapján, hogy ajánlatát nyertesként hirdették ki a Kormányzati Informatikai Fejlesztési Ügynökség (KIFÜ) hálózati aktív eszközök szállítására és kapcsolódó szolgáltatások megvalósítására verseny-újraindításával megindított központosított közbeszerzési eljárásán. A projekt célja a köznevelési, a szakképzési, a felsőoktatási és a felnőttképzési rendszer digitális átalakításához és Magyarország…"/>
  </head>
  <body>
    <article>
      <h1>Nagy összegű közbeszerzést nyert a 4iG</h1>
      <h2>Az eljárás összértéke 1,46 milliárd forint plusz áfa.</h2>
      <address><time datetime="2019-12-09T13:14:00+00:00">09 Dec 2019, 13:14</time> by <a rel="author" href="http://www.ma.hu/belfold/293/Impresszum" target="_blank">MTI</a></address>
      <p>Az Állami Egészségügyi Ellátó Központ (ÁEEK) verseny-újraindításával megindított központosított közbeszerzési eljárásán a 4iG Nyrt. ajánlatát nyertesként hirdették ki - tette közzé az informatikai társaság a Budapesti Értéktőzsde (BÉT) honlapján hétfőn. A Kormányzati Informatikai Fejlesztési Ügynökség közbeszerzési eljárásán is nyert a 4iG. <br/><br/>A tájékoztatás szerint a szerződéskötés után az ÁEEK Egészséges Budapest projektben résztvevő 25 intézményének a 4iG szállítja és telepíti majd a műtéti napló beszédleíró szoftvereket. <br/><br/>Az eljárás összértéke 1,46 milliárd forint plusz áfa. <br/><br/>Ugyancsak hétfőn tette közzé a közzé a 4iG a tőzsde honlapján, hogy ajánlatát nyertesként hirdették ki a Kormányzati Informatikai Fejlesztési Ügynökség (KIFÜ) hálózati aktív eszközök szállítására és kapcsolódó szolgáltatások megvalósítására verseny-újraindításával megindított központosított közbeszerzési eljárásán. <br/><br/>A projekt célja a köznevelési, a szakképzési, a felsőoktatási és a felnőttképzési rendszer digitális átalakításához és Magyarország digitális oktatási stratégiájának megvalósításához kapcsolódóan a KIFÜ hálózatának bővítése aktív hálózati eszközökkel és bővítő modulokkal. <br/><br/>Az eljárás összértéke mintegy 566 millió forint plusz áfa.</p>
    </article>
  </body>
</html>