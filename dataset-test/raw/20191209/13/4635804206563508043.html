<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/cinli-volvodan-bmw-x4e-rakip-lynk-co-05-tanitildi/"/>
    <meta property="og:site_name" content="LOG"/>
    <meta property="article:published_time" content="2019-12-09T13:30:05+00:00"/>
    <meta property="og:title" content="“Çinli Volvo”dan BMW X4’e rakip; Lynk &amp; Co 05 tanıtıldı!"/>
    <meta property="og:description" content="Tasarım ve teknik detay bazında oldukça iddialı olan Lynk &amp; Co 05, ilk olarak Uzak Doğu pazarı için planlanmış modeller arasında."/>
  </head>
  <body>
    <article>
      <h1>“Çinli Volvo”dan BMW X4’e rakip; Lynk &amp; Co 05 tanıtıldı!</h1>
      <address><time datetime="2019-12-09T13:30:05+00:00">09 Dec 2019, 13:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/lynkco05p.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-5.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-3.jpg"/>
        </figure>
      </slideshow>
      <p>Tasarım ve teknik detay bazında oldukça iddialı olan Lynk &amp; Co 05, ilk olarak Uzak Doğu pazarı için planlanmış modeller arasında.</p>
      <p>Geely-Volvo ortaklığıyla kurulmasının üzerinden geçen kısa zamanın ardından adını sıkça duyuran <b>Lynk &amp; Co</b>, şimdiden iddialı bir ürün gamın sahip oldu. Gerek binek gerekse SUV sınıflarında kendi tasarım karakteri üzerinden kullanıcıların dikkatini çeken markayı artık Avrupa pazarında görmeye de başlayacağız. İlk adımda Çin odaklı bir açılım gerçekleştiren ortaklık, yine Uzak Doğu pazarında sunacağı <b>Lynk &amp; Co 05</b> için devam eden geri sayımı sona erdirdi. Sıkı LOG takipçilerinin kolaylıkla anımsayacağı süreç içerisinde kademeli olarak görselleri <a href="https://www.log.com.tr/karakteriyle-dikkat-toplayan-lynk-co-05-icin-yeni-gorseller-paylasildi/">paylaşılan</a> 05, <b>BMW X4</b>‘e karşı atılan en ciddi hamlelerden birisi olarak nitelendiriliyor. Şimdilik çok fazla detayı paylaşılmayan modelin tasarım noktasındaki tüm soru işaretleri ise açıklığa kavuştu.</p>
      <slideshow>
        <figure>
          <img src="https://www.log.com.tr/wp-content/uploads/2019/12/lynkco05p-6.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-5.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-7.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-8.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/lynkco05p-3.jpg"/>
        </figure>
      </slideshow>
      <h3>Lynk &amp; Co 05 için netleşen özellikler</h3>
      <p>Ebatları gereği ailenin üst noktasında konumlanan 05, altyapı olaraksa Volvo’dan bildiğimiz <b>CMA</b> üzerine geliştiriliyor. <b>4.592 milimetre uzunluğa ve 2.734 milimetre aks mesafesine</b> sahip olan 05, 01 modelinden nispeten biraz daha uzun bir eğride. Aracın motor seçenekleri kısmında 1,5 litre üç silindir ve 2.0 litre turbo dört silindir makineler bekliyor olacak. Yaklaşık 180 ile 250 beygir aralığında seyredecek olan bu modellerin versiyonları arasında dört tekerlekten çekiş ve hibrit niteliklerini de karşımızda göreceğiz. Çin’de ilk olarak <b>250 beygir güç, 350 Nm tork ve 4×4</b> reçetesiyle satışa sunulacak olan 05’in kısa vadede Avrupa’ya gelmesi beklenmiyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/volvo-altyapisiyla-dunyanin-ilk-sarj-edilebilir-coupe-suv-modeli-geely-xing-yue/"/>
      </related>
    </article>
  </body>
</html>