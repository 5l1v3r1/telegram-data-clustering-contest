<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/en-till-gripen-for-mordet-i-markaryd-5469648.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T13:31:12+00:00"/>
    <meta property="og:title" content="En till gripen för mordet i Markaryd"/>
    <meta property="og:description" content="Brott En 47-årig ukrainsk man har gripits misstänkt för mordet på en 70-årig man i småländska Markaryd. Mannen greps i Polen i förra veckan efter att ha varit internationellt efterlyst i flera månader."/>
  </head>
  <body>
    <article>
      <h1>En till gripen för mordet i Markaryd</h1>
      <address><time datetime="2019-12-09T13:31:12+00:00">09 Dec 2019, 13:31</time> by <a rel="author">TT</a></address>
      <figure>
        <img src="https://img8.ntm.eu/unt/public/img/5469649/1209143515/den-10-augusti-i-somras-hittad?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Nilsson/TT | Den 10 augusti i somras hittades den 70-årige mannen död i Markaryd efter att ha varit försvunnen i tio dagar.</figcaption>
      </figure>
      <p>Brott En 47-årig ukrainsk man har gripits misstänkt för mordet på en 70-årig man i småländska Markaryd. Mannen greps i Polen i förra veckan efter att ha varit internationellt efterlyst i flera månader.</p>
      <p>Sedan tidigare sitter en 48-årig man från Ukraina häktad på sannolika skäl misstänkt för mord samt tillgrepp av fortskaffningsmedel efter att ha gripits vid en motorväg i Tyskland den 20 augusti.</p>
      <p>"Den andre personen greps i Dubica Gorna i Polen och kommer inom kort att överföras till Sverige. Efter ankomsten till Sverige kommer ny häktningsförhandling att äga rum vid Växjö tingsrätt", säger kammaråklagare Gunilla Öhlin i ett pressmeddelande.</p>
      <p>Båda två är misstänkta för mord sedan den 70-årige mannen försvann spårlöst den 31 juli i somras och hittades död i ett skogsområde tio dagar senare.</p>
    </article>
  </body>
</html>