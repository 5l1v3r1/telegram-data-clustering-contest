<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-megduplazodott-az-allami-tamogatast-igenylo-mecsetek-szama.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:16:00+00:00"/>
    <meta property="og:title" content="Megduplázódott belga Flandriában az állami támogatást igénylő mecsetek száma"/>
    <meta property="og:description" content="2018-ban 720 ezer eurónyi flamand adófizetői pénz vándorolt a muszlimokhoz, akik 2019-ben már kétszer ennyit igényeltek."/>
  </head>
  <body>
    <article>
      <h1>Megduplázódott belga Flandriában az állami támogatást igénylő mecsetek száma</h1>
      <address><time datetime="2019-12-09T13:16:00+00:00">09 Dec 2019, 13:16</time> by <a rel="author">Origo</a></address>
      <p>
        <b>Több mint 720 ezer eurónyi támogatást fizetett ki 2018-ban Belgium flamand (hollandajkú) tartománya a területükön a muszlim migránsok által létesített mecseteknek állami támogatásként. Ennek hatására 2019-ben megkétszereződött a támogatásért bejelentkező iszlám imahelyek száma, amelyeknél ráadásul az sem zárható ki, hogy a belga államon kívül külföldről is kapnak forrásokat – <a href="https://v4na.com/hu/megduplazodott-az-allami-tamogatast-igenyl-mecsetek-szama">írja</a> a V4NA nemzetközi hírügynökség.</b>
      </p>
      <p>A 2018. évi benyújtott beszámolóik alapján több mint 740 ezer eurós állami támogatást igényeltek és kaptak a Flandriában működő, hatóságilag elismert mecsetek állami támogatásként – derült ki <b>Bart Somers</b>, flamand együttélési és belügyi igazgatási miniszter beszámolójából, amelyet a liberális politikus a bevándorlásellenes Flamand Érdek (VB) képviselője, <b>Chris Janssens</b> írásbeli kérdésére adott válaszul.</p>
      <figure>
        <img src="https://cdn.nwmgroups.hu/s/img/i/1912/2019120988.jpg?w=644&amp;h=483"/>
        <figcaption>Bart Somers<cite>Forrás: V4NA</cite></figcaption>
      </figure>
      <p>Minderről a VB-elnök, <b>Tom van Grieken</b> számolt be közösségi oldalán.</p>
      <figure>
        <iframe data-src="https://twitter.com/tomvangrieken/status/1203926275460648960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A miniszteri beszámoló szerint <br/><mark>Flandria területén 27 államilag elismert muszlim migráns vallási közösség részesül állami támogatásban, <br/></mark>közülük azonban 5 még nem nyújtotta be a 2018-as évre vonatkozó pénzügyi beszámolóját.</p>
      <p>A legkisebb összeget, 17 ezer 141 eurót a Gentben működő Tevhid Camii mecset, a legnagyobbat pedig a waregem-i Assounah vallási közösség kapta, több mint 55 ezer eurót.</p>
      <p>Az is kiderül a miniszter tájékoztatásából, hogy ezekben a mecsetekben az imámok fizetését lényegében a belga állam finanszírozza az adófizetők pénzéből. </p>
      <blockquote>A vallási gyülekezetek finanszírozását szabályozó jogszabály jelenleg nem tartalmaz kötelezettséget a külföldről érkező pénzügyi támogatások bevallására. Így azt nem tudom megválaszolni, hogy a mecseteket külföldről is finanszírozzák-e, vagy sem,</blockquote>
      <p><a href="https://www.hln.be/nieuws/binnenland/erkende-moskeeen-in-vlaanderen-kregen-vorig-jaar-voor-740-000-euro-toelagen~abe1ef7a/?utm_medium=twitter&amp;utm_content=Nieuws&amp;utm_source=dlvr.it&amp;referer=https%3A%2F%2Fv4na.com%2Fhu%2Fmegduplazodott-az-allami-tamogatast-igenyl-mecsetek-szama">idézi</a> a szaktárca vezetőjének írásos válaszát a HLN flamand hírportál.</p>
      <figure>
        <img src="https://cdn.nwmgroups.hu/s/img/i/1912/2019120989.jpg?w=644&amp;h=386"/>
        <figcaption>Egy flandriai mecset. A kép illusztráció.<cite>Forrás: V4NA</cite></figcaption>
      </figure>
      <p>Az viszont biztos, hogy az iszlám vallási közösségeknek nyújtott állami támogatás évről évre népszerűbb Flandriában:</p>
      <aside>az elismerteken kívül újabb 47 mecset nyújtott be támogatási kérelmet az államigazgatásnak,</aside>
      <p>amelyeket az Új Flamand Szövetség-párti korábbi belügyminiszter, <b>Liesbeth Homans</b> befagyasztatott.<br/>Homans 2019 februárjában úgy nyilatkozott:</p>
      <blockquote>ha rajta múlik, a következő öt évben egyetlen mecsetet sem ismernek el állami támogatásra jogosult vallási központként.</blockquote>
    </article>
  </body>
</html>