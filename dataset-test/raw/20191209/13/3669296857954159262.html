<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/sivas/sivasta-mevlanayi-anma-programi-1459443"/>
    <meta property="og:site_name" content="CNN Türk"/>
    <meta property="article:published_time" content="2019-12-09T13:51:03+00:00"/>
    <meta property="og:title" content="Sivas'ta Mevlana’yı anma programı"/>
    <meta property="og:description" content="Sivas'ta Mevlana’yı anma programı"/>
  </head>
  <body>
    <article>
      <h1>Sivas'ta Mevlana’yı anma programı</h1>
      <address>
        <time datetime="2019-12-09T13:51:03+00:00">09 Dec 2019, 13:51</time>
      </address>
      <p>SİVAS, (<a href="https://www.cnnturk.com/haberleri/dha">DHA</a>) - SİVAS Belediyesi, Hz.Mevlana'nın vuslata ermesinin 746'ıncı yıl dönümünde anma programı düzenlendi.<br/><br/>Muhsin Yazıcıoğlu Kültür Merkezi’nde düzenlenen anma etkinliğine Vali Salih Ayhan <a href="https://www.cnnturk.com/haberleri/belediye">Belediye</a> Başkanımız Hilmi Bilgin ile diğer il protokolü de katıldı. <br/><br/>Gecede ilahi sanatçısı Fatih Koca sahne alırken, sevilen program yapımcısı ve yazar Serdar Tuncer, Hz Mevlana’yı anlattı. Tuncer, gönüllere hitap eden birbirinden güzel şiirleri seslendirdi. Programın son bölümünde ise <a href="https://www.cnnturk.com/haberleri/sivas">Sivas</a> Mevlâna Tasavvuf Kültürü ve Sema Derneği Başkanı Yılmaz Susamış ve semazenler sahne alarak sema gösterisi gerçekleştirdi.<br/><br/>Programda konuşan Vali Salih Ayhan, 'Programımızı tertip eden belediyemize teşekkür ediyorum. İnancımızı İslamiyet’in değerlerinin güzel bir şekilde bizlere aktaran, Anadolu’muzun kimliği mayası olan Yunus Emre gibi Hazreti Mevlâna gibi bizim yolumuzu aydınlatan, insanlığımızı hatırlatan şahsiyetleri bize sevdiren, Allah dostlarını sevdiren bu programı icra edenlere teşekkür ediyorum. Serdar Bey hakikaten nezih, asaletli, zarif duruşuyla bunları çok güzel anlatıyor ve sevdiriyor. Emek verenlere teşekkür ediyorum" ifadesini kullandı.<br/><br/>Belediye Başkanı Hilmi Bilgin ise 'Bugün davetimize icabet ederek bu güzel günü sizlerle birlikte anlam kattığı için Serdar beye teşekkür ediyoruz. Valimiz, <a href="https://www.cnnturk.com/haberleri/emniyet">Emniyet</a> Müdürümüz burada, Jandarma Alay Komutanımız burada, iki rektörümüz burada, Başsavcımız burada, Müftümüz burada göremediklerimiz de affetsinler kusurumuza bakmasınlar. Bunu şunun için izah ettim. Devletimizin görevlendirdiği ve size hizmet eden tüm kurum müdürlerimiz biz buradayız. Bizim bir derdimiz var. Ülkemize, milletimize hizmet etmek, bize emanet edilen emanete sahip çıkmak daha yukarıya çıkarmak. Bu konuda da hemşerilerimizin duasını bekliyoruz. Onların hayır duaları ile inşallah bu işlerde hep birlikte daha güzel hizmet edeceğiz. Değerlerimizi yaşatmak için, inançlarımızı yaşatmak için değerlerimizi yeni nesle aktarmak üzere bu tip güzel programları yapıyoruz. İnşallah önümüzdeki süreçte de yapacağız. Tekrar hepinize katılımınızdan dolayı teşekkür ediyoruz" dedi.<br/><br/>Günün anısına Belediye Başkanı Hilmi Bilgin, Serdar Tuncer’e Sivas'a ait eserlerden oluşan hediyeler takdim etti.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/kahramanmaras/kahramanmarasta-karla-mucadele-devam-ediyor-1459452"/>
        <a href="https://www.cnnturk.com/yerel-haberler/tekirdag/corlu/ataturk-evinin-temeli-atildi-1459451"/>
        <a href="https://www.cnnturk.com/yerel-haberler/edirne/merkez/edirnede-altyapiya-ilk-kazma-vuruldu-1459450"/>
      </related>
    </article>
  </body>
</html>