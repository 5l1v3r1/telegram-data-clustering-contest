<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/iphone_se_naslednik_ce_navodno_nositi_naziv_iphone_9_a_ne_iphone_se_2-82318"/>
    <meta property="og:site_name" content="Benchmark"/>
    <meta property="article:published_time" content="2019-12-09T13:55:00+00:00"/>
    <meta property="og:title" content="iPhone SE naslednik će navodno nositi naziv iPhone 9, a ne iPhone SE 2"/>
    <meta property="og:description" content="Novi izveštaj japanskog bloga Macotakara tvrdi da će iPhone SE naslednik zapravo nositi naziv iPhone 9, a ne iPhone SE 2"/>
  </head>
  <body>
    <article>
      <h1>iPhone SE naslednik će navodno nositi naziv iPhone 9, a ne iPhone SE 2</h1>
      <address>
        <time datetime="2019-12-09T13:55:00+00:00">09 Dec 2019, 13:55</time>
      </address>
      <figure>
        <img src="https://www.benchmark.rs/assets/img/news/main/fb54b1839c4fedb048ab991eaf6819fc.jpg"/>
      </figure>
      <p>Novi izveštaj japanskog bloga Macotakara tvrdi da će <a href="https://www.benchmark.rs/tag/iphone_se-20791"><b>iPhone SE</b></a> naslednik zapravo nositi naziv <b>iPhone 9</b>, a ne <a href="https://www.benchmark.rs/tag/iphone_se2-25362"><b>iPhone SE 2</b></a>. Takođe, sugeriše se da će telefon koristiti isto kućište kao <b>iPhone 8</b>. <br/><br/>Očekuje se da će telefon imati 4.7-inčni displej, A13 Bionic čipset, 3GB RAM-a i mogao bi imati početnu cenu od 399 dolara. Prema navodima analitičara Ming-Chi Kua, telefon bi se u masovnoj proizvodnji mogao naći od januara, a bio bi objavljen krajem marta.<br/><br/>iPhone SE 2 ili iPhone 9 će koristiti desetoslojni PCB (SLP) za svoju ploču, a u pitanju je ista tehnologija koju koristi iPhone 11 verzija. Telefon neće imati 3D Touch funkciju, a koristiće Touch ID senzor otiska prsta a ne Face ID za biometrijsko očitavanje.</p>
      <h3>Pogledajte još: <a href="https://www.benchmark.rs/vesti/apple_bi_mogao_odbaciti_lightning_port_sa_iphone_modela_za_2021._godinu-82292">Apple bi mogao odbaciti Lightning port sa iPhone modela za 2021. godinu</a></h3>
      <p>Telefon bi trebalo da bude dostupan u tri varijante boja - srebrnoj, sivoj i crvenoj.<br/><br/><i>Izvor: <a href="https://gadgets.ndtv.com/mobiles/news/iphone-9-not-iphone-se-2-is-likely-the-name-of-apple-s-iphone-se-successor-report-2145618">NDTV</a></i></p>
      <figure>
        <iframe src="https://www.youtube.com/embed/bnL2cc8H4m4" width="600" height="450" data-service="Youtube" scrolling="no"/>
      </figure>
    </article>
  </body>
</html>