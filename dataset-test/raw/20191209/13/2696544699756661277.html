<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191209_star_wars_boeing_x_szarnyu_dron_csillagok_haboruja"/>
    <meta property="og:site_name" content="HVG.hu"/>
    <meta property="article:published_time" content="2019-12-09T13:03:00+00:00"/>
    <meta property="og:title" content="Két hatalmas X-szárnyú vadászgépet reptetett a Boeing – videó"/>
    <meta property="og:description" content="A Boeing a hat rotorral felszerelt Cargo Air Vehicle nevű teherszállító drónját alakította át úgy, hogy abból két X-szárnyú legyen."/>
  </head>
  <body>
    <article>
      <h1>Két hatalmas X-szárnyú vadászgépet reptetett a Boeing – videó</h1>
      <address><time datetime="2019-12-09T13:03:00+00:00">09 Dec 2019, 13:03</time> by <a rel="author">hvg.hu</a></address>
      <p>
        <b>A Boeing a hat rotorral felszerelt Cargo Air Vehicle nevű teherszállító drónját alakította át úgy, hogy abból két X-szárnyú legyen.</b>
      </p>
      <p>A Star Wars: Skywalker kora című záróepizód előtti felhajtást sorra lovagolják meg a különféle márkák. <a href="https://hvg.hu/tudomany/20191119_samsung_galaxy_note_10_star_wars_special_edition_csomag_skywalker_kora_fim">A Samsung például egy csillagok háborújás különkiadást dob piacra a Note10+ csúcstelefonjából</a>, a <a href="https://hvg.hu/tudomany/20191206_coca_cola_szingapur_kola_kolasuveg_star_wars_9_csillagok_haboruja_skywakler_kora_oled_kijelzo_fenykard">Coca-Cola kijelzőt szerel egyes kóláspalackokra az új film miatt</a>, az amerikai <a href="https://hvg.hu/tudomany/20191125_united_airlines_star_wars_skywalker_kora_specialis_festes_repulogep">United légitársaság pedig kívül-belül átalakított egy utasszállító repülőgépet</a>.</p>
      <p>Természetesen maga a Boeing is repülőkben gondolkodott, amikor a floridai Disney World számára készített egy izgalmas látványosságot. Pontosabban kettőt: két hatalmas – mármint tényleg nagy, autó méretű – X-szárnyú vadászgépet, melyek a közönség szeme láttára emelkednek a magasba. Persze nem arról van szó, hogy a Boeing különleges hajtóművet fejlesztett volna, de azért ez a megoldás sem rossz: a cég a csomagokat szállító drónokat alakította át úgy, hogy a méretes szerkezetet is fel tudja emelni.</p>
      <figure>
        <iframe src="https://www.youtube.com/embed/4t4fIrItcX4" width="640" height="360" data-service="Youtube" scrolling="no"/>
      </figure>
      <p>A gépek függőlegesen szálltak fel, majd egy lassú irányváltást követően a díszlet mögé repültek, ahol az effektek szerint megindulhatott a "harc".</p>
      <p>[<a href="https://hvg.hu/tudomany/20191206_star_wars_jedi_fallen_order_kritika_teszt_pc">Elkészült végre minden Star Wars-rajongó álma: egy jó videojáték – teszt</a>]</p>
      <p>A Boeing által fejlesztett Cargo Air Vehicle hat rotorral rendelkezik, ezek segítettek a magasba emelni az X-szárnyút is.</p>
    </article>
  </body>
</html>