<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/dalla-spagna-ronaldo-chiama-i-compagni-del-real-pentito-della-ju-71210"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="Dalla Spagna: 'Ronaldo chiama i compagni del Real, pentito della Juve'"/>
    <meta property="og:description" content="Cristiano Ronaldo si è pentito della scelta di andare alla Juventus e lo ha comunicato ad alcuni ex compagni di squadra del Real Madrid. A svelarlo è il giornale spagnolo ABC che parla dei"/>
  </head>
  <body>
    <article>
      <h1>Dalla Spagna: 'Ronaldo chiama i compagni del Real, pentito della Juve'</h1>
      <address>
        <time datetime="2019-12-09T13:00:00+00:00">09 Dec 2019, 13:00</time>
      </address>
      <p>Cristiano Ronaldo si è pentito della scelta di andare alla Juventus e lo ha comunicato ad alcuni ex compagni di squadra del Real Madrid. A svelarlo è il giornale spagnolo <i>ABC </i>che parla dei dubbi del fenomeno portoghese che dopo la prima buona stagione in bianconero sente la mancanza di Madrid e della Casa Blanca, "anche se non lo ammetterà mai pubblicamente". Cristiano ha provato sulla sua pelle ciò che gli avevano detto quando se ne era andato dal Bernabeu e cioè che nessun club ha la forza del Real Madrid. CR7 è convinto che se non se ne fosse andato da Madrid gli ultimi due palloni d'Oro li avrebbe vinti lui, non Modric né Messi.</p>
      <p><b>SCELTA JUVE - </b>Diciotto mesi dopo Ronaldo si sarebbe dunque pentito di quella scelta di lasciare il Real Madrid per motivi meramente contrattuali. Florentino non aveva intenzione di prolungare e ritoccare verso l'alto l'ingaggio da 25 milioni di euro della stella portoghese, inferiore a quello di Messi e Neymar. Oltre al Pallone d'Oro, un'altra cosa che indispettisce Ronaldo è l'attenzione mediatica verso Paulo Dybala piuttosto che verso lui, "Cristiano è convinto che in Spagna aveva più rispetto, anche nei confronti degli addetti ai lavori", conclude il giornale.</p>
      <p> </p>
    </article>
  </body>
</html>