<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/business/london-stana-svetoven-finteh-tsentar.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T13:50:12+00:00"/>
    <meta property="og:title" content="Лондон стана световен финтех център"/>
    <meta property="og:description" content="Европейската столица изпревари Ню Йорк и Сан Франциско"/>
  </head>
  <body>
    <article>
      <h1>Лондон стана световен финтех център</h1>
      <address>
        <time datetime="2019-12-09T13:50:12+00:00">09 Dec 2019, 13:50</time>
      </address>
      <p>Изследване на консултантската компания Savills сочи, че в момента Лондон е домакин на повече от 1 000 глобални офиса на финтех компании, изпреварвайки втория класиран Ню Йорк с 939 и третия Сан Франциско с 593, пише сп. Relocate.</p>
      <p>Tези три града заедно "са ясните епицентри на финтех света", според доклада, представляващи общо 38% от общите инвестиции на рисков капитал в областта през първите 9 месеца на годината.</p>
      <p><i>"Лондон е оглавила таблицата по брой финтех сделки с рисков капитал за първите 9 месеца на 2019 г. със 194, следвана от Ню Йорк със 164 и Сан Франциско - 123. При оценката на обема на сделките ситуацията е друга - Сан Франциско е на първо място, следван от Лондон и Ню Йорк</i>", казват от Savills.</p>
      <p>Те добавят, че финтех инвестициите не се ограничават до тези 3 центъра и в градове като Париж, Берлин, Стокхолм, Сингапур, Атланта, Бостън, Пало Алто, Сао Пауло, Пекин и Торонто също се забелязва значителна активност.</p>
      <p>Докладът подчертава, че господството на Лондон се отразява във факта, че компании като WorldPay, Finastra, Monzo и TransferWise са сред тези, които са избрали да се базират в столицата. Посочва се също, че такъв тип бизнеси се разрастват бързо и имат нужда от гъвкавост. Това е и причината голяма част от компаниите да използват споделени работни пространства.</p>
      <p>Повишаването на позицията на Обединеното кралство в това да стане най-популярния технологичен център в Европа изостри търсенето на чуждестранни таланти и доведе до многократни искания от сектора за облекчаване на контрола върху имиграцията.</p>
      <p>Миналия месец проучване разкрива, че обявените свободни работни места за ИТ персонал от британските компании са се увеличили до над 165 000 през третото тримесечие на годината. Анализ на данните за заетостта и труда от CompTIA, търговска асоциация за световната технологична индустрия, показва, че за този период броят на работните места е нараснал с 19% спрямо предходното тримесечие.</p>
    </article>
  </body>
</html>