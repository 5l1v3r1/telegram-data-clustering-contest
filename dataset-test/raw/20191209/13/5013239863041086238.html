<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/megmutatta-magat-a-twin-peaks-vr-jatek/52003"/>
    <meta property="og:site_name" content="PC Guru"/>
    <meta property="article:published_time" content="2019-12-09T13:08:00+00:00"/>
    <meta property="og:title" content="Megmutatta magát a Twin Peaks VR játék"/>
    <meta property="og:description" content="A tavalyi bejelentés óta semmit sem hallottunk a Twin Peaks VR játékról, most viszont kapott egy új trailert, amiben sok ismerős helyszínt megpillanthatunk."/>
  </head>
  <body>
    <article>
      <h1>Megmutatta magát a Twin Peaks VR játék</h1>
      <address><time datetime="2019-12-09T13:08:00+00:00">09 Dec 2019, 13:08</time> by <a rel="author">Dzséjt</a></address>
      <p>
        <b>A tavalyi bejelentés óta semmit sem hallottunk a Twin Peaks VR játékról, most viszont kapott egy új trailert, amiben sok ismerős helyszínt megpillanthatunk.</b>
      </p>
      <ul>
        <li>Még idén megjelenik a Twin Peaks VR</li>
        <li>Ikonikus helyszíneken barangolhatunk</li>
        <li>Escape Room jellegű puzzle-ket kell majd megoldanunk</li>
      </ul>
      <p>A Collider Games tavaly jelentette be, hogy hivatalos játék készül az 1990-es évek elején futó, majd nem is olyan régen egy évadra feltámadó Twin Peaks-ből, ráadásul VR-ra. Akkor 2019-re ígérték a megjelenést, ám így, 22 nappal az év vége előtt már nem is gondolnánk, hogy ezt az ígéretet beváltják. De úgy tűnik, hogy mégis.</p>
      <figure>
        <img src="https://www.pcguru.hu/uploads/editors/twin-peaks-red-room.jpg"/>
      </figure>
      <p>A Collider Games ugyanis a minap megosztott velünk egy trailert a Twin Peaks VR-ról, amiben olyan ismerős helyek bukkannak fel, mint a Twin Peaks-i seriff hivatal, a Glastonbury-liget és persze a nevezetes Vörös Szoba. Ezeken az ikonikus helyszíneken kell majd Escape Room jellegű feladványokat megoldanunk. És a trailer végén még mindig a 2019 decemberi megjelenés szerepel, szóval úgy tűnik, hogy a következő 22 nap valamelyikén visszatérhetünk Twin Peaksbe.</p>
      <figure>
        <iframe src="https://www.youtube.com/embed/0S2mRM49hz0" width="595" height="385" data-service="Youtube" scrolling="no"/>
      </figure>
    </article>
  </body>
</html>