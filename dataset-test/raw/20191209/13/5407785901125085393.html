<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/oglunun-acisina-3-ay-dayanabildi-12701212-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T13:52:00+00:00"/>
    <meta property="og:title" content="Oğlunun böbreği kendisine nakil edildikten sonra evladını kaybeden baba, bu acıya 3 ay dayanabildi"/>
    <meta property="og:description" content="Zonguldak'ın Alaplı ilçesinde böbrek hastası baba, 3 ay önce oğlunun böbreğini aldı. Oğlu, nakil işleminin ardından beklenmedik bir şekilde vefat etti. Oğlunun acısına dayanamayan baba, İstanbul'da tedavi gördüğü hastanede tüm müdahalelere rağmen kurtarılamadı."/>
  </head>
  <body>
    <article>
      <h1>Oğlunun böbreği kendisine nakil edildikten sonra evladını kaybeden baba, bu acıya 3 ay dayanabildi</h1>
      <address>
        <time datetime="2019-12-09T13:52:00+00:00">09 Dec 2019, 13:52</time>
      </address>
      <p><a href="https://www.haberler.com/alapli/"><b>Alaplı</b></a> ilçesine bağlı <a href="https://www.haberler.com/gumeli/"><b>Gümeli</b></a> beldesinde 3 ay önce kendisine böbrek veren 28 yaşındaki oğlu <a href="https://www.haberler.com/tayfun-yildiz/"><b>Tayfun Yıldız</b></a>'ı kaybetmenin acısını yaşayan Cevat Yıldız, tedavi gördüğü <a href="https://www.haberler.com/istanbul/"><b>İstanbul</b></a>'daki özel bir hastanede bugün yaşamını yitirdi.</p>
      <figure>
        <img src="https://foto.haberler.com/haber/2019/12/09/oglunun-acisina-3-ay-dayanabildi-2-12701212_o.jpg"/>
      </figure>
      <h3>OĞLUNUN BÖBREĞİNİ ALMIŞTI</h3>
      <p>19 Eylül tarihinde babasına verdiği böbrek sonrasında beklenmedik bir şekilde yaşamını yitiren Tayfun Yıldız'ın ardından bu kez de babası vefat etti. Uzun yıllardır böbrek yetmezliği rahatsızlığı yaşayan ve oğlunun kendisine verdiği böbrek ile yaşama tutunmaya çalışan Cevat Yıldız, bir süredir tedavi gördüğü İstanbul'daki özel bir hastanede bugün sabah yapılan tüm müdahalelere rağmen kurtarılamadı.</p>
      <figure>
        <img src="https://foto.haberler.com/haber/2019/12/09/oglunun-acisina-3-ay-dayanabildi-12701212_o.jpg"/>
      </figure>
      <h3>OĞLUNUN CENAZESİNİ HÜZÜNLÜ BAKIŞLARLA İZLEMİŞTİ</h3>
      <p>Yıldız'ın cenazesi akşam saatlerinde İstanbul'dan Alaplı Devlet Hastanesi morguna getirilerek yarın öğle namazına müteakip Gümeli Merkez Camii'nde kılınacak cenaze namazı sonrasında toprağa verilecek. Merhum Yıldız, oğlunun cenazesini evinin balkonunda hüzünlü bakışlarla takip etmişti.</p>
      <figure>
        <img src="https://foto.haberler.com/haber/2019/12/09/oglunun-acisina-3-ay-dayanabildi-12701212_8010_o.jpg"/>
      </figure>
      <p>Kaynak: İHA</p>
      <h4>Haber Videosu</h4>
      <p>: <a href="https://www.haberler.com/video/oglunun-acisina-3-ay-dayanabildi-12701212-videosu/">Oğlunun böbreği kendisine nakil edildikten sonra evladını kaybeden baba, bu acıya 3 ay dayanabildi</a></p>
    </article>
  </body>
</html>