<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/xiaomi-den-yana-genisleyen-ilginc-akilli-telefon-tasarimi/"/>
    <meta property="og:site_name" content="LOG"/>
    <meta property="article:published_time" content="2019-12-09T13:59:50+00:00"/>
    <meta property="og:title" content="Xiaomi’den “yana genişleyen” ilginç akıllı telefon tasarımı"/>
    <meta property="og:description" content="Xiaomi, geleceğine yönelik çalışmalarını sürdürüyor. Firmadan şimdi yana genişleyen ilginç akıllı telefon tasarımı gündemde bulunuyor."/>
  </head>
  <body>
    <article>
      <h1>Xiaomi’den “yana genişleyen” ilginç akıllı telefon tasarımı</h1>
      <address><time datetime="2019-12-09T13:59:50+00:00">09 Dec 2019, 13:59</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/xiaomiden-yana-genisleyen-ilginc-akilli-telefon-tasarimi-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/xiaomiden-yana-genisleyen-ilginc-akilli-telefon-tasarimi-2.jpg"/>
        </figure>
      </slideshow>
      <p><b>Xiaomi</b>, geleceğine yönelik çalışmalarını sürdürüyor. Firmadan şimdi yana genişleyen ilginç akıllı telefon tasarımı gündemde <a href="https://www.gizchina.com/2019/12/09/xiaomi-smartphone-patent-with-horizontally-sliding-design-leaked/">bulunuyor</a>.</p>
      <p><b>Xiaomi</b>, diğer rakipleri gibi sürekli olarak birçok yeni patent alıyor. Bu patentlerin ortaya çıkan en yenisinde ise<b> yana doğru genişleyen bir akıllı telefon</b> modeli karşımıza çıkıyor. Bu modelin bünyesinde <b>yuvarlanabilir bir esnek AMOLED ekranın</b> bulunacağı aktarılıyor. Normalde standart bir akıllı telefon kadar olan cihaz, ihtiyaç halinde <b>tablet formunu</b> alabiliyor. Önünde ve arkasında iki adet kamerası bulunan patentteki telefon, gerçekten ilginç görünüyor ve <b>katlanabilir modellerden daha kullanışlı</b> duruyor. Yeni yılda <b>gerçek bir katlanabilir telefon</b> hazırlayacak firmanın, elbette bu yukarıdaki modeli gerçeğe dönüştürüp dönüştürmeyeceği ne şekilde bilinmiyor. Bu arada firmanın<b> ekran altı kamera konusunda</b> da ortaya çıkan taze patentleri yer alıyor. Şirket bu konuda da çalışıyor. Bu konuda <b>OPPO</b> da aktif olarak çalışmalar yapıyor.</p>
      <figure>
        <img src="https://www.log.com.tr/wp-content/uploads/2019/12/xiaomiden-yana-genisleyen-ilginc-akilli-telefon-tasarimi-1.jpg"/>
      </figure>
      <h3>Xiaomi, şu sıralar Mi 10 üzerinde çalışıyor</h3>
      <p><b>Xiaomi Mi 9 </b>modelinin yerini alacak <b>Xiaomi Mi 10</b>, geçtiğimiz hafta Qualcomm’un yeni işlemci ve teknolojilerini tanıttığı etkinlik kapsamında resmi olarak müjdelendi. Direkt olarak Bin Lin tarafından geleceği resmileştirilen cihaz, gücünü <a href="https://www.log.com.tr/snapdragon-865-ve-snapdragon-765-tanitildi-iste-ilk-detaylar/"><b>Snapdragon 865</b></a> işlemciden alıyor. Bu işlemciye sahip <b>ilk amiral gemilerinden olacak</b><b>telefon,</b> bu açıdan büyük bir heyecan yaratıyor. Henüz tasarımı gösterilmeyen akıllı telefonun 66W hızlı şarj sistemi ile geleceği yönünde sağlam sızıntılar yapılıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/tcl-plex-modelinin-turkiye-fiyatina-buyuk-indirim/"/>
      </related>
    </article>
  </body>
</html>