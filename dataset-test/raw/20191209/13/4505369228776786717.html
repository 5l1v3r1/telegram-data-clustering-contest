<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/psd-ironie-la-adresa-ambasadei-suediei-de-ziua-internationala-anticoruptie_500898.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T13:02:55+00:00"/>
    <meta property="og:title" content="PSD, ironie la adresa Ambasadei Suediei de Ziua Internaţională Anticorupţie"/>
    <meta property="og:description" content="Departamentul pentru Politică Externă al PSD marchează Ziua Internaţională Anticorupţie printr-o ironie la adresa Ambasadei Suediei la Bucureşti, &amp;icirc;n contextul acuzaţiilor de corupţie la adresa companiei suedeze Ericsson. Ambasada Suede"/>
  </head>
  <body>
    <article>
      <h1>PSD, ironie la adresa Ambasadei Suediei de Ziua Internaţională Anticorupţie</h1>
      <address><time datetime="2019-12-09T13:02:55+00:00">09 Dec 2019, 13:02</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Departamentul pentru Politică Externă al PSD marchează Ziua Internaţională Anticorupţie printr-o ironie la adresa Ambasadei Suediei la Bucureşti, în contextul acuzaţiilor de corupţie la adresa companiei suedeze Ericsson. Ambasada Suedeză a avut în ultimii ani poziţii explicite anti-PSD, în special pe Facebook.</p>
      <p>"Astăzi, cu ocazia zilei internaționale a luptei împotriva corupției, am apelat telefonic ambasada Suediei la București. Dorim să adresam mulțumiri personalului diplomatic și angajaților pe plan local și să exprimăm aprecierea sinceră, pentru asistența constantă pe care partenerii suedezi au acordat-o instituțiilor statului Român, inclusiv prin declarații publice, în eforturile comune de a combate corupția și alte fenomene anti-sociale.</p>
      <p>Din păcate, a sunat ocupat. Credem că e posibil ca echipamentele de telecomunicații Ericsson să fie de vină", scrie Departamentul pentru Politică Externă al PSD, pe Facebook.</p>
      <p>Compania suedeză de telecomunicații mobile Ericsson a convenit să plătească peste un miliard de dolari pentru închiderea unor investigații de corupție, inclusiv una legată de mituirea unor oficiali guvernamentali, a informat Departamentul de Justiție al SUA</p>
    </article>
  </body>
</html>