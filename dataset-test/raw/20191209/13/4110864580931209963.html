<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mangalam.com/news/detail/356924-latest-news-finland-anoints-sanna-marin-34-as-worlds-youngest-serving-prime-minister.html"/>
    <meta property="og:site_name" content="Mangalam"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="ലോകത്തിലെ ഏറ്റവും പ്രായം കുറഞ്ഞ പ്രധാനമന്ത്രി ഫിന്‍ലാന്‍ഡില്‍ ; 34-കാരിയായ സാന്ന മരിന്‍ അധികാരമേല്‍ക്കാന്‍ ഒരുങ്ങുന്നു"/>
    <meta property="og:description" content="Finland anoints Sanna Marin, 34, as world's youngest-serving prime minister"/>
  </head>
  <body>
    <article>
      <h1>ലോകത്തിലെ ഏറ്റവും പ്രായം കുറഞ്ഞ പ്രധാനമന്ത്രി ഫിന്‍ലാന്‍ഡില്‍ ; 34-കാരിയായ സാന്ന മരിന്‍ അധികാരമേല്‍ക്കാന്‍ ഒരുങ്ങുന്നു</h1>
      <address>
        <time datetime="2019-12-09T13:13:00+00:00">09 Dec 2019, 13:13</time>
      </address>
      <figure>
        <img src="https://www.mangalam.com/uploads/thumbs/imagecache/600x361/uploads/news/2019/12/356924/sanna.jpg"/>
      </figure>
      <p>ഗതാഗത മന്ത്രിയായ സാന്ന മരിന്‍ ഫിന്‍ലാന്‍ഡിലെ ഏറ്റവും പ്രായം കുറഞ്ഞ പ്രധാനമന്ത്രിയാകും. നിലവിലെ പ്രധാനമന്ത്രി ആന്റി റിന്നെ രാജിവെച്ചതോടെയാണ് സാന്നയെ പ്രധാനമന്ത്രിയാക്കാന്‍ ഭരണകക്ഷിയായ സോഷ്യല്‍ ഡെമോക്രാറ്റിക് പാര്‍ട്ടി തീരുമാനിച്ചത്. 34-കാരിയായ സാന്ന മരിന്‍ അധികാരമേല്‍ക്കുന്നതോടെ അവര്‍ ലോകത്തിലെ തന്നെ ഏറ്റവും പ്രായം കുറഞ്ഞ പ്രധാനമന്ത്രിയുമാകും. കൂടാതെ ഫിന്‍ലാന്‍ഡിലെ മൂന്നാമത്തെ വനിതാ സര്‍ക്കാര്‍ നേതാവുമാണ് സാന്ന.</p>
      <figure>
        <iframe data-src="https://twitter.com/TNiskakangas/status/1203729511658995713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>തപാല്‍ പണിമുടക്ക് കൈകാര്യം ചെയ്തതില്‍ ആന്റി റിന്നെ കാണിച്ച അവധാനതയാണ് അദ്ദേഹത്തിന് സ്ഥാനം നഷ്ടപ്പെടാന്‍ കാരണം. അഞ്ചു പാര്‍ട്ടികള്‍ ഒരുമിച്ചാണ് ഫിന്‍ലാന്‍ഡില്‍ ഭരണം നടത്തുന്നത്. 'ജനങ്ങളുടെ വിശ്വാസം വീണ്ടെടുക്കാന്‍ ഇനിയുമൊരുപാട് കാര്യങ്ങള്‍ ചെയ്യേണ്ടതുണ്ടെന്ന് ' പ്രധാനമന്ത്രിയായി തിരഞ്ഞെട്ടുക്കപ്പെട്ട സാന്ന പറഞ്ഞു. 27-ാം വയസ്സിലാണ് സാന്ന ഫിന്നിഷ് രാഷ്ര്ടീയത്തില്‍ അരങ്ങേറ്റം കുറിക്കുന്നത്. ജന്മനാടായ ടാംപെറിലെ സിറ്റി കൗണ്‍സില്‍ മേധാവിയായി ആദ്യം തന്നെ അവര്‍ തിരഞ്ഞെടുക്കപ്പെട്ടു.</p>
      <p>പണിമുടക്കിനെ തുടര്‍ന്ന് കമ്പനികള്‍ക്ക് മൊത്തം 500 ദശലക്ഷം യൂറോയുടെ നഷ്ടമുണ്ടായെന്ന് കോണ്‍ഫെഡറേഷന്‍ ഓഫ് ഫിന്നിഷ് ഇന്‍ഡസ്ട്രീസ് പറയുന്നു. ആറുമാസം മുന്‍പാണ് ഫിന്‍ലാല്‍ഡില്‍ പുതിയ സര്‍ക്കാര്‍ അധികാരത്തിലേറിയത്. ഒരു പൊതു മിനിമം പരിപാടിയുടെ അടിസ്ഥാനത്തിലാണ് മധ്യ-ഇടതു പാര്‍ട്ടികള്‍ ചേര്‍ന്ന് സര്‍ക്കാര്‍ രൂപികരിച്ചത്. റെട്ടേഷന്‍ അടിസ്ഥാനത്തില്‍ നിലവില്‍ യൂറോപ്യന്‍ യൂണിയന്റെ പ്രസിഡന്റ് സ്ഥാനം വഹിക്കുന്നതും ഫിന്‍ലന്‍ഡ് ആണ്. യൂറോപ്യന്‍ യൂണിയന്‍ പുതിയ ബജറ്റ് തയ്യാറാക്കാനുളള ശ്രമത്തിനിടെയുളള നേതൃമാറ്റം വാസ്തവത്തില്‍ ഫിന്‍ലാല്‍ഡിന് ഒരു തലവേദന കൂടിയാണ്</p>
    </article>
  </body>
</html>