<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/isvicre-mahkemesi-4-5-milyon-frankin-calindigi-zirhli-arac-soygununu-dogruladi"/>
    <meta property="og:site_name" content="euronews"/>
    <meta property="article:published_time" content="2019-12-09T13:37:55+00:00"/>
    <meta property="og:title" content="İsviçre mahkemesi: Zırhlı araçtan 4.5 milyon Frank çalındı"/>
    <meta property="og:description" content="İsviçre mahkemesi geçtiğimiz hafta verdiği kararla başkent Bern'in kuzeyindeki Thunstetten kantonunda zırhlı bir banka aracının soyularak 4.5 milyon Frank'ın (26 milyon 370 bin TL) çalındığını duyurdu. Olayla ilgili 4'ü Çekya'da olmak üzere toplam 5 kişi gözaltına alındı"/>
  </head>
  <body>
    <article>
      <h1>İsviçre mahkemesi: Zırhlı araçtan 4.5 milyon Frank çalındı</h1>
      <address><time datetime="2019-12-09T13:37:55+00:00">09 Dec 2019, 13:37</time> by <a rel="author">Kerem Congar</a></address>
      <p>İsviçre mahkemesinin geçtiğimiz hafta verdiği kararla başkent Bern'in kuzeyindeki Thunstetten kantonunda zırhlı bir banka aracından 4.5 milyon Frank'ın (26 milyon 370 bin TL) çalındığı doğrulanmış oldu.</p>
      <p>Geçtiğimiz cuma günü yapılan duruşmada İsviçre Federal Mahkemesi jürisi soygunun 1 Temmuz tarihinde gerçekleştiğini ve hırsızlara zırhlı aracın şoförünün yardım ettiğinin ortaya çıktığını söyledi. İsviçre polisiyse aylar süren takip sonucu çalınan paranın izine Çekya'da rastladı.</p>
      <p>14 Ağustos'ta tutuklanan araç şoförünün suçunu itiraf ettiği ve olayla ilgili Çek Cumhuriyeti'nde 4 kişinin daha gözaltına alındığı kaydedildi. Yetkililer söz konusu kişilerin Çekya'dan İsviçre'ye iadesi için çalışma başlattı.</p>
      <p>İsviçre'de özellikle Cenevre, Lozan ve Montrö şehirleri arasında bulunan Vaud Kantonu'nda para yüklü zırhlı araçlara saldırı, oldukça sık rastlanılan bir durum. 2018'de Vaud'da Nisan, Temmuz ve Ağustos ayları haricinde 2 Aralık tarihinde de para yüklü zırhlı araçlara soygun girişimi gerçekleştirilmişti.</p>
      <ul>
        <li>
          <b>
            <a href="https://tr.euronews.com/2019/11/30/asgari-ucretin-olmadigi-avrupa-ulkelerinde-maaslar-nasil-belirleniyor">Asgari ücretin olmadığı Avrupa ülkelerinde maaşlar nasıl belirleniyor?</a>
          </b>
        </li>
        <li>
          <b>
            <a href="https://tr.euronews.com/2019/12/06/video-kuyumcuyu-soyduktan-sonra-ups-araciyla-kacan-hirsizlarla-catisma-4-olu">Video: Kuyumcuyu soyduktan sonra UPS aracıyla kaçan hırsızlarla çatışma: 4 ölü</a>
          </b>
        </li>
        <li>
          <a href="https://tr.euronews.com/2019/11/01/video-para-nakil-aracindan-35-saniyede-binlerce-dolar-alip-kactilar">
            <b>Video: Para nakil aracından 35 saniyede binlerce doları alıp kaçtılar</b>
          </a>
        </li>
      </ul>
    </article>
  </body>
</html>