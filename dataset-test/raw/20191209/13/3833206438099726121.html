<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/920485.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T13:16:00+00:00"/>
    <meta property="og:title" content="Стойчо Стоев: Локо трудно ще измести Лудогорец, но може да обърка сметките на ЦСКА и Левски"/>
    <meta property="og:description" content="Стойчо Стоев през есента бе начело на Лудогорец, а преди това води и тима на Арда. Треньорът коменти..."/>
  </head>
  <body>
    <article>
      <h1>Стойчо Стоев: Локо трудно ще измести Лудогорец, но може да обърка сметките на ЦСКА и Левски</h1>
      <address>
        <time datetime="2019-12-09T13:16:00+00:00">09 Dec 2019, 13:16</time>
      </address>
      <p>Стойчо Стоев през есента бе начело на Лудогорец, а преди това води и тима на Арда. Треньорът коментира днес в актуално студио "Дерби", че едва ли този сезон у нас ще има кой да спре Лудогорец, който уверено върви към поредната си титла във футболното ни първенство.</p>
      <p>"Локомотив (Пловдив) играе постоянно, но трудно ще измести Лудогорец. Със сигурност този отбор има възможности и потенциал да обърка сметките на Левски и ЦСКА София. Битката за мястото в първата шестица ще е доста интересна. Сигурни за момента там са отборите на Лудогорец, Левски, ЦСКА София и Локомотив (Пловдив).</p>
      <p>Другите две места ще бъдат заети от някои от следващите отбори - Черно море, Берое, Ботев (Пловдив), Славия, Арда. В Кърджали работят доста сериозно, имат цели, които следват и затова ще дойдат и резултатите им. За тях няма да е фатално, ако не са сред първите шест отбора в класирането този сезон", каза Стойчо Стоев.</p>
    </article>
  </body>
</html>