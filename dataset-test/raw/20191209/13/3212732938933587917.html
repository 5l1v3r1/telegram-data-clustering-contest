<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/istanbul-bagcilar-da-ortalik-karisti-1-olu-110106231922"/>
    <meta property="og:site_name" content="Mynet Haber"/>
    <meta property="article:published_time" content="2019-12-09T13:37:36+00:00"/>
    <meta property="og:title" content="İstanbul Bağcılar'da ortalık karıştı: 1 ölü"/>
    <meta property="og:description" content="Bağcılar'daki bir oto galericiler çarşısında iki kişi arasında başlayan kavgada taraflardan biri, yanındaki silahı çıkartarak diğerine ateş etti. Ağır yaralanan kişi olay yerinde hayatını kaybetti."/>
  </head>
  <body>
    <article>
      <h1>İstanbul Bağcılar'da ortalık karıştı: 1 ölü</h1>
      <h2>Bağcılar'daki bir oto galericiler çarşısında iki kişi arasında başlayan kavgada taraflardan biri, yanındaki silahı çıkartarak diğerine ateş etti. Ağır yaralanan kişi olay yerinde hayatını kaybetti.</h2>
      <address><time datetime="2019-12-09T13:37:36+00:00">09 Dec 2019, 13:37</time> by <a rel="author">Mynet</a></address>
      <p>Olay Bağcılar'daki bir oto galericiler çarşısında saat 15.00 sıralarında meydana geldi. Henüz bilinmeyen bir nedenle iki kişi arasında kavga çıktı. Kavgada taraflardan biri yanında getirdiği silahı çıkartınca diğeri sokaktaki bir galeriye kaçtı.</p>
      <p>Onu takip eden saldırgan oto galerinin içine girerek, kaçan kişiyi ateş ederek yaraladı.</p>
      <p>Saldırgan hızla olay yerinden kaçarken, yaralı için sağlık ekiplerine haber verildi. Kısa sürede olay yerine gelen sağlık ekipleri yerde kanlar içinde yatan kişinin öldüğünü belirledi.</p>
      <p>Olay yerine gelen polis ekipleri ise çevrede güvenlik önlemi alırken, kaçan saldırganı yakalamak için çalışma başlattı. (DHA)</p>
    </article>
  </body>
</html>