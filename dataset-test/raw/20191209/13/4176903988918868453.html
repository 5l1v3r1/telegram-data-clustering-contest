<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/zarif-iran-spreman-za-potpunu-razmenu-zarobljenika-sa-sad/"/>
    <meta property="og:site_name" content="Krstarica"/>
    <meta property="article:published_time" content="2019-12-09T13:43:00+00:00"/>
    <meta property="og:title" content="Zarif: Iran spreman za potpunu razmenu zarobljenika sa SAD"/>
    <meta property="og:description" content="TEHERAN - Ministar spoljnih poslova Mohamad Džavad Zarif izjavio je danas da je Iran spreman za potpunu razmenu zarobljenika sa Sjedinjenim Američkim"/>
  </head>
  <body>
    <article>
      <h1>Zarif: Iran spreman za potpunu razmenu zarobljenika sa SAD</h1>
      <address><time datetime="2019-12-09T13:43:00+00:00">09 Dec 2019, 13:43</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>TEHERAN – Ministar spoljnih poslova Mohamad Džavad Zarif izjavio je danas da je Iran spreman za potpunu razmenu zarobljenika sa Sjedinjenim Američkim Državama, a na svom je Tviter nalogu napisao: „Lopta je u američkom dvorištu“.</p>
      <p>„Nakon što smo ove nedelje dobili taoca, u potpunosti (smo) spremni za sveobuhvatnu razmenu zarobljenika“, napisao je Zarif, preneo je Rojters.</p>
      <p>Teheran i Vašington razmenili su u subotu zatvorenike – student postdiplomskih studija na američkom univerzitetu Prinston oslobođen je u Iranu u zamenu za iranskog naučnika koji je držan u SAD, tokom retkog čina diplomatske saradnje dve zemlje, posle višemesečnih tenzija.</p>
      <p>Tokom razmene, koja je obavljena u Cirihu, iranski zvaničnici predali su američkog studenta kineskog porekla Sijuea Vanga, koji je bio u pritvoru u Teheranu od 2016. godine, u zamenu za naučnika Masuda Solejmanija, kojem je suđeno u saveznoj američkoj državi Džordžiji.</p>
      <p>(Tanjug)</p>
    </article>
  </body>
</html>