<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/usr-plus-ii-amintim-lui-orban-ca-avem-un-protocol-semnat-sa-nu-se-lase-intimidat-de-amenintarile-psd-18660319"/>
    <meta property="og:site_name" content="Gândul"/>
    <meta property="article:published_time" content="2019-12-09T13:31:37+00:00"/>
    <meta property="og:title" content="USR-PLUS: Îi amintim lui Orban că avem un protocol semnat. Să nu se lase intimidat de ameninţările PSD"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>USR-PLUS: Îi amintim lui Orban că avem un protocol semnat. Să nu se lase intimidat de ameninţările PSD</h1>
      <h2>Alianţa USR-PLUS i-a transmis, luni, un mesaj premierului Ludovic Orban, de a nu „ceda şantajului PSD şi UDMR” şi de a continua cu demersurile pentru revenirea la alegerea primarilor în două tururi. Alianţa reaminteşte că solicitarea face parte din acordul semnat la învestirea Guvernului.</h2>
      <address><time datetime="2019-12-09T13:31:37+00:00">09 Dec 2019, 13:31</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>„Îi cerem premierului Ludovic Orban să nu se lase intimidat de ameninţările PSD şi UDMR cu moţiune de cenzură şi îi reamintim că avem un protocol semnat la învestirea acestui guvern prin care s-a angajat să facă tot ce ţine de guvern pentru a reveni la alegerea primarilor în două tururi. Este esenţial pentru democraţia din România, să redeschidem democraţia la nivel local, acolo unde contează. Avem primari aleşi de municipii aleşi cu 8-9%. Vrem, pentru cetăţeni, la revenirea de primari în două tururi de scrutin”, a declarat vicepreşedintele USR, Ionuţ Moşteanu, în urma şedinţei comune a USR-PLUS, de luni.</p>
      <p>Vlad Voiculescu, candidatul PLUS la alegerile locale, a precizat că actualul primar al capitalei, Gabriela Firea, a fost ales de mai puţin de 300.000 de oameni, un alt motiv pentru revenirea la alegerile în două tururi.</p>
      <p>“Aş sublinia încă o dată cerinţa noastră către premierul Ludovic Orban, să nu se lase şantajat. Cetăţenii României să-şi poată alege primarii în două tururi. Dacă ne uităm la Bucureşti, avem 1.8 milioane de cetăţeni iar primarul actual a fost ales de mai puţin de 300.000 de oameni. Nu e un lucru care să fie motiv de mândrie. Credem că lucrul acesta trebuie schimbat acum”, a declarat Voiculescu.</p>
      <p>Membrii Birourilor Naţionale USR şi PLUS s-au reunit, luni, pe 9 decembrie, într-o şedinţă comună.</p>
      <p>Şi PMP a făcut un apel către premier, luni, prin care solicita asumarea răspunderii sau OUG pe alegerea primarilor în două tururi, invocând acordul politic semnat la învestire.</p>
      <p>Raluca Turcan a declarat că, în cazul în care proiectul de lege privind alegerea primarilor în două tururi de scrutin nu va trece în Parlament, atunci Guvernul va lua alte măsuri.</p>
      <p>Liderul deputaţilor UDMR Attila Korodi a afirmat că, în cazul în care Guvernul Orban îşi va asuma răspunderea şi va emite OUG pentru alegerea primarilor în două tururi, atunci partidul va susţine o moţiune de cenzură împotriva Executivului.</p>
      <p>De asemenea, preşedintele interimar al PSD Marcel Ciolacu a anunţat, duminică la Antena 3, că formaţiunea va depune moţiune de cenzură, dacă Guvernul Orban îşi va asuma răspunderea pentru alegerile primarilor în două tururi.</p>
      <related>
        <h4>Citeşte şi</h4>
        <a href="https://www.gandul.info/politica/hans-klemm-decorat-de-klaus-iohannis-cu-ordinul-national-steaua-romaniei-18660300?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/biserica-militara-din-incinta-mapn-a-fost-sfintita-de-patriarhul-daniel-18660295?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/citu-daca-teodorovici-continua-cu-acuzatii-voi-arata-cum-psd-nu-intentiona-sa-majoreze-pensiile-18660281?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>