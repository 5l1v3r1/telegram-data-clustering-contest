<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235194/laura-marafioti-chi-e-la-moglie-di-edoardo-leo-ex-selleretta-nel-programma-di-paolo-bonolis/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T13:40:39+00:00"/>
    <meta property="og:title" content="Laura Marafioti chi è la moglie di Edoardo Leo: ex “selleretta” nel programma di Paolo Bonolis"/>
    <meta property="og:description" content="L’attore Edoardo Leo a Verissimo parla del suo nuovo film ma non della moglie Laura Marafioti, scopriamo chi è Ospite a Verissimo, Edoardo Leo parla all’inizio dell’intervista condotta dalla Toffanin del suo nuovo film, La Dea Fortuna, in cui recita accanto a Stefano Accorsi. Nel film si parla di tradimento ma anche di amore, di […]"/>
  </head>
  <body>
    <article>
      <h1>Laura Marafioti chi è la moglie di Edoardo Leo: ex “selleretta” nel programma di Paolo Bonolis</h1>
      <address><time datetime="2019-12-09T13:40:39+00:00">09 Dec 2019, 13:40</time> by <a rel="author" href="https://www.kontrokultura.it/author/gioppy9/" target="_blank">Giusy Pirosa</a></address>
      <h3>L’attore Edoardo Leo a Verissimo parla del suo nuovo film ma non della moglie Laura Marafioti, scopriamo chi è</h3>
      <p>Ospite a Verissimo, <b>Edoardo Leo</b> parla all’inizio dell’intervista condotta dalla Toffanin del suo nuovo film, <b>La Dea Fortuna</b>, in cui recita accanto a Stefano Accorsi. Nel film si parla di tradimento ma anche di amore, di un grande sentimento come quello che l’attore vive nella realtà. Già, perché Edoardo è sposato con la bella<b> Laura Marafioti</b>, sono molto innamorati ma preferiscono stare lontano dai riflettori.</p>
      <p>L’intenzione di non dare in pasto ai giornali la loro relazione viene rafforzata dal fatto che lo stesso Leo non parla della moglie durante l’intervista. E dire che ci sono state tante occasioni per parlare di questo amore, ma Edoardo non è cascato nella rete. Ecco che quindi la sua attenzione passa costantemente al suo film e preferisce annunciarne la presentazione. Il film, c<b>he avrà la regia del grande Ferzan Ozpetek</b>, uscirà presto al cinema.</p>
      <h3>Chi è la moglie di Edoardo Leo</h3>
      <p><b>Ma chi è la moglie di Edoardo Leo?</b> Come detto prima, si chiama Laura Marafioti e ha lavorato dal 1996 al 2000 con Paolo Bonolis nel programma preserale “Tira e molla”. La Marafioti faceva parte del corpo di ballo, ma per la precisione era una selleretta, termine che Bonolis dava ricordando Ela Weber. Terminata la sua esperienza nel mondo della televisione nel 2000 tenta la carriera di cantautrice.</p>
      <p>Dopo poco tempo <b>debutta con il brano “Francesco”</b>, canzone che dedica al suo primogenito. A girare il videoclip ufficiale del brano è stato proprio Edoardo Leo. Nel video il montaggio inquadra Laura Marafioti mentre passeggia per Roma e mostra una pancia che poi cresce ad ogni scena.</p>
      <h3>Edoardo e Laura lontani dal gossip per scelta</h3>
      <p>Anche se ad oggi della Marafioti non si sa molto, è certo che si è sposata con Leo nel 2000. <b>La coppia ha due figli, Francesco e Anita, e non ama stare sotto i riflettori.</b> E’ anche questo il segreto del loro grande amore, che i due coltivano giorno dopo giorno. L’attore ha detto più volte di voler separare <b>la vita pubblica</b> da quella privata e non ama parlare delle vicende personali.</p>
      <p>Sia lui che la moglie sono persone riservate e desiderano mantenere la privacy. Una curiosità su Laura però non passa inosservata: quando faceva parte del mondo dello spettacolo era conosciuta con il nome d’arte La Elle.</p>
    </article>
  </body>
</html>