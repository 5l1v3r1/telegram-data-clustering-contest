<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2834254-godinnik-u-ternopoli-stav-liderom-za-turisticnim-skanuvannam.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T13:54:00+00:00"/>
    <meta property="og:title" content="Годинник у Тернополі став лідером за туристичним скануванням"/>
    <meta property="og:description" content="Мандрівників Україною, які користуються одним із туристичних мобільних додатків, найбільше цьогоріч, як і торік, цікавив тристоронній годинник у Тернополі."/>
  </head>
  <body>
    <article>
      <h1>Годинник у Тернополі став лідером за туристичним скануванням</h1>
      <h2>Мандрівників Україною, які користуються одним із туристичних мобільних додатків, найбільше цьогоріч, як і торік, цікавив тристоронній годинник у Тернополі.</h2>
      <address>
        <time datetime="2019-12-09T13:54:00+00:00">09 Dec 2019, 13:54</time>
      </address>
      <p>Про це <a href="https://tmrada.gov.ua/news/34819.html">повідомляє </a>пресслужба Тернопільської міськради. </p>
      <p>"Другий рік поспіль інформаційна табличка з QR-кодом, яка встановлена на Тернопільському тристоронньому годиннику, стала лідером в Україні за кількістю сканувань через IT-додаток", – йдеться в повідомленні. </p>
      <p>Загалом тристоронній годинник у Тернополі відсканували 4000 разів, 10% зчитувань з яких здійснили іноземні туристи.</p>
      <figure>
        <img src="https://static.ukrinform.com/photos/2019_12/1575902976-679.jpg"/>
      </figure>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2828708-ternopil-matime-vlasnu-majsternu-gidiv.html">Тернопіль матиме власну Майстерню гідів</a>
      </blockquote>
      <p>Популярними серед тернополян та гостей міста за кількістю сканувань також стали таблички, встановлені на Архикатедральному соборі, Тернопільському замку, Церкві Воздвиження Чесного Хреста та ЦУМі.</p>
      <p>Варто зазначити, що загалом у Тернополі налічується 12 спеціальних інформаційних табличок на найпопулярніших туристичних об’єктах, де вказано опис зазначеної пам’ятки українською й англійською мовами, а також шрифтом Брайля. Усі таблички обладнані NFC-чипом, крім того, на них нанесено QR-код, під час зчитування якого на смартфоні з’являється історія та цікаві факти про цей туристичний об’єкт сімома мовами світу.  Крім Тернополя, такі інформаційні таблички функціонують ще у 14 містах України.</p>
    </article>
  </body>
</html>