<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apokalypseis-sok-gia-ton-saki-royva-o-mystikos-gamos-me-ton-psinaki-stin-ollandia-kai-o-agnostos-arravonas-poy-dielyse-gia-tin-katia-ton-potizan-me-farmaka-kai-tin/"/>
    <meta property="og:site_name" content="europost.gr"/>
    <meta property="article:published_time" content="2019-12-09T13:15:04+00:00"/>
    <meta property="og:title" content="Αποκαλύψεις σοκ για τον Σάκη Ρουβά: Ο… «μυστικός γάμος με τον Ψινάκη στην Ολλανδία» και ο άγνωστος αρραβώνας που διέλυσε για την Κάτια – Τον πότιζαν με φάρμακα και την…"/>
    <meta property="og:description" content="Τον πότιζαν με φάρμακα και την παράτησε στα κρύα του λουτρού! Ντοκουμέντα…. Αυτός είναι ο αρραβώνας που διέλυσε ο Σάκης Ρουβάς πριν την Κάτια Ζυγούλη! Όλη η αλήθεια για το σκάνδαλο μεγατόνων! Ο τραγουδιστής ξεκίνησε να εμφανίζεται"/>
  </head>
  <body>
    <article>
      <h1>Αποκαλύψεις σοκ για τον Σάκη Ρουβά: Ο… «μυστικός γάμος με τον Ψινάκη στην Ολλανδία» και ο άγνωστος αρραβώνας που διέλυσε για την Κάτια – Τον πότιζαν με φάρμακα και την…</h1>
      <address>
        <time datetime="2019-12-09T13:15:04+00:00">09 Dec 2019, 13:15</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Τον πότιζαν με φάρμακα και την παράτησε στα κρύα του λουτρού! Ντοκουμέντα….</p>
      <p>Αυτός είναι ο αρραβώνας που διέλυσε ο Σάκης Ρουβάς πριν την Κάτια Ζυγούλη! Όλη η αλήθεια για το σκάνδαλο μεγατόνων!</p>
      <p>Ο τραγουδιστής ξεκίνησε να εμφανίζεται στην Κέρκυρα όταν και τον ανακάλυψε ο Ηλίας Ψινάκης, ο οποίος είχε πάει να το δει στο κέντρο που τραγουδούσε μαζί με τον Δάκη, την Έλενα Ναθαναήλ και τον Τάσο Μητρόπουλο. Εκεί ήταν που του πρότεινε να τον πάρει μαζί του στην Αθήνα και να τον βοηθήσει στην καριέρα του. Τον Σάκη όσοι τον ήξεραν τον χαρακτήριζαν… διαόλου κάλτσα. Με ότι και αν καταπιανόταν το έκανε καλά και τα κατάφερνε. Τελικά ήρθε στην Αθήνα και από εκεί ξεκίνησαν όλα.</p>
      <p>Ένα βράδυ, μετά την ολιγόλεπτη εμφάνισή του στο «Show Center», ο Ηλίας Ψινάκης και η Ζωή Λάσκαρη τον περίμεναν να τελειώσει για να πάνε όλοι σε ένα πάρτι. Στη διαδρομή, όμως, τράκαραν. Σοβαρά τραυματισμένος ο Ηλίας (είχε σπάσει και τα δύο του πόδια) αναγκάστηκε να μείνει για μεγάλο χρονικό διάστημα κλινήρης.<br/>Ο Σάκης βρισκόταν κάθε μέρα στο σπίτι του για να τον περιποιείται. Εκείνο το διάστημα ισχυροποιήθηκε η φιλία τους και έγιναν αχώριστοι. Μόλις στάθηκε στα πόδια του ο Ηλίας, πήρε με σοβαρότητα την κατάσταση στα χέρια του και για πρώτη φορά ανέλαβε χρέη «κανονικού» μάνατζερ.</p>
      <p>«Τα φώτα της δημοσιότητας είναι σαν τους έρωτες, όσο τα αποφεύγεις τόσο σε κυνηγούν»… Ο Ψινάκης ακολουθεί αυτό σαν μότο και το ίδιο λέει στον Σάκη. Τα έντυπα στην Ελλάδα έγραφαν: «Ρουβάς-Ψινάκης, μυστικός γάμος στην Ολλανδία. Παντρεύτηκαν στο εξωτερικό με κουμπάρα τη Ζωή Λάσκαρη».</p>
      <p>Κανένας από τους δύο δεν τολμούσε να κυκλοφορήσει δημόσια. Ο Σάκης γύρισε και είπε στον Ηλία: «Τι σε νοιάζει; Εσύ δεν έλεγες ότι το μόνο που σε ενδιαφέρει είναι να γράφεται σωστά το όνομα σου;». Ο Ανδρέας Παπανδρέου συμβούλευσε τον Ηλία Ψινάκη και του είπε: «Ένα σκάνδαλο καλύπτεται μόνο με ένα ακόμα μεγαλύτερο».</p>
      <p>Λίγες μέρες αργότερα κυκλοφορεί ότι ο Σάκης Ρουβάς αρραβωνιάστηκε με τη Ζέτα Λογοθέτη και όλοι αναρωτιούνται αν και κατά πόσον η περίεργη αυτή είδηση είναι αληθινή.</p>
      <p>Το καλοκαίρι του 2001 το όνομα του Βρίσκεται ακόμα μία φορά στο επίκεντρο όταν ειπώθηκε ότι βρισκόταν στο κότερο του ψυχιάτρου Πέτρου Λυμπέρη, ο οποίος συνελήφθη για κατοχή ναρκωτικών. Ο πλοίαρχος έλεγε πως στη θαλαμηγό ήταν ο Σάκης ΡουΒάς, ο Κώστας Χαριτοδιπλωμένος, ο Ηλίας Ψινάκης και ο Λάκης Λαζόπουλος. Η υπόθεση πήρε μεγάλες διαστάσεις και τα πρωτοσέλιδα οργίαζαν… Αλλά η συνέχεια «πνίγεται» και το θέμα τελειώνει απότομα χωρίς να το πάρει χαμπάρι κανείς, ενώ ακολουθεί μια σειρά από σκιτσάκια και μπλουζάκια που κυκλοφορούν στη Μύκονο, διακωμωδώντας την κατάσταση, με τυπωμένη επάνω περιπαικτικά τη φράση: «Ήμουν και εγώ στο κότερο».</p>
      <p>Ακολούθησε το… περιβόητο χαστούκι της Κάτιας Ζυγούλη σε διαφημιστικό σπότ και από εκεί μάλλον να ξεκίνησε και ένας μεγάλος έρωτας. Η χειρότερη στιγμή της καριέρας του ήταν η συναυλία που έδωσε στα κατεχόμενα εδάφη με τον Τούρκο Burat Kud και η οποία μάλιστα συνέπεσε και με την ημέρα της γενοκτονίας των Ποντίων. Ο κόσμος αντέδρασε και του πέταξε γιαούρτια.</p>
      <p>Όλο αυτό κάποια στιγμή επισκιάστηκε από τις επόμενες κινήσεις του. Η περιβόητη φούστα του Valentino για παράδειγμα αλλά και η παρότρυνση του Ηλία να βάλει… κάλτσα στα επίμαχα σημεία για να φαίνονται πιο φουσκωμένα προκάλεσε σχόλια. Ακολούθησε ο στρατός. Ο Σάκης σε δηλώσεις του είχε αποκαλύψει ότι τον πότιζαν με φάρμακα, ενώ είχε ακουστεί πως είχε αποπειραθεί να αυτοκτονήσει. Παραδέχτηκε πως είχε τρυπώσει κάτω από ένα τζιπ και χρειάστηκε να τον ναρκώσουν για να τον βγάλουν έξω.</p>
    </article>
  </body>
</html>