<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/kolinda-se-zestoko-ispalila-tvrdi-da-je-u-vukovar-vodila-svoju-nerodjenu-decu/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T13:46:00+00:00"/>
    <meta property="og:title" content="КОЛИНДА СЕ ЖЕСТОКО ИСПАЛИЛА: Тврди да је у Вуковар водила своју нерођену децу!"/>
    <meta property="og:description" content="Хрватска председница Колинда Грабар Китаровић, у склопу предизборне кампање за председничке изборе, изјавила је да је недуго после реинтеграције хрватског Подунавља 1998. посетила Вуковар са својом децом, преноси портал Индекс, наводећи да њена деца у то време нису била ни рођена."/>
  </head>
  <body>
    <article>
      <h1>КОЛИНДА СЕ ЖЕСТОКО ИСПАЛИЛА: Тврди да је у Вуковар водила своју нерођену децу!</h1>
      <address><time datetime="2019-12-09T13:46:00+00:00">09 Dec 2019, 13:46</time> by <a rel="author">Танјуг</a></address>
      <p>
        <b>Хрватска председница Колинда Грабар Китаровић, у склопу предизборне кампање за председничке изборе, изјавила је да је недуго после реинтеграције хрватског Подунавља 1998. посетила Вуковар са својом децом, преноси портал Индекс, наводећи да њена деца у то време нису била ни рођена.</b>
      </p>
      <p>Китаровић је у трци за нови мандат боравила у Сињу, где је одговорила противкандидату Зорану Милановићу, који ју је прозвао да као министарка у влади Иве Санадера није била у Вуковару, јавља Н1 Загреб.</p>
      <p>- Као грађанка била сам у Книну и у Вуковару. Нетом после ослобођења Книна, мислим да је то било два дана након ослобођења Книна, и у Вуковару након завршетка мирне реинтеграције, одвела сам своју децу да виде то стратиште у Вуковару, да се то никада не понови и ја ћу и као грађанка увек одлазити и у Книн и у Вуковар - поручила је Колинда.</p>
      <p>Мирна реинтеграција Подунавља завршила се 1998. године, наводи Индекс и додаје да хрватска председница има двоје деце која тада нису била ни рођена.</p>
      <p>Њена ћека Катарина рођена је 2001. године, а син Лука 2003. године.</p>
      <p>Испливао досије Туђман! Више о томе <b><a href="http://www.pravda.rs/2019/12/9/isplivao-dosije-tudjman-nepoznate-detalje-otkrivaju-hiljade-strana-beleski-ovo-mu-je-bila-glavna-opsesija/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>