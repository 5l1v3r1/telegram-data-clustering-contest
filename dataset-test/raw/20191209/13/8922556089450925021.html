<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/19-aring-domd-for-kidnappningsforsok-5470070.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T13:40:45+00:00"/>
    <meta property="og:title" content="19-åring dömd för kidnappningsförsök"/>
    <meta property="og:description" content="Brott I slutet av juni i år försökte en 19-årig man kidnappa en tioårig flicka på Ekerö utanför Stockholm."/>
  </head>
  <body>
    <article>
      <h1>19-åring dömd för kidnappningsförsök</h1>
      <address><time datetime="2019-12-09T13:40:45+00:00">09 Dec 2019, 13:40</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5470071/1209144505/nu-doms-mannen-for-forsok-till?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Fredrik Sandberg/TT | Nu döms mannen för försök till människorov och grovt barnpornografibrott. Arkivbild.</figcaption>
      </figure>
      <p>Brott I slutet av juni i år försökte en 19-årig man kidnappa en tioårig flicka på Ekerö utanför Stockholm.</p>
      <p>Nu döms han till fängelse i två år och fyra månader för försök till människorov och grovt barnpornografibrott, <a href="https://www.dn.se/sthlm/forsokte-kidnappa-10-aring-doms-till-fangelse/">skriver DN</a>.</p>
      <p>Mannen bar en svart ansiktsmask, och försökte dra in flickan i sin bil.</p>
      <p>Han hade fällt ned sätena, enligt domsstolen en förberedelse för att kunna förgripa sig på flickan.</p>
      <p>Men tioåringen lyckades ta sig ur bilen, och sprang snabbt fram till en annan bil för att få hjälp.</p>
      <p>En privat övervakningskamera kunde användas för att identifiera mannens bilmodell, och så småningom kunde mannen gripas. Polisen hittade över 40 000 barnpornografiska bilder i mannens dator.</p>
      <p>19-åringen har genomgått en rättspsykiatrisk undersökning, som slagit fast att han är pedofil, men att han inte hade någon allvarlig psykisk störning då han utförde brottet.</p>
    </article>
  </body>
</html>