<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/potracil-rowerzyste-i-po-nim-przejechal-grozi-mu-dozywocie/"/>
    <meta property="og:site_name" content="Polsat News"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Potrącił rowerzystę i po nim przejechał. Grozi mu dożywocie"/>
    <meta property="og:description" content="Wrocławski taksówkarz Artur Ch. został oskarżony o usiłowanie zabójstwa rowerzysty. Według prokuratury miał go celowo przejechać samochodem. 37-letniemu mężczyźnie grozi dożywocie."/>
  </head>
  <body>
    <article>
      <h1>Potrącił rowerzystę i po nim przejechał. Grozi mu dożywocie</h1>
      <address>
        <time datetime="2019-12-09T13:41:00+00:00">09 Dec 2019, 13:41</time>
      </address>
      <p>
        <b>Wrocławski taksówkarz Artur Ch. został oskarżony o usiłowanie zabójstwa rowerzysty. Według prokuratury miał go celowo przejechać samochodem. 37-letniemu mężczyźnie grozi dożywocie.</b>
      </p>
      <related>
        <a href="https://www.polsatnews.pl/wiadomosc/2019-12-09/lubelskie-zwloki-obywateli-ukrainy-w-kontenerze-zatrzymano-36-latka/"/>
      </related>
      <p>- W kwietniu tego roku taksówkarz Artur Ch. zderzył się z rowerzystą na jednej z wrocławskich ulic. Po zajściu mężczyźni wymienili między sobą kilka zdań, po czym rowerzysta odjechał w kierunku pobliskiego parku - przekazała w poniedziałek rzeczniczka Prokuratury Okręgowej we Wrocławiu prok. Justyna Pilarczyk.</p>
      <p>
        <a href="https://www.polsatnews.pl/wiadomosc/2019-12-07/randka-rodem-z-horroru-grozil-dziewczynie-smiercia-i-pokazal-zwloki-babci-w-szafie/">
          <b>ZOBACZ: Randka rodem z horroru. Groził dziewczynie śmiercią i pokazał zwłoki babci</b>
        </a>
      </p>
      <p>Jak ustalili śledczy, taksówkarz ruszył później samochodem za rowerzystą; potrącił go w parku i przejechał po nim autem.</p>
      <p>
        <b>Zmiażdżona klatka piersiowa, połamane żebra</b>
      </p>
      <p>Rowerzysta ze zmiażdżeniami, urazem klatki piersiowej oraz połamanymi żebrami trafił do szpitala. Mężczyzna doznał ostrej niewydolności oddechowej, co zagrażało jego życiu.</p>
      <p>Taksówkarz nie przyznał się do prokuratorskich zarzutów. - Złożył wyjaśnienia, w których podał, że chciał jedynie zatrzymać uciekającego przed nim mężczyznę, aby uzyskać jego dane osobowe i domagać się odszkodowania - przekazała prok. Pilarczyk.</p>
      <p>37-latkowi grozi dożywocie.</p>
      <p>
        <a href="https://www.polsatnews.pl/wideo/miss-polski-jest-juz-po-lekturze-tokarczuk-zobacz-pierwszy-wywiad-z-magdalena-kasiborska_6761400/">WIDEO - Miss Polski jest "już po" lekturze Tokarczuk. Zobacz pierwszy wywiad z Magdaleną Kasiborską</a>
      </p>
      <figure>
        <img src="https://r.dcs.redcdn.pl/http/o2/redefine/cp/2d/2dk4q5673r474kbj12emigaotb5i1347.jpg"/>
      </figure>
    </article>
  </body>
</html>