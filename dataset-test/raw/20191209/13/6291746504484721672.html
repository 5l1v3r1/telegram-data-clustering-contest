<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/12/09/rene-murat-auberjonois-morto/"/>
    <meta property="og:site_name" content="Il Post"/>
    <meta property="article:published_time" content="2019-12-09T13:22:38+00:00"/>
    <meta property="og:title" content="È morto l’attore René Murat Auberjonois, aveva 79 anni"/>
    <meta property="og:description" content="È morto a 79 anni l’attore statunitense René Murat Auberjonois. Auberjonois era noto soprattutto per i personaggi di Clayton Runnymede Endicott III nella"/>
  </head>
  <body>
    <article>
      <h1>È morto l’attore René Murat Auberjonois, aveva 79 anni</h1>
      <address>
        <time datetime="2019-12-09T13:22:38+00:00">09 Dec 2019, 13:22</time>
      </address>
      <p>È morto a 79 anni l’attore statunitense <a href="https://www.nytimes.com/2019/12/08/obituaries/rene-auberjonois-dead.html">René Murat Auberjonois</a>. Auberjonois era noto soprattutto per i personaggi di Clayton Runnymede Endicott III nella serie tv <i>Benson</i>, di Odo nella serie <i>Star Trek – Deep Space Nine</i> e di Paul Lewinston in <i>Boston Legal</i>. Per il cinema recitò in diversi film di Robert Altman, tra cui <i>M*A*S*H</i> e <i>Images</i>. Fu anche un popolare doppiatore di cartoni animati: uno delle sue più note interpretazioni fu quella del cuoco Louis nel film Disney del 1989 <i>La sirenetta</i>. Auberjonois era anche parente alla lontana di Gioacchino Murat e Carolina Bonaparte. Sua madre, infatti, era la principessa Laure Louise Murat, il cui trisnonno paterno era Gioacchino Murat, re di Napoli tra il 1808 e il 1815, che sposò Carolina Bonaparte, sorella di Napoleone Bonaparte.</p>
    </article>
  </body>
</html>