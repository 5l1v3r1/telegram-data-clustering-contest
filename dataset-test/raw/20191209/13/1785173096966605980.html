<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ciolacu-eliminarea-pensiilor-speciale-tot-aud-acest-discurs-pana-urma-continuare-electoral-desfiintarea-tuturor-pensiilor-speciale-exceptia-ori-desfiintare-toata-lumea-ori-exista-exceptii-1922403409002019121319193681"/>
    <meta property="og:site_name" content="News.ro"/>
    <meta property="article:published_time" content="2019-12-09T13:34:00+00:00"/>
    <meta property="og:title" content="Ciolacu, despre eliminarea pensiilor speciale: Tot aud acest discurs, până la urmă în continuare electoral, desfiinţarea tuturor pensiilor speciale, cu excepţia… Ori este o desfiinţare la toată lumea, ori există excepţii"/>
    <meta property="og:description" content="Preşedintele interimar al PSD, Marcel Ciolacu, a afirmat, luni, referitor la eliminarea pensiilor speciale că ”trebuie o abordare mai serioasă” şi consideră că nu este normal să existe excepţii. Ciolacu a spus că PSD a propun impozitarea progresivă, astfel încât să nu se deschisă ”Cutia Pandorei”."/>
  </head>
  <body>
    <article>
      <h1>Ciolacu, despre eliminarea pensiilor speciale: Tot aud acest discurs, până la urmă în continuare electoral, desfiinţarea tuturor pensiilor speciale, cu excepţia… Ori este o desfiinţare la toată lumea, ori există excepţii</h1>
      <address><time datetime="2019-12-09T13:34:00+00:00">09 Dec 2019, 13:34</time> by <a rel="author">News.ro</a></address>
      <p>
        <b>Preşedintele interimar al PSD, Marcel Ciolacu, a afirmat, luni, referitor la eliminarea pensiilor speciale că ”trebuie o abordare mai serioasă” şi consideră că nu este normal să existe excepţii. Ciolacu a spus că PSD a propun impozitarea progresivă, astfel încât să nu se deschisă ”Cutia Pandorei”.</b>
      </p>
      <p>”În privinţa pensiilor speciale, tot aud acest discurs, până la urmă în continuare electoral, desfiinţarea tuturor pensiilor speciale, cu excepţia… Ori este o desfiinţare la toată lumea, ori există excepţii. Trebuie o abordare mai serioasă”, a spus, luni, Marcel Ciolacu.</p>
      <p>Acesta a explicat că Partidul Social Democrat a propus un proiect de lege privind impozitarea progresivă.</p>
      <p>”PSD a venit cu un proiect de lege privind impozitarea progresivă a veniturilor, astfel încât evitam să atacăm un drept deja câştigat. Am fi făcut o impozitare corectă, ar fi fost o singură lege şi nu ar fi trebuit deschisă toată Cutia Pandorei. Înţeleg abordarea actualului guvern cu eliminarea totală, dar nu mai puţin de… Cu certitudine este exclus să considerăm că pensiile militarilor sunt pensii speciale. Niciunde în lume pensiile militarilor nu sunt pensii speciale. Eu în continuare îmi menţin punctul de vedere, cum mi-am dat demisia în ultima zi de mandat, că parlamentarii nu trebuie să aibă nici un fel de indemnizaţie alta decât cea care o are fiecare cetăţean”, a mai spus Ciolacu.</p>
      <p>Vicepremierul Raluca Turcan afirmă că PNL a decis să susţină anularea pensiilor speciale, cu excepţia celor ale militarilor şi magistraţilor, precizând că România cheltuie 9 miliarde de euro anual cu aceste pensii speciale. Turcan a afirmat că PNL doreşte să vină cu o lege a pensiilor care să elimine inechităţile din sistem.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>