<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.facenews.ua/columns/2019/331750/"/>
    <meta property="og:site_name" content="FaceNews"/>
    <meta property="article:published_time" content="2019-12-09T13:56:33+00:00"/>
    <meta property="og:title" content="Нардеп Качура закликав заробляти на корупціонерах"/>
    <meta property="og:description" content="​Сьогодні у світі відзначають Міжнародний день боротьби з корупцією. Ця дата була встановлена резолюцією A/58/4 Генеральної Асамблеї ООН 31 жовтня 2003 року, як нагадування всім нам, про те, що корупція – такий самий глобальний виклик, як епідемії, чи кліматичні зміни."/>
  </head>
  <body>
    <article>
      <h1>Нардеп Качура закликав заробляти на корупціонерах</h1>
      <h2>​Сьогодні у світі відзначають Міжнародний день боротьби з корупцією. Ця дата була встановлена резолюцією A/58/4 Генеральної Асамблеї ООН 31 жовтня 2003 року, як нагадування всім нам, про те, що корупція – такий самий глобальний виклик, як епідемії, чи кліматичні зміни.</h2>
      <address><time datetime="2019-12-09T13:56:33+00:00">09 Dec 2019, 13:56</time> by <a rel="author">Олександр Качура</a></address>
      <p>Бо корупція вбиває, корупціє руйнує економіку, вона відбирає в одних людей життєві шанси, щоб інші жили в розкоші і купалися в багатстві. Вона робить країни бідними і змушує людей ставати емігрантами. Корупція – це наш ворог, з яким ми ведемо війну на внутрішньому фронті.</p>
      <p>Чи ми вже перемогли? На жаль, ще ні. Бо корупція – це мережеве явище. Як партизанський рух. Корупціонери маскуються, перефарбовуються, постійно змінюють тактику, намагаються пристосуватися до змін. Але чого нам вдалося добилися, так це того, що на гору вже не носять. А якщо хтось вимагає у вас хабар, аргументуючи тим, що «треба передати на Київ» – пишіть мені про це прямо сюди. Будемо розбиратися з кожним випадком.</p>
      <p>Але уже зараз для боротьби з корупцією ми:</p>
      <ul>
        <li>Відновили кримінальну відповідальність за незаконне збагачення;</li>
        <li>Прийняли закон про спецконфіскацію корупційних активів;</li>
        <li>Перезавантажили роботу НАЗК і Вищого антикорупційного суду;</li>
        <li>Прийняли закон про викривачів корупції. Він дозволяє кожному з вас допомогти правоохоронним органам у притягненні до кримінальної відповідальності корупціонері і отримати винагороду 10% від суми корупційної оборудки. Я закликаю усіх не лише боротися з корупцією, а й заробляти на корупціонерах.</li>
      </ul>
      <p>Ми зробили усе, щоб кожен громадянин міг стати борцем з корупцією, не залежно від того, яка у нього освіта і де він працює. Давайте разом нанесемо удар по корупціонерах, які не дають нам збудувати Україну, про яку ми всі мріємо!</p>
    </article>
  </body>
</html>