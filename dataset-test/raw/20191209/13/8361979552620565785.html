<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/bayden-mozhe-zaproponuvati-post-vice-prezidenta-senatoru-vorren-ostanni-novini-50058236.html"/>
    <meta property="og:site_name" content="НВ"/>
    <meta property="article:published_time" content="2019-12-09T13:30:00+00:00"/>
    <meta property="og:title" content="«Пішло б на користь». Байден у разі перемоги може запропонувати пост віце-президента сенатору Воррен"/>
    <meta property="og:description" content="Колишній віце-президент Джо Байден заявив, що можливо запропонує сенатору Елізабет Воррен пост віце-президента, в разі своєї перемоги на праймеріз Демократичної партії."/>
  </head>
  <body>
    <article>
      <h1>«Пішло б на користь». Байден у разі перемоги може запропонувати пост віце-президента сенатору Воррен</h1>
      <h2>Колишній віце-президент Джо Байден заявив, що можливо запропонує сенатору Елізабет Воррен пост віце-президента, в разі своєї перемоги на праймеріз Демократичної партії.</h2>
      <address>
        <time datetime="2019-12-09T13:30:00+00:00">09 Dec 2019, 13:30</time>
      </address>
      <p>В інтерв'ю Axios on HBO Байден зазначив, що його вибір віце-президента буде обумовлений уроками, отриманими під час роботи в адміністрації Барака Обами.</p>
      <p>«У вас повинен бути хтось, хто повністю відповідає вашим життєвим правилам, вашому баченню розвитку країни … У вас повинна бути поруч людина, якій ви можете довіряти і яка має повноваження, щоб втілити задумане вами у життя», — сказав Байден.</p>
      <p>На думку Байдена, для демократів було б корисно, щоб на цій посаді була жінка, але додав, що з його боку було б самовпевнено озвучувати повний список потенційних віце-президентів, поки він сам не став кандидатом від демократів.</p>
      <p>«Я б додав сенатора Уоррен в список. Але вона дуже розсердиться через те, що я це сказав… Питання в тому, чи додасть вона мене до свого списку », — зазначив з іронією Байден.</p>
      <p>Джо Байден був віце-президентом в адміністраціі демократа Барака Обами два терміни поспіль — з 2009 по 2017 роки.</p>
      <p>
        <i>Віце-президент обирається на загальнонаціональних виборах в зв’язці з президентом. Найчастіше, особистість віце-президента може як посилити електоральні позиції кандидата в президенти, так і послабити його шанси отримати Білий дім.</i>
      </p>
      <p>
        <i>Віце-президент не тільки замінює президента у випадку недієздатності глави держави, але також є головою Сенату США.</i>
      </p>
    </article>
  </body>
</html>