<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/126802/o-ishyros-antras-tis-goldman-sachs-pairnei-metro-kai-ta-sabbatokyriaka-kanei"/>
    <meta property="og:site_name" content="Insider"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="Ο «ισχυρός άντρας» της Goldman Sachs παίρνει το μετρό και τα σαββατοκύριακα κάνει τον dj"/>
    <meta property="og:description" content="Ο 57χρονος Ντέιβιντ Σόλομον είναι γνωστός και ως «D-Sol» τα σαββατοκύριακα, όταν ως dj παίζει κλασική ροκ σε κλαμπ της Νέας Υόρκης και του Μαϊάμι."/>
  </head>
  <body>
    <article>
      <h1>Ο «ισχυρός άντρας» της Goldman Sachs παίρνει το μετρό και τα σαββατοκύριακα κάνει τον dj</h1>
      <h2>Ο 57χρονος Ντέιβιντ Σόλομον είναι γνωστός και ως «D-Sol» τα σαββατοκύριακα, όταν ως dj παίζει κλασική ροκ σε κλαμπ της Νέας Υόρκης και του Μαϊάμι.</h2>
      <address>
        <time datetime="2019-12-09T13:41:00+00:00">09 Dec 2019, 13:41</time>
      </address>
      <p>Όταν τον δεις, γρήγορα θα αντιληφθείς ότι δεν είναι ο συνηθισμένος τύπος του Διευθύνοντος Συμβούλου που έχεις στο μυαλό σου.</p>
      <p>Ο λόγος για τον <b>Ντέιβιντ Σόλομον, τον Διευθύνοντα Σύμβουλο της Goldman Sachs,</b> που μπορεί πέρυσι να έβγαλε 23 εκατ. δολάρια, αλλά από τον Οκτώβριο του 2018 που βρίσκεται στα ηνία της αμερικανικής τράπεζας, έχει σίγουρα ανατρέψει πολλά από τα δεδομένα στη Wall Street.</p>
      <p>Όπως μεταδίδει το <b>CNBC,</b> ο 57χρονος Σόλομον είναι γνωστός και ως «D-Sol» τα σαββατοκύριακα, όταν ως dj παίζει κλασική ροκ σε κλαμπ της Νέας Υόρκης και του Μαϊάμι.</p>
      <p>Ο Σόλομον είναι επίσης γνωστός για την προτίμησή του στο μετρό της Νέας Υόρκης, όταν θέλει να φτάσει στο γραφείο, αλλά και για την επιθυμία του να φτιάχνει μόνος του τον καφέ του όταν έχει φτάσει στη δουλειά.</p>
      <p>«Γιατί να μην πάρω το μετρό; Είναι το πιο γρήγορο και το πιο αποτελεσματικό μέσο. Ο δήμαρχος της Νέας Υόρκης παίρνει το μετρό. Γιατί να μην μπορεί να το πάρει ο CEO της Goldman Sachs;», δήλωσε πρόσφατα, μιλώντας στο Fortune, ο Σόλομον.</p>
      <p>Όπως γράφει το Fortune, αρκετά στελέχη της Goldman Sachs δεν είναι ενθουσιασμένα με τις πρακτικές του Σόλομον και δη την επιλογή του να χρησιμοποιεί σε καθημερινή βάση το μετρό. Ωστόσο, ο ίδιος δηλώνει ότι δεν τον ενοχλεί.</p>
      <p>Αξίζει εδώ να σημειωθεί ότι ο Σόλομον δίνει αποκλειστικά για φιλανθρωπικούς σκοπούς όσα κερδίζει ως dj.</p>
      <p>Η θητεία, ωστόσο, του Σόλομον στα ηνία της Goldman Sachs είναι γεμάτη προκλήσεις, αφού τα έσοδα του αμερικανικού κολοσσού μειώνονται διαρκώς από το 2010.</p>
      <p>Φωτογραφία: Getty Images/Ideal Image.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/126838/oi-galloi-emporoi-anisyhoyn-gia-tis-apergiakes-kinitopoiiseis-enopsei-ton"/>
        <a href="https://www.insider.gr/eidiseis/kosmos/126836/foboi-gia-ayxisi-ton-nekron-apo-tin-ekrixi-ifaisteioy-sti-nea-zilandia"/>
        <a href="https://www.insider.gr/eidiseis/kosmos/126834/prokalei-o-erntogan-i-toyrkia-tha-apoktisei-neo-geotrypano-gia-tin-anatoliki"/>
      </related>
    </article>
  </body>
</html>