<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/enel-enel-x-e-related-companies-installano-il-piu-grande-accumulatore-di-energia-di-new-york/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T13:57:20+00:00"/>
    <meta property="og:title" content="Enel: Enel X e Related Companies installano il più grande accumulatore di energia di New York"/>
    <meta property="og:description" content="L’impianto di storage si trova presso il Gateway Center di Related a East New York, Brooklyn, e supporterà la rete locale della società elettrica di New York -Con Edison- nei periodi di picco della domanda,"/>
  </head>
  <body>
    <article>
      <h1>Enel: Enel X e Related Companies installano il più grande accumulatore di energia di New York</h1>
      <h2>L’impianto di storage si trova presso il Gateway Center di Related a East New York, Brooklyn, e supporterà la rete locale della società elettrica di New York -Con Edison- nei periodi di picco della domanda,</h2>
      <address><time datetime="2019-12-09T13:57:20+00:00">09 Dec 2019, 13:57</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Enel X, divisione per i servizi energetici avanzati del Gruppo Enel, e la società immobiliare globale Related Companies, hanno annunciato oggi il lancio del più grande sistema di accumulo di energia a batterie di New York.</p>
      <p>Grazie a un contratto di locazione siglato con Related, Enel X e la società di sviluppo immobiliare commerciale hanno installato e collegato il sistema di stoccaggio alla rete di Con Edison.</p>
      <p>Il sistema è progettato per consentire un rapporto diretto tra lo <i>storage</i> di Enel X e la società elettrica, semplificando al contempo l’operazione di locazione immobiliare, eliminando dalla struttura le complessità legate alla gestione dell’energia e alla partecipazione di Related.</p>
      <p>L’impianto di storage “in front of the meter” da 4,8 MW/16,4 MWh, si trova presso il Gateway Center di Related a East New York, Brooklyn, e supporterà la rete locale della società elettrica di New York, Con Edison, nei periodi di picco della domanda, contribuendo a garantire un servizio affidabile.</p>
    </article>
  </body>
</html>