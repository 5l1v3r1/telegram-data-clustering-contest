<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/180342/il-paradiso-delle-signore-anticipazioni-marta-ha-un-malore"/>
    <meta property="og:site_name" content="DavideMaggio.it"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="Il Paradiso delle Signore, anticipazioni: Marta ha un malore"/>
    <meta property="og:description" content="La storia d’amore tra Marta (Gloria Radulescu) e Vittorio (Alessandro Tersigni), che ha tenuto banco nella passata stagione de Il Paradiso delle Signore, dopo le nozze è passata in secondo piano. Ma per i due il vero lieto fine non è ancora arrivato, dal momento che la ricerca di un figlio creerà alla giovane Guarnieri non pochi problemi, a partire da un malore che si verificherà già questa settimana. I dettagli nelle anticipazioni che seguono."/>
  </head>
  <body>
    <article>
      <h1>Il Paradiso delle Signore, anticipazioni: Marta ha un malore</h1>
      <address><time datetime="2019-12-09T13:20:00+00:00">09 Dec 2019, 13:20</time> by <a rel="author">Stefania Stefanelli</a></address>
      <figure>
        <img src="https://images.davidemaggio.it/pics3/2019/12/Il-Paradiso-delle-Signore-Gloria-Radulescu-2.jpg"/>
        <figcaption>Il Paradiso delle Signore - Gloria Radulescu</figcaption>
      </figure>
      <p>La storia d’amore tra Marta (Gloria Radulescu) e Vittorio (Alessandro Tersigni), che ha tenuto banco nella passata stagione de <b><a href="https://www.davidemaggio.it/archives/category/il-paradiso-delle-signore">Il Paradiso delle Signore</a></b>, dopo le nozze è passata in secondo piano. Ma per i due il vero lieto fine non è ancora arrivato, dal momento che la ricerca di un figlio creerà alla giovane Guarnieri non pochi problemi, a partire da un malore che si verificherà già questa settimana. I dettagli nelle <b>anticipazioni </b>che seguono.</p>
      <p>A casa Cattaneo squilla il telefono: Federico, che ha già avvisato di non poter trascorrere il Natale in famiglia, vuole accertarsi che la madre stia bene, avendo percepito una certa ansia in lei. E infatti Silvia conferma al figlio di essere preoccupata per la presenza di Clelia a Milano.</p>
      <p>A casa Cattaneo, Silvia apprende dal marito che la Calligaris si tratterrà ancora a Milano per sostituire la Molinari. Agnese esprime ad Armando le sue perplessità sul giovane Barbieri e lui le promette di prendere informazioni sul suo conto. Al Circolo, Ludovica mette in guardia Angela.</p>
      <p>A Casa Conti Marta accusa un fastidio al ventre e il marito la costringe a restare a casa. Salvatore, incoraggiato anche da Gabriella, va ad incontrare il Direttore di Banca presentatogli da Vittorio, per chiedere un prestito e poter acquistare la caffetteria.</p>
      <p>Angela è in difficoltà di fronte alle amiche che la ospitano quando si parla del ruolo di Marcello nella trattativa per acquistare la caffetteria. Il giovane Barbieri, nel frattempo, vuole giocare ai cavalli i pochi soldi vinti al totocalcio per farli fruttare ulteriormente e Roberta è la prima a capire le sue intenzioni. Cosimo, per far colpo su Gabriella, si offre di finanziare Salvatore, ma la ragazza prende tempo.</p>
      <p>Roberta si presenta, a sorpresa, in caffetteria da Marcello e lo aiuta con le scommesse sui cavalli. L’audace ragazzo, forte della complicità con la Venere e della vincita, confessa il suo passato a Salvatore. Umberto invita di nuovo Flavia ma questa volta Riccardo, che prima di partire per Cortina incrocia Angela al Circolo, non li interrompe. Silvia, intanto, pur sapendo che Luciano deve trattenersi in serata al Paradiso oltre l’orario di lavoro per dei conteggi, tormentata dalla gelosia, crede che il marito stia invece da Clelia.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/180043/il-paradiso-delle-signore-anticipazioni-il-ritorno-di-clelia"/>
        <a href="https://www.davidemaggio.it/archives/179850/il-paradiso-delle-signore-anticipazioni-salvatore-rischia-di-perdere-il-lavoro"/>
        <a href="https://www.davidemaggio.it/archives/179707/il-paradiso-delle-signore-anticipazioni-riccardo-e-disperato"/>
        <a href="https://www.davidemaggio.it/archives/179525/il-paradiso-delle-signore-anticipazioni-agnese-cerca-una-fidanzata-per-rocco"/>
      </related>
    </article>
  </body>
</html>