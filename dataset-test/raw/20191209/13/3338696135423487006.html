<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/quotmusimy-spojrzec-sobie-w-oczy-i-zaczac-rozmawiacquot-niemiecki-polityk-zacheca-do-zblizenia-z-rosja,88479.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T13:41:00+00:00"/>
    <meta property="og:title" content="&quot;Musimy spojrzeć sobie w oczy i zacząć rozmawiać&quot;. Niemiecki polityk zachęca do zbliżenia z Rosją"/>
    <meta property="og:description" content="Kanclerz Niemiec Angela Merkel wspólnie z prezydentami Francji, Ukrainy i Rosji wezmą udział w Paryżu w czterostronnym szczycie w tak zwanym formacie normandzkim, dotyczącym Ukrainy. Premier Brandenburgii Dietmar Woidke, który jest także koordynatorem rządu federalnego ds. współpracy z Polską, zaapelował do polityków, aby wykorzystali szczyt do zbliżenia Unii Europejskiej z Rosją."/>
  </head>
  <body>
    <article>
      <h1>"Musimy spojrzeć sobie w oczy i zacząć rozmawiać". Niemiecki polityk zachęca do zbliżenia z Rosją</h1>
      <h2>Kanclerz Niemiec Angela Merkel wspólnie z prezydentami Francji, Ukrainy i Rosji wezmą udział w Paryżu w czterostronnym szczycie w tak zwanym formacie normandzkim, dotyczącym Ukrainy. Premier Brandenburgii Dietmar Woidke, który jest także koordynatorem rządu federalnego ds. współpracy z Polską, zaapelował do polityków, aby wykorzystali szczyt do zbliżenia Unii Europejskiej z Rosją.</h2>
      <address><time datetime="2019-12-09T13:41:00+00:00">09 Dec 2019, 13:41</time> by <a rel="author" href="https://telewizjarepublika.pl/PR" target="_blank">PR</a></address>
      <p>Dietmar Woidke argumentował, że nadszedł czas aby Unia Europejska zakończyła spór z Rosją.</p>
      <p>- Musimy spojrzeć sobie w oczy i zacząć rozmawiać - powiedział polityk gazetom z grupy medialnej "Niemcy".</p>
      <p>Jego zdaniem Unia Europejska i Stany Zjednoczone potrzebują takiego porozumienia. Dietmar Woidke widzi możliwość dialogu w Radzie Europy oraz w ramach Rady NATO-Rosja.</p>
      <p>Niemiecki polityk opowiedział się za powrotem Rosji do grupy krajów "G8". Premier Brandenburgii powiedział, że współpraca Rosji przy wdrażaniu "porozumień mińskich" powinna skutkować wznowieniem dialogu z Kremlem.</p>
      <p>Za zniesieniem sankcji gospodarczych wobec Rosji opowiedział się także prezes Europejskiego Związku Izb Przemysłu i Handlu Christoph Leitl. - Sankcje te nie przyniosły żadnych korzyści. Trzeba je stopniowo znosić, skupiając się na współpracy - powiedział dziennikowi "Die Welt".</p>
      <p>Niemieckie media przyznają, że obecne stosunki pomiędzy Moskwą i Berlinem nie należą do najlepszych, co może utrudnić porozumienie podczas szczytu w Paryżu.</p>
      <p> Czytaj także:</p>
      <p>
        <a href="https://telewizjarepublika.pl/rzad-nie-slucha-francuzow-brutalne-sceny-na-ulicach,88463.html">Rząd nie słucha Francuzów. Brutalne sceny na ulicach</a>
      </p>
      <p>
        <a href="https://telewizjarepublika.pl/putin-ilukaszenka-nie-porozumieli-sie-wsoczi-rosja-wciaz-nie-wchlonela-bialorusi,88462.html">Putin i Łukaszenka nie porozumieli się w Soczi. Rosja wciąż nie wchłonęła Białorusi</a>
      </p>
    </article>
  </body>
</html>