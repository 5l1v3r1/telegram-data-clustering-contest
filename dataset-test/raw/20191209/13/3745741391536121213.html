<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/samsung-galaxy-s11-ilk-kez-goruntulendi-h81383.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T13:00:12+00:00"/>
    <meta property="og:title" content="Samsung Galaxy S11, İlk kez Kanlı Canlı Görüntülendi"/>
    <meta property="og:description" content="Daha önce pek çok sızıntı ve söylentiye konu olan Samsung Galaxy S11, tuhaf kamera tasarımıyla ilk kez kanlı canlı görüntülendi."/>
  </head>
  <body>
    <article>
      <h1>Samsung Galaxy S11, İlk kez Kanlı Canlı Görüntülendi</h1>
      <h2>Daha önce pek çok sızıntı ve söylentiye konu olan Samsung Galaxy S11, ilk kez kanlı canlı görüntülendi. Sızdırılan görüntülerin kalitesi oldukça düşük olmasına rağmen, cihazın yeni kamera kurulumu net bir şekilde görülüyor.</h2>
      <address><time datetime="2019-12-09T13:00:12+00:00">09 Dec 2019, 13:00</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Güney Koreli teknoloji devi <b>Samsung</b>’un önümüzdeki yılın şubat ayında tanıtmayı planladığı yeni amiral gemisi <b>Galaxy S11</b> nihayet gün yüzüne çıktı. Sızıntı aleminin en güvenilir kaynaklarından Ice Universe tarafından paylaşılan görüntülerde, heyecanla beklenen cihaza ilk bakışımızı atıyoruz. </p>
      <p>Hemen aşağıdan görebileceğiniz üzere, söz konusu fotoğrafların görüntü kalitesi bir hayli düşük; ancak buna rağmen CAD tabanlı renderlarda rastladığımız <b>yeni kamera düzeninin</b> Galaxy S11’de kendine yer bulduğunu görüyoruz. Dediğim gibi, görüntülerin grenli olması cihazın tasarımına dair net bir bakış açısı elde etmemizi zorlaştırıyor. Yine de Samsung’un yeni amiral gemisini ilk kez kanlı canlı görmek oldukça değerli. </p>
      <figure>
        <img src="https://www.webtekno.com/images/editor/default/0002/33/9859784032b02a940fe00fc284bac8b9ae715efd.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-s11-plus-5000-mah-batarya-h81194.html">Samsung Galaxy S11+'ın 5000 mAh'lik Devasa Bataryası Görüntülendi</a>
      </p>
      <p>Samsung Galaxy S11’in domino taşı formundaki arka kamera kurulumu, <b>5x zoom destekli 108 megapiksel </b>çözünürlüğünde bir sensöre sahip olacak. Hatta bu kameranın <b>Snapdragon 865</b> yonga seti sayesinde <b>8K video kaydı</b> yapılabileceği dahi söyleniyor. Batarya tarafında ise <b>5.000mAh </b>kapasitesinde bir pil bekliyoruz. </p>
      <p>Sızdırılan fotoğrafa geri dönersek; açıkçası kamera kurulumu dışında buradan elde edeceğimiz başka bir ipucu yok desek yeridir. Fakat önümüzdeki haftalarda daha fazla görüntünün gelmesini bekliyoruz. O zaman kadar<b> Galaxy S11</b>’e dair yeni söylenti ve sızıntılar ortaya çıktığı takdirde sizlerle paylaşmaya devam edeceğiz. Peki siz, Samsung Galaxy S11'den neler bekliyorsunuz? Görüşlerinizi aşağıdaki yorumlar bölümünde bizimle paylaşabilirsiniz. </p>
      <p><b>Kaynak : </b>https://ww.9to5google.com/2019/12/09/galaxy-s11-hands-on-leak/</p>
    </article>
  </body>
</html>