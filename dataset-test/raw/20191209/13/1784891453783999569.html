<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.the-village.com.ua/village/city/city-news/292027-gutsulska-brinza-stala-pershim-zahischenim-geografichnim-brendom-v-ukrayini"/>
    <meta property="og:site_name" content="The Village Україна"/>
    <meta property="article:published_time" content="2019-12-09T13:48:48+00:00"/>
    <meta property="og:title" content="Новини. Гуцульська бринза стала першим захищеним географічним брендом в Україні"/>
    <meta property="og:description" content="І отримала свідоцтво"/>
  </head>
  <body>
    <article>
      <h1>Новини. Гуцульська бринза стала першим захищеним географічним брендом в Україні</h1>
      <address><time datetime="2019-12-09T13:48:48+00:00">09 Dec 2019, 13:48</time> by <a rel="author" href="https://www.the-village.com.ua/users/1192209" target="_blank">Александр Дмитрук</a></address>
      <p>Сир «Гуцульська овеча бриндзя», який виготовляють на Закарпатті, вперше в Україні отримав свідоцтво про реєстрацію географічного зазначення, <a href="https://minagro.gov.ua/ua/news/sir-guculska-ovecha-brindzya-otrimav-svidoctvo-pro-reyestraciyu-geografichnogo-zaznachennya">повідомили</a> в уряді.</p>
      <p>Свідоцтво видало Мінекономіки та сільського господарства за законом про охорону географічних зазначень, який Рада <a href="https://www.the-village.com.ua/village/food/food-news/289397-gutsulska-brinza-ta-melitopolski-chereshni-mozhut-stati-geografichnimi-brendami">ухвалила у вересні</a>.</p>
      <p>Географічні зазначення – це назви регіонів і місцевостей, де традиційно виробляють унікальні товари з особливими властивостями та репутацією.</p>
      <figure>
        <img src="https://img.the-village.com.ua/the-village.com.ua/post_image-image/3cMbGiSdoJan_yTWksALCQ.jpg"/>
      </figure>
      <p>«Гуцульська овеча бриндзя» – це перше українське географічне зазначення, що відповідає всім європейським вимогам і має право на визнання в ЄС.</p>
      <p>Сир виготовляють з гірського овечого молока відповідно до традицій, які беруть свій початок у Карпатах ще з ХV століття. Зона його виробництва охоплює Закарпаття, Івано-Франківську область та частину Чернівецької.</p>
      <hr/>
      <p>У січні в Україні почалось громадське <a href="https://www.the-village.com.ua/village/city/city-news/280461-v-ukrayini-vidmovlyayutsya-vid-terminu-konyak-pochalos-golosuvannya-za-novu-nazvu-alkogolyu">обговорення нової назви</a>, яка прийде на заміну «коньяку».</p>
      <p> Читайте «<b><a href="https://t.me/kyivvillage">Нормальні новини</a>»</b> в телеграмі</p>
    </article>
  </body>
</html>