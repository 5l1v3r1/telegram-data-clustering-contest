<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/cea-mai-inalta-decoratie-a-romaniei-pentru-hans-klemm/"/>
    <meta property="og:site_name" content="Cotidianul"/>
    <meta property="article:published_time" content="2019-12-09T13:21:35+00:00"/>
    <meta property="og:title" content="Cea mai înaltă decoraţie a României pentru Hans Klemm"/>
    <meta property="og:description" content="Ambasadorul SUA la București, Hans Klemm, a fost decorat, la final de mandat, de președintele Klaus Iohannis cu Ordinul Național Steaua României, potrivit unei decizii publicate în Monitorul Oficial."/>
  </head>
  <body>
    <article>
      <h1>Cea mai înaltă decoraţie a României pentru Hans Klemm</h1>
      <address><time datetime="2019-12-09T13:21:35+00:00">09 Dec 2019, 13:21</time> by <a rel="author">(R.C.)</a></address>
      <p>Ambasadorul SUA la București, Hans Klemm, a fost decorat, la final de mandat, de președintele Klaus Iohannis cu Ordinul Național Steaua României, potrivit unei decizii publicate în Monitorul Oficial.</p>
      <p>„În semn de înaltă recunoaștere și apreciere pentru implicarea personală la dezvoltarea relațiilor dintre țara noastră și Statele Unite ale Americii, pentru consolidarea Parteneriatului Strategic România-SUA, președintele României decretează: Se conferă Ordinul Național Steaua României în grad de Mare Cruce Excelenței Sale domnul Hans Klemnm, ambasador extraordinar și plenipotențiar al Statelor Unite ale Americii la București”, potrivit deciziei publicate în Monitorul Oficial.</p>
      <p>Hans Klemm a preluat funcția de ambasador al SUA la București în septembrie 2015. Funcția urmează să fie preluată de Adrian Zuckerman.</p>
      <p>Senatul american a votat pe 20 noiembrie numirea avocatului Adrian Zuckerman pentru funcția de ambasador al Statelor Unite în România.</p>
      <p>Adrian Zuckerman este un avocat în indrustria imobiliarelor, provenind din firma de avocatură Seyfarth Shaw, cu sediul în New York, care a imigrat în copilărie din România către Statele Unite. Conform audierii sale din fața Comisiei pentru Relații Externe a Senatului american, în momentul nominalizării sale care a avut loc în iunie, oficialul american a afirmat că intenționează să se revanșeze față de ospitalitatea americanilor prin promovarea intereselor Washingtonului la București.</p>
      <related>
        <h4>Articole asemănătoare</h4>
        <a href="https://www.cotidianul.ro/ora-de-coruptie-cu-hans-klemm-este-de-mare-ajutor-sa-ai-un-guvern-curat/"/>
        <a href="https://www.cotidianul.ro/despre-ce-au-discutat-dragnea-si-hans-klemm/"/>
        <a href="https://www.cotidianul.ro/foto-sprijin-de-la-ambasada-sua-si-pentru-succesoarea-lui-kovesi/"/>
      </related>
    </article>
  </body>
</html>