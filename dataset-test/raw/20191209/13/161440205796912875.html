<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/12/09/aggredito-in-discoteca-a-cagliari-il-33enne-e-fuori-pericolo-136-962692.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T13:00:48+00:00"/>
    <meta property="og:title" content="Aggredito in discoteca a Cagliari, il 33enne è fuori pericolo"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">al brotzu</h6>
      <h1>Aggredito in discoteca a Cagliari, il 33enne è fuori pericolo</h1>
      <h2>È ricoverato in Neurochirurgia, ne avrà per 40 giorni</h2>
      <address>
        <time datetime="2019-12-09T13:00:48+00:00">09 Dec 2019, 13:00</time>
      </address>
      <p>Migliorano le condizioni del <a href="https://www.unionesarda.it/articolo/news-sardegna/cagliari/2019/12/08/aggredito-in-discoteca-a-cagliari-un-giovane-in-gravi-condizioni-136-962292.html">33enne</a> ricoverato al Brotzu di Cagliari dopo l'aggressione subita la notte tra sabato e domenica scorsi all'interno della discoteca Room di via Newton.</p>
      <p>Spinto a terra da un giovane di 22 anni, al culmine di una banale lite, aveva battuto la testa e perso i sensi.</p>
      <p>Soccorso, era stato subito trasportato in ospedale e ricoverato in Rianimazione con una frattura cranica.</p>
      <p>Con il passare delle ore, i medici hanno sciolto la prognosi e trasferito il 33enne nel reparto di Neurochirurgia: ne avrà per 40 giorni.</p>
      <p>L'aggressore è stato denunciato dalla Polizia per lesioni gravi.</p>
      <p>Secondo le accuse, avrebbe spintonato un 33enne all'interno del locale dopo una breve discussione.</p>
      <p>Una spinta che ha fatto perdere l'equilibrio al giovane finito a terra: ha battuto la testa e ha perso i sensi.</p>
      <p>(Unioneonline/F)</p>
    </article>
  </body>
</html>