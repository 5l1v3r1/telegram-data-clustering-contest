<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/12/09/finance/telegraph-fos-stin-mayri-oikonomia-tis-elladas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-12-09T13:36:29+00:00"/>
    <meta property="og:title" content="Telegraph: Φως στην μαύρη οικονομία της Ελλάδας"/>
    <meta property="og:description" content="Στα πρόστιμα που ετοιμάζει η Ελλάδα για να καταπολεμήσει την φοροδιαφυγή αναφέρεται άρθρο της βρετανικής εφημερίδας Telegraph."/>
  </head>
  <body>
    <article>
      <h1>Telegraph: Φως στην μαύρη οικονομία της Ελλάδας</h1>
      <h2>Στα πρόστιμα που ετοιμάζει η Ελλάδα για να καταπολεμήσει την φοροδιαφυγή αναφέρεται άρθρο της βρετανικής εφημερίδας Telegraph.</h2>
      <address><time datetime="2019-12-09T13:36:29+00:00">09 Dec 2019, 13:36</time> by <a rel="author">ΤοΒΗΜΑ Team</a></address>
      <p>Στα πρόστιμα που ετοιμάζει η Ελλάδα για να καταπολεμήσει την <a href="https://www.tovima.gr/tag/%CF%86%CE%BF%CF%81%CE%BF%CE%B4%CE%B9%CE%B1%CF%86%CF%85%CE%B3%CE%AE/">φοροδιαφυγή</a> αναφέρεται άρθρο της βρετανικής εφημερίδας Telegraph.</p>
      <p>Στο άρθρο υπογραμμίζεται η απόφαση για τις ηλεκτρονικές δαπάνες με την οποία η κυβέρνηση επιδιώκει να αντλήσει περισσότερα από 500 εκατ. ευρώ ετησίως.</p>
      <p>
        <a href="https://www.in.gr/2019/12/09/politics/diplomatia/diplomatiko-polemo-kata-tis-symfonias-tourkias-livyis-anoigei-ellada/">Διπλωματικό «πόλεμο» κατά της συμφωνίας Τουρκίας – Λιβύης ανοίγει η Ελλάδα</a>
      </p>
      <p>«Οι Έλληνες θα έρχονται αντιμέτωποι με βαρύτατα πρόστιμα, εάν δεν δαπανούν σχεδόν το 1/3 του εισοδήματός τους ηλεκτρονικά, σε μία άνευ προηγουμένου προσπάθεια από την νέα κυβέρνηση να πατάξει την φοροδιαφυγή» αναφέρει το άρθρο.</p>
      <p>H Τelegraph κάνει λόγο για μία δραστική κίνηση, που έχει ως στόχο να ρίξει φως στην μαύρη οικονομία της Ελλάδας, που όπως λέει, είναι η μεγαλύτερη στον κόσμο με την αξία της να ανέρχεται στο 22% του ΑΕΠ, ενώ προσθέτει ότι εντάσσεται στο πλαίσιο της σαρωτικής μεταρρύθμισης του Κυριάκου Μητσοτάκη για την τόνωση της ανάπτυξης.</p>
      <p>«Πρόκειται για μία μεγάλη πρωτοβουλία για την επόμενη χρονιά, η οποία θα αποφέρει περισσότερα έσοδα είτε γιατί κάποιοι θα πληρώνουν την ποινή είτε πιο πιθανόν χάρη στις υψηλότερες αποδείξεις ΦΠΑ» δηλώνει στην Telegraph ο Αλέξης Πατέλης, οικονομικός σύμβουλος του πρωθυπουργού.</p>
      <p>Το δημοσίευμα αναφέρει ότι οι πολίτες μπορούν να χρησιμοποιήσουν πιστωτικές και χρεωστικές κάρτες, μεταφορές από τραπεζικούς λογαριασμούς και ηλεκτρονικό εμπόριο για τις ηλεκτρονικες συναλλαγές, συμπεριλαμβανομένης της καταβολής ενοικίου. Προσθέτει ωστόσο ότι αρκετοί εργαζόμενοι εξακολουθούν να πληρώνονται το μισθό τους σε μετρητά, με τα οποία στη συνέχεια πληρώνουν τους λογαριασμούς. Επιπλέον η χώρα έχει ένα από τα χαμηλότερα ποσοστά χρήσης Διαδικτύου στην Ε.Ε.</p>
      <p>
        <a href="https://www.tovima.gr/2019/12/09/politics/oi-dialogoi-mitsotaki-erntogan/">Το παρασκήνιο της συνάντησης Μητσοτάκη – Ερντογαν</a>
      </p>
    </article>
  </body>
</html>