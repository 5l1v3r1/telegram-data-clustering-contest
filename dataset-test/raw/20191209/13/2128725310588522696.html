<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/12/09/besiktas-wolverhampton-hazirliklarina-basladi"/>
    <meta property="og:site_name" content="Aspor"/>
    <meta property="article:published_time" content="2019-12-09T13:09:37+00:00"/>
    <meta property="og:title" content="Beşiktaş Wolverhampton hazırlıklarına başladı"/>
    <meta property="og:description" content="Beşiktaş, UEFA Avrupa Ligi K Grubu son haftasında deplasmanda İngiliz ekibi Wolverhampton ile oynayacağı maçın hazırlıklarına bu sabah yaptığı antrenmanla başladı."/>
  </head>
  <body>
    <article>
      <h1>Beşiktaş Wolverhampton hazırlıklarına başladı</h1>
      <address>
        <time datetime="2019-12-09T13:09:37+00:00">09 Dec 2019, 13:09</time>
      </address>
      <p>
        <b><a href="https://www.aspor.com.tr/index/besiktas">Beşiktaş</a>, <a href="https://www.aspor.com.tr/index/uefa">UEFA</a> Avrupa Ligi K Grubu son haftasında deplasmanda İngiliz ekibi <a href="https://www.aspor.com.tr/index/wolverhampton">Wolverhampton</a> ile oynayacağı maçın hazırlıklarına bu sabah yaptığı antrenmanla başladı.</b>
      </p>
      <p><a href="https://www.aspor.com.tr/index/nevzat-demir-tesisleri">Nevzat Demir Tesisleri</a>'nde, teknik direktör <a href="https://www.aspor.com.tr/index/abdullah-avci">Abdullah Avcı</a> yönetiminde yapılan idman sahada ısınma koşuları, istasyon koşuları ve streching çalışması ile başladı. Pas çalışması, 5'e 2 çalışması, dar alanda oyun kontrol pas çalışması ve kanat orta şut çalışması yapıldı. İdman, yarım sahada yapılan çift kale maç ve şut çalışması ile sona erdi.</p>
      <p>Siyah-beyazlılarda dün oynanan Kasımpaşa maçında süre alan oyuncular rejenerasyon yaparken idmana tedavileri ve rehabilitasyon süreçleri devam eden; Dorukhan Toköz, Douglas Santos, Kartal Kayra Yılmaz ile Georges N'Koudou katılmadı. Victor Ruiz'e ise sahada özel program uygulandı.</p>
      <p>Yarını izinli geçirecek olan <a href="https://www.aspor.com.tr/index/besiktas">Beşiktaş</a>, <a href="https://www.aspor.com.tr/index/wolverhampton">Wolverhampton</a> maçı hazırlıklarını 11 Aralık Çarşamba günü saat 11.30'da yapacağı antrenmanla tamamlayacak ve saat 16.00'da özel uçakla İngiltere'ye gidecek.</p>
      <related>
        <a href="https://www.aspor.com.tr/besiktas/2019/12/09/besiktas-avrupanin-zirvesinde"/>
      </related>
      <related>
        <a href="https://www.aspor.com.tr/besiktas/2019/12/09/besiktas-durdurulamiyor"/>
      </related>
    </article>
  </body>
</html>