<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ukrajinci-cogo-roku-splatili-vzhe-ponad-13-milyardiv-podatkiv-645531.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T13:17:47+00:00"/>
    <meta property="og:title" content="Українці цього року сплатили вже понад 13 мільярдів податків"/>
    <meta property="og:description" content="Податків надійшло на 2,6 млрд грн більше, ніж за аналогічний період минулого року"/>
  </head>
  <body>
    <article>
      <h1>Українці цього року сплатили вже понад 13 мільярдів податків</h1>
      <address>
        <time datetime="2019-12-09T13:17:47+00:00">09 Dec 2019, 13:17</time>
      </address>
      <h4>Податків надійшло на 2,6 млрд грн більше, ніж за аналогічний період минулого року</h4>
      <p>За 11 місяців цього року до місцевих бюджетів надійшло 13,4 млрд грн податків. Це на 2,6 млрд грн більше, ніж за аналогічний період минулого року. Про це повідомляє пресслужба Державної податкової служби.</p>
      <p>«Динаміка зростання надходжень зі сплати податків і зборів до місцевих бюджетів складає 24% або 2,6 млрд грн порівняно з аналогічним періодом минулого року. Сума, сплачена до місцевих скарбниць за 11 місяців поточного року, наразі складає 13,4 млрд грн», - йдеться у повідомленні.</p>
      <p>Зазначається, що цього року до місцевого бюджету Києва надійшло 1,2 млрд грн, тоді як у минулому році було 982 млн грн.</p>
      <p>«Найбільші ж суми податків та зборів надійшли від суб’єктів господарювання, чия діяльність акумульована у Бориспільському районі – 2,3 млрд грн, Києво-Святошинському – 2,1 млрд грн та Білоцерківському – 2 мільярда гривень», - повідомив в.о. начальника ГУ ДПС у Київській області Орест Вітик.</p>
      <p>Вказано, що найбільше податків надійшло на доходи фізичних осіб - 8,6 млрд грн, що на 1,7 млрд грн, чи 25%, більше за минулорічний. Ще 1,3 млрд грн надійшло від виплат податків на землю, 2,1 млрд – від податків малого та середнього бізнесу, 382 млн - від податку на нерухоме майно та 399 млн - від сплати акцизного податку з реалізації підакцизних товарів.</p>
      <p>Зазначимо, що напередодні в<a href="https://glavcom.ua/economics/finances/v-ukrajini-ofitsijno-zapratsjuvala-nova-mitnitsja-645314.html"> Україні офіційно запрацювала Нова митниця</a>. </p>
      <p>18 грудня 2018 року Кабінет міністрів прийняв рішення про утворення Державної податкової (ДПС) та Державної митної служб (ДМС) шляхом реорганізації Державної фіскальної служби. 6 березня 2019 року уряд затвердив положення про ДПС і ДМС.</p>
      <related>
        <a href="https://glavcom.ua/columns/paniotto/perepis-naselennya-i-didzhitalizaciya-yak-pravilno-porahuvati-gromadyan-644576.html"/>
        <a href="https://glavcom.ua/economics/finances/rada-uhvalila-zakon-pro-obmin-podatkovoyu-informacijeyu-z-ssha-644281.html"/>
        <a href="https://glavcom.ua/country/society/chinovniki-pojasnili-navishcho-pidvishchujut-pensijnij-vik-dlja-zhinok-645322.html"/>
      </related>
    </article>
  </body>
</html>