<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193027/"/>
    <meta property="og:site_name" content="Janam TV"/>
    <meta property="article:published_time" content="2019-12-09T13:06:03+00:00"/>
    <meta property="og:title" content="പുതുചരിത്രം കുറിക്കാനൊരുങ്ങി ഐഎസ്ആര്‍ഒ; റിസാറ്റ്-2 ബിആര്‍1ന്റെ വിക്ഷേപണം ഡിസംബര്‍ 11ന്"/>
    <meta property="og:description" content="ചെന്നൈ: ബഹിരാകാശ രംഗത്ത് പുതിയ ചരിത്രം കുറിക്കാനൊരുങ്ങി ഐഎസ്ആര്‍ഒ. ഇന്ത്യയുടെ പുതിയ നിരീക്ഷണ ഉപഗ്രഹം റിസാറ്റ്-2 ബിആര്‍1 ഡിസംബര്‍ 11ന് വിക്ഷേപിക്കുമെന്ന്"/>
  </head>
  <body>
    <article>
      <h1>പുതുചരിത്രം കുറിക്കാനൊരുങ്ങി ഐഎസ്ആര്‍ഒ; റിസാറ്റ്-2 ബിആര്‍1ന്റെ വിക്ഷേപണം ഡിസംബര്‍ 11ന്</h1>
      <address><time datetime="2019-12-09T13:06:03+00:00">09 Dec 2019, 13:06</time> by <a rel="author">Janam TV Web Desk</a></address>
      <p>ചെന്നൈ: ബഹിരാകാശ രംഗത്ത് പുതിയ ചരിത്രം കുറിക്കാനൊരുങ്ങി ഐഎസ്ആര്‍ഒ. ഇന്ത്യയുടെ പുതിയ നിരീക്ഷണ ഉപഗ്രഹം റിസാറ്റ്-2 ബിആര്‍1 ഡിസംബര്‍ 11ന് വിക്ഷേപിക്കുമെന്ന് ഐഎസ്ആര്‍ഒ അറിയിച്ചു. പോളാര്‍ സാറ്റലൈറ്റ് ലോഞ്ച് വെഹിക്കിള്‍ (പിഎസ്എല്‍വി) റോക്കറ്റ് ഉപയോഗിച്ചാണ് വിക്ഷേപണം നടത്തുക. വൈകീട്ട് 3.25നായിരിക്കും വിക്ഷേപണം.</p>
      <p>628 കിലോഗ്രാം ഭാരമുള്ള റഡാര്‍ ഇമേജിംഗ് എര്‍ത്ത് ഒബ്സര്‍വേഷന്‍ സാറ്റ്ലൈറ്റാണ് റിസാറ്റ്-2 ബിആര്‍1. ഇതിനൊപ്പം അമേരിക്കയുടെ അഞ്ച് കൃത്രിമ ഉപഗ്രഹങ്ങള്‍ ഉള്‍പ്പെടെ ഒന്‍പത് വിദേശ ഉപഗ്രഹങ്ങളും വിക്ഷേപിക്കും. അമേരിക്കക്ക് പുറമെ ഇസ്രായേല്‍, ഇറ്റലി, ജപ്പാന്‍ എന്നീ രാജ്യങ്ങളുടെ ഓരോ ഉപഗ്രഹങ്ങളും വിക്ഷേപിക്കും.</p>
      <figure>
        <iframe data-src="https://twitter.com/isro/status/1202205863265439745?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ശ്രീഹരിക്കോട്ടയില്‍ നിന്നുള്ള 75ാം വിക്ഷേപണമാണ് ഡിസംബര്‍ 11ന് നടക്കുക. പാക് അധീന കശ്മീരിലെ ഭീകരകേന്ദ്രങ്ങളും അറബിക്കടലിലെ പാകിസ്ഥാന്‍ യുദ്ധക്കപ്പലുകളുടെ നീക്കവും ഇന്ത്യന്‍ മഹാസമുദ്രത്തിലെ ചൈനയുടെ നീക്കങ്ങളും നിരീക്ഷിക്കാന്‍ ലക്ഷ്യമിട്ട് ഇക്കഴിഞ്ഞ മെയ് 22ന് ഐഎസ്ആര്‍ഒ റിസാറ്റ് 2-ബി വിജയകരമായി വിക്ഷേപിച്ചിരുന്നു.</p>
    </article>
  </body>
</html>