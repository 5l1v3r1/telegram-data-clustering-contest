<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/12/09/gwyneth_paltrow_meglepte_magat_egy_vibratorral_karacsonyra/"/>
    <meta property="og:site_name" content="VELVET"/>
    <meta property="article:published_time" content="2019-12-09T13:34:00+00:00"/>
    <meta property="og:title" content="Gwyneth Paltrow meglepte magát egy vibrátorral karácsonyra"/>
    <meta property="og:description" content="Eddig csak árulta őket, de most egyet megtartott magának, karácsonyi ajándékként."/>
  </head>
  <body>
    <article>
      <h1>Gwyneth Paltrow meglepte magát egy vibrátorral karácsonyra</h1>
      <address><time datetime="2019-12-09T13:34:00+00:00">09 Dec 2019, 13:34</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p><a href="https://velvet.hu/gumicukor/2019/10/11/gwyneth_paltrow_felmeztelen/">Gwyneth Paltrow-n</a> is úrrá lett a karácsonyi láz, ezért gyorsan le is forgatott egy karácsonyi videót a saját maga által alapított Goop nevű lifestyle brandnek, amiben már az év végi ünnepek előtt tisztelegve iszik, vásárol és pajzánkodik. </p>
      <p>A Goop Insta-oldalára feltöltött videó elején a színésznő még csak ajándékokat csomagol, koktélt készít, különböző fekete ruhákban pózol, aztán ajándékokat csempész a kandalló párkányára akasztott textilcsizmácskákba. Az egyikbe majdnem egy vibrátort is rejt, de aztán rájön, hogy inkább megtartja magának a szexjátékot. Ha jobban belegondolunk, nincs is ebben semmi furcsa, hiszen <a href="https://velvet.hu/gumicukor/2019/10/05/gwyneth_paltrow_vibratort_arul/">korábban már megírtuk</a>, hogy vibrátorokat árul, miért is ne tartana meg egyet belőlük magának? </p>
      <p>Boldog karácsonyt, Gwyneth Paltrow, a rajongóid legalább már tudják, mivel kell meglepniük. </p>
      <figure>
        <embed-post data-src="https://www.instagram.com/p/B50LFTBHpNW" data-service="Instagram"/>
      </figure>
      <p>Ja! A kisfilm eredeti szándéka szerint az év végi ruhakollekcióját reklámozta volna. Önben is ez ragadt meg elsőként a filmből, ugye?</p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/10/11/gwyneth_paltrow_felmeztelen/"/>
        <a href="https://velvet.hu/gumicukor/2019/10/05/gwyneth_paltrow_vibratort_arul/"/>
      </related>
    </article>
  </body>
</html>