<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7956888"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T13:10:00+00:00"/>
    <meta property="og:title" content="Най-младата премиерка в света Марин израснала в еднополов брак"/>
    <meta property="og:description" content="Финландската социалдемократка Санна Марин е на път да стане най-младият шеф на правителство в света на 34 години, предаде Би Би Си, цитирана от clubz.bg"/>
  </head>
  <body>
    <article>
      <h1>Най-младата премиерка в света Марин израснала в еднополов брак</h1>
      <address><time datetime="2019-12-09T13:10:00+00:00">09 Dec 2019, 13:10</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Финландската социалдемократка Санна Марин е на път да стане най-младият шеф на правителство в света на 34 години, предаде Би Би Си, цитирана от <a href="https://clubz.bg/91553-naj_mladata_ministyr_predsedatelka_v_sveta_e_izrasnala_v_ednopolov_brak">clubz.bg</a>.</p>
      <p>Досегашната министърка на транспорта беше избрана от партията си да оглави кабинета, след като министър-председателят Анти Рине подаде оставка през миналата седмица. Очаква се тя да положи клетва тази седмица.</p>
      <p>Марин ще води левоцентристко коалиционно правителство, съставено от пет партии.</p>
      <p>Рине трябваше да си подаде оставката, след като изгуби доверието на един от коалиционните си партньори, който не беше доволен от реакцията му на стачка в пощите, която се разпространи и в други сектори.</p>
      <p>Когато поеме поста си, Марин ще бъде най-младият министър-председател в света. Колегите ѝ, които са в 30-те си години, са Джасинда Ардърн в Нова Зеландия, която е на 39 години, и Олекси Хонарчук в Украйна, който е на 35 години.</p>
      <p>"Невидима"</p>
      <p>Според финландските медии Марин е отгледана в "семейство на дъгата", т.е. от еднополови партньори. Тя живее в нает апартамент заедно с майка си и партньорката ѝ.</p>
      <p>Марин е казала пред финландския уебсайта Menaiset през 2015 г., че като дете се е чувствала „невидима“, защото не е можела да говори открито за семейството си.</p>
      <p>Но е добавила, че майка ѝ винаги я е подкрепяла я карала да вярва, че може да направи всичко, което поиска.</p>
      <p>Марин е първият член в семейството, който е учил в университет.</p>
      <p>Тя бързо се е издигнала в редиците на социалдемократите, оглавила градската администрация в град Тампере на 27-годишна възраст и станала депутатка през 2015 година.</p>
      <p>Тя е министър на транспорта и съобщенията от юни и има 22-месечна дъщеря.</p>
    </article>
  </body>
</html>