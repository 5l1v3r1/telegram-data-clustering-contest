<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/jdp-sa-ujka-vanjom-u-slovenskom-narodnom-gledaliscu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T13:22:00+00:00"/>
    <meta property="og:title" content="JDP sa „Ujka Vanjom“ u Slovenskom narodnom gledališču"/>
    <meta property="og:description" content="BEOGRAD - Predstava Jugoslovenskog dramskog pozorišta &quot;Ujka Vanja&quot;, prema drami Antona Pavloviča Čehova, u adaptaciji i reržiji Egona Savina, biće"/>
  </head>
  <body>
    <article>
      <h1>JDP sa „Ujka Vanjom“ u Slovenskom narodnom gledališču</h1>
      <address><time datetime="2019-12-09T13:22:00+00:00">09 Dec 2019, 13:22</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524228-750x430.jpg"/>
        <figcaption>Foto: Tanjug/jdp</figcaption>
      </figure>
      <p>BEOGRAD – Predstava Jugoslovenskog dramskog pozorišta „Ujka Vanja“, prema drami Antona Pavloviča Čehova, u adaptaciji i reržiji Egona Savina, biće izvedena sutra na sceni Drame Slovenskog narodnog gledališča u Ljubljani.<br/>Predstava „Ujka Vanja“ do sada je učestvovala na Teatarskom festivalu „Pozorišno proleće u Šapcu, na BOK festivalu u Bijelovaru i na 34. Festivalu Gavelline večeri u kazalištu Gavella u Zagrebu.<br/>Saradnja između jednog od najznačajnijih slovenačkih teatara, Drame Slovenskog narodnog gledališča iz Ljubljane i Jugoslovenskog dramskog pozorišta, traje već godinama.</p>
      <p>Na sceni Drame SNG 1998. godine gostovala je predstava „Bure baruta“.</p>
      <p>Usledila su gostovanja sa predstavama Beogradska trilogija, Skup, Molijer – još jedan život, Hadersfild, Skakavci, Hamlet , Elijahova stolica, Rođeni u YU, Zmajeubice, Hamlet „Tako je (ako vam se tako čini)“.</p>
      <p>Poslednji put, JDP je gostovalo u Ljubljani u junu prošle godine sa predstavom „Kralj Betajnove“ Ivana Cankara u režiji Milana Neškovića.</p>
      <p>U februaru ove godine, Drama Slovenskog narodnog gledališča gostovala je na Sceni „Ljuba Tadić“ sa predstavama Visočka hronika i Prokleti pušači.</p>
      <p>(Tanjug)</p>
    </article>
  </body>
</html>