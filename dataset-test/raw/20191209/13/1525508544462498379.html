<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793375/%D8%AA%DA%A9%D8%B1%D8%A7%D8%B1-%D8%B9%D8%AC%DB%8C%D8%A8-%D8%A7%D8%B4%D8%AA%D8%A8%D8%A7%D9%87-%D8%AF%D8%A7%D9%88%D8%B1%DB%8C-%D8%B9%D9%84%DB%8C%D9%87-%D8%AD%D8%B1%DB%8C%D9%81%D8%A7%D9%86-%D8%B3%D9%BE%D8%A7%D9%87%D8%A7%D9%86-%D8%AD%DB%8C%D8%AF%D8%B1%DB%8C-%D9%85%D8%AD%D8%B1%D9%88%D9%85-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T13:10:30+00:00"/>
    <meta property="og:title" content="بعد از بازی با استقلال؛ تکرار عجیب اشتباه داوری علیه حریفان سپاهان/ حیدری محروم می‌شود؟"/>
    <meta property="og:description" content="اتفاقات بازی سپاهان و شهر خودرو یک بار دیگر نشان داد که داوران اعتقادی به خطای هند پنالتی به سود حریفان تیم سپاهان ندارند!"/>
  </head>
  <body>
    <article>
      <h1>بعد از بازی با استقلال؛ تکرار عجیب اشتباه داوری علیه حریفان سپاهان/ حیدری محروم می‌شود؟</h1>
      <address><time datetime="2019-12-09T13:10:30+00:00">09 Dec 2019, 13:10</time> by <a rel="author" href="https://www.mehrnews.com/archive?jr=52" target="_blank">مرتضی احمدی</a></address>
      <p>به گزارش <a href="https://www.mehrnews.com/">خبرنگار مهر</a>، هنوز اتفاقات بازی استقلال و سپاهان و اشتباه عجیب محمدحسین زاهدی فر داور آن مسابقه فراموش نشده است که این بار همان اشتباه از سوی یک داور دیگر در بازی سپاهان با شهر خودرو تکرار شد.</p>
      <p>در بازی استقلال و سپاهان، زاهدی فر برخورد واضح توپ با دست کی روش استنلی مهاجم سپاهان را ندید و رای به ادامه بازی داد؛ تصمیمی که در نهایت از سوی تمام کارشناسان داوری اشتباه تشخیص داده شد و کمیته داوران هم زاهدی فر را چند هفته از قضاوت محروم کرد.</p>
      <p>به فاصله دو هفته از آن مسابقه، این بار بیژن حیدری اشتباهات زاهدی فر را به شکل عجیبی در بازی سپاهان با شهر خودرو تکرار کرد. زمانی که بازی دو تیم با نتیجه یک بر صفر به سود سپاهان در جریان بود، توپ به شکل واضحی در محوطه جریمه سپاهان به دست امید نورافکن هافبک این تیم خورد ولی داور این صحنه را پنالتی تشخیص نداد و بازی ادامه یافت.</p>
      <figure>
        <img src="https://media.mehrnews.com/d/2019/12/09/4/3315732.jpg"/>
      </figure>
      <p>بعد از آنکه بازی به نتیجه تساوی یک - یک رسید و در وقت های تلف شده، یکبار دیگر توپ ارسالی بازیکنان شهر خودرو در محوطه جریمه سپاهان به دست یکی از بازیکنان این تیم برخورد کرد و حیدری بدون توجه به این صحنه، دستور داد بازی ادامه یابد.</p>
      <p>این تصمیم و اشتباه داور البته از سوی یحیی گل محمدی سرمربی شهر خودرو بدون واکنش نماند و وی کت خود را به نشانه اعتراض از تنش درآورد. همچنین بخش رسانه ای باشگاه پدیده در پایان مسابقه به دلیل اشتباهات زاهدی فر نوشت: «پنالتی‌های ما کجاست آقای داور؟»</p>
    </article>
  </body>
</html>