<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411624/sirnakta-el-yapimi-patlayici-infilak-etti-2-sehit"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T13:28:00+00:00"/>
    <meta property="og:title" content="Şırnak'ta el yapımı patlayıcı infilak etti: 2 şehit"/>
    <meta property="og:description" content="Türkiye gelen son dakika haberleriyle sarsıldı. Şırnak'ta teröristlerce tuzaklanan el yapımı patlayıcının infilak etmesi sonucu 2 güvenlik görevlisi şehit oldu, 7 kişi de yaralandı"/>
  </head>
  <body>
    <article>
      <h1>Şırnak'ta el yapımı patlayıcı infilak etti: 2 şehit</h1>
      <h2>Türkiye gelen son dakika haberleriyle sarsıldı. Şırnak'ta teröristlerce tuzaklanan el yapımı patlayıcının infilak etmesi sonucu 2 güvenlik görevlisi şehit oldu, 7 kişi de yaralandı</h2>
      <address>
        <time datetime="2019-12-09T13:28:00+00:00">09 Dec 2019, 13:28</time>
      </address>
      <p>Şırnak'ın İdil ilçesinde PKK'lı teröristlerce tuzaklanan el yapımı patlayıcının infilak etmesi sonucu 2 güvenlik görevlisi şehit oldu, 7 güvenlik görevlisi yaralandı.</p>
      <p>Şırnak Valiliği'nden yapılan açıklamaya göre, İdil İlçe Jandarma Komutanlığınca, Haberli Jandarma Karakol Komutanlığının sorumluluk alanındaki Sarıköy köyü sınırlarında bulunan Pisikayası Tepesi mevkisinde terör örgütü PKK mensuplarınca tuzaklanmış el yapımı patlayıcı tespit edildi.</p>
      <p>El yapımı patlayıcıya uzman ekiplerce müdahale sırasında meydana gelen patlamada 2 güvenlik görevlisi şehit oldu, 7 güvenlik görevlisi yaralandı.</p>
      <p>Açıklamada, terörle mücadele kapsamında operasyonların kararlılıkla devam ettiği vurgulandı.</p>
    </article>
  </body>
</html>