<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430248-turcia-ochakva-da-poluchi-f-35"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T13:20:00+00:00"/>
    <meta property="og:title" content="Турция очаква да получи F-35"/>
    <meta property="og:description" content="Страната не бърза да преговаря за руски самолети"/>
  </head>
  <body>
    <article>
      <h1>Турция очаква да получи F-35</h1>
      <address><time datetime="2019-12-09T13:20:00+00:00">09 Dec 2019, 13:20</time> by <a rel="author" href="https://fakti.bg/author/rosen-stoychev" target="_blank">Росен Стойчев</a></address>
      <p>Турция все още очаква да получи американските изтребители F-35. Това заяви турският министър на отбраната Хулуси Акар, цитиран от РИА Новости.</p>
      <p>Той заяви, че все още е рано да се говори за закупуването на руски изтребители. Участието на турската страна в програмата за американски самолети беше замразено, заради закупуването на руски противоракетни комплекси.</p>
      <p>„Трябва да се изчака и да видим какво ще стане. Турция е независима държава и ще направи това, което смята за добре. Ако американското правителство не изпълни договорената доставка, ние ще си намерим други доставчици. Можем да намерим вариант, но все пак САЩ са наши партньори“, заяви Акар.</p>
      <p>Западът е против подобна доставка, защото има опасения, че чрез ракетните комплекси, руските военни ще могат да получат данни за отбраната на НАТО. Припомня се, че Турция е партньор по програмата и че има договорено споразумение за самолетите.</p>
      <p>
        <b>Турция</b>
      </p>
    </article>
  </body>
</html>