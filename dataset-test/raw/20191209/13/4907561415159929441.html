<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bacaklari-baglanmis-kopekleri-olumden-kurtardilar-2225288"/>
    <meta property="og:site_name" content="Posta"/>
    <meta property="article:published_time" content="2019-12-09T13:12:07+00:00"/>
    <meta property="og:title" content="Bacakları bağlanmış köpekleri ölümden kurtardılar"/>
    <meta property="og:description" content="Manisa Salihlide, biri çuval içinde bacakları bağlanmış 3 sokak köpeği bir grup avcı tarafından kurtarıldı."/>
  </head>
  <body>
    <article>
      <h1>Bacakları bağlanmış köpekleri ölümden kurtardılar</h1>
      <address>
        <time datetime="2019-12-09T13:12:07+00:00">09 Dec 2019, 13:12</time>
      </address>
      <h3>Manisa Salihli'de, biri çuval içinde bacakları bağlanmış 3 sokak köpeği bir grup avcı tarafından kurtarıldı.</h3>
      <p><a href="https://www.posta.com.tr/haberler/manisa">Manisa</a>'nın Salihli ilçesinde, bir grup <a href="https://www.posta.com.tr/haberler/avci">avcı</a> tarafından biri çuval içinde bacakları bağlanmış 3 sokak köpeği bulundu. Turgutlulu avcılar, kangren olmak üzere olan köpekleri bacaklarındaki ipleri çözerek, su ve yiyecek verip, doğal ortamlarına bıraktı.</p>
      <p>Turgutlu’da yaşayan Mirza Çevik, dün arkadaşı İsmail Alaçam (31), Şenol Eraslan (30) ve Ali İzmirlioğlu (55) ile komşu ilçe Salihli’nin kırsal Çökelek Mahallesi’ne domuz avına gitti. Arazide domuz ararken, çalılıklar arasından sesler ve kıpırtılar geldiğini fark eden 4 avcı, yaklaştıklarında biri çuval içinde, diğer ikisi de bacakları bağlanmış olarak 3 sokak köpeğinin ölüme terk edilmiş olduğunu gördü. Yerdeki lastik izlerinden römorklu bir traktör yardımıyla getirilip, araziye atıldığı tahmin edilen köpekleri bacaklarındaki ipleri bıçakla keserek kurtaran avcılar, su ve yiyecek verdi. </p>
      <h3>Köpekler doğal ortamına bırakıldı</h3>
      <p>Bacakları uzun süre iple sıkı şekilde bağlı olduğu için kangren olmak üzereyken bulunan köpeklerin yürümekte güçlük çektikleri görüldü. Karınları doyunca kendilerine gelen köpekler doğal ortamına bırakıldı. Avcılardan Mirza Çevik, halen yaşadıklarının şokunu üzerinden atamadığını belirtip, "Köpekleri o halde görünce, şaşırdık. Önce yanlarına yaklaşmaya çekindik. Ancak, daha sonra yavaş yavaş kendilerine zarar vermeyeceğimizi gösteren tavırlarla yaklaşıp, önce rahat hava alabilmesi için çuvaldaki köpeği çıkarıp, bacağındaki ipi çözdük. Ardından da diğer 2 köpeğin bacaklarındaki ipleri kestik. Köpekleri kurtardığımız için mutluyuz. Zavallı hayvanlara yapılanı görünce insanlığımızdan utandık. Bunu yapanların bulunup, hak ettikleri cezayı almalarını istiyoruz" dedi.</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kalca-sekliniz-sagliginizi-ele-veriyor-2225280">
          <img src="https://i.pstimaj.com/img/100/180x95/5dee42f4ae298b9cad2af874"/>
        </a>
      </figure>
      <p>
        <a href="https://www.posta.com.tr/kalca-sekliniz-sagliginizi-ele-veriyor-2225280">1 Kalça şekliniz sağlığınızı ele veriyor</a>
      </p>
      <figure>
        <a href="https://www.posta.com.tr/benguden-yillar-sonra-ayni-poz-2225258">
          <img src="https://i.pstimaj.com/img/100/180x95/5dee3b91ae298b9caca2ee27"/>
        </a>
      </figure>
      <p>
        <a href="https://www.posta.com.tr/benguden-yillar-sonra-ayni-poz-2225258">2 Bengü'den yıllar sonra aynı poz</a>
      </p>
      <figure>
        <a href="https://www.posta.com.tr/grip-veya-nezleyken-tuketilmemesi-gereken-gidalar-2225256">
          <img src="https://i.pstimaj.com/img/100/180x95/5ddd18bcae298bb4d30d3a64"/>
        </a>
      </figure>
      <p>
        <a href="https://www.posta.com.tr/grip-veya-nezleyken-tuketilmemesi-gereken-gidalar-2225256">3 Grip veya nezleyken tüketilmemesi gereken gıdalar</a>
      </p>
      <figure>
        <a href="https://www.posta.com.tr/ulkeyi-korku-sardi-beyaz-kamyonetlerle-genc-kadinlari-kaciriyorlar-2225250">
          <img src="https://i.pstimaj.com/img/100/180x95/5dee33f1ae298b9cad2af840"/>
        </a>
      </figure>
      <p>
        <a href="https://www.posta.com.tr/ulkeyi-korku-sardi-beyaz-kamyonetlerle-genc-kadinlari-kaciriyorlar-2225250">4 Ülkeyi korku sardı: Beyaz kamyonetlerle genç kadınları...</a>
      </p>
      <figure>
        <a href="https://www.posta.com.tr/italyada-geceden-beri-10dan-fazla-artci-deprem-oldu-2225237">
          <img src="https://i.pstimaj.com/img/100/180x95/5dee2c1066a97c2205aaaa1c"/>
        </a>
      </figure>
      <p>
        <a href="https://www.posta.com.tr/italyada-geceden-beri-10dan-fazla-artci-deprem-oldu-2225237">5 İtalya'da geceden beri 10'dan fazla artçı deprem oldu</a>
      </p>
      <figure>
        <a href="https://www.posta.com.tr/yeni-zelandada-volkan-patladi-1-kisi-oldu-2225128">
          <img src="https://i.pstimaj.com/img/100/180x95/5dedf731ae298b92452e19ac"/>
        </a>
      </figure>
      <p>
        <a href="https://www.posta.com.tr/yeni-zelandada-volkan-patladi-1-kisi-oldu-2225128">6 Yeni Zelanda'da volkan patladı, 5 kişi öldü</a>
      </p>
      <figure>
        <a href="https://www.posta.com.tr/dunya-tarihinin-en-genc-basbakani-olacak-2225156">
          <img src="https://i.pstimaj.com/img/100/180x95/5dee0443ae298b9246698f99"/>
        </a>
      </figure>
      <p>
        <a href="https://www.posta.com.tr/dunya-tarihinin-en-genc-basbakani-olacak-2225156">7 Dünya tarihinin en genç başbakanı olacak</a>
      </p>
      <figure>
        <a href="https://www.posta.com.tr/amerikali-aktor-auberjonois-hayatini-kaybetti-2225170">
          <img src="https://i.pstimaj.com/img/100/180x95/5dee0cffae298b92c20583fd"/>
        </a>
      </figure>
      <p>
        <a href="https://www.posta.com.tr/amerikali-aktor-auberjonois-hayatini-kaybetti-2225170">8 Amerikalı aktör Auberjonois hayatını kaybetti</a>
      </p>
      <figure>
        <a href="https://www.posta.com.tr/emma-stone-ve-dave-mccary-nisanlandiktan-sonra-ilk-kez-goruntulendi-2225168">
          <img src="https://i.pstimaj.com/img/100/180x95/5dee075fae298b92c348d96d"/>
        </a>
      </figure>
      <p>
        <a href="https://www.posta.com.tr/emma-stone-ve-dave-mccary-nisanlandiktan-sonra-ilk-kez-goruntulendi-2225168">9 Emma Stone ve Dave McCary nişanlandıktan sonra ilk kez...</a>
      </p>
      <figure>
        <a href="https://www.posta.com.tr/igdiri-ermenistan-sehri-olarak-gosterdiler-2225136">
          <img src="https://i.pstimaj.com/img/100/180x95/5dedfcff66a97c1938bf99ca"/>
        </a>
      </figure>
      <p>
        <a href="https://www.posta.com.tr/igdiri-ermenistan-sehri-olarak-gosterdiler-2225136">10 "Iğdır'ı Ermenistan şehri olarak gösterdiler"</a>
      </p>
      <figure>
        <img src="https://i.pstimaj.com/img/78/90x50/5dedd02766a97c0f19c950e7"/>
      </figure>
      <p>SIRADAKİ HABER Tamirci çırağı 17 yaşındaki Melike: Amacım kendi tamircimi açmak</p>
    </article>
  </body>
</html>