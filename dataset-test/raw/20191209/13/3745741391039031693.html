<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-telefonlar-always-on-display-h81386.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T13:44:14+00:00"/>
    <meta property="og:title" content="Huawei'nin 8 Modeli 'Always on Display' Özelliğine Kavuşacak"/>
    <meta property="og:description" content="Huawei tarafından yapılan açıklamaya 2020 yılında 8 farklı Huawei akıllı telefon modeli, Always on Display özelliğine kavuşacak."/>
  </head>
  <body>
    <article>
      <h1>Huawei'nin 8 Modeli 'Always on Display' Özelliğine Kavuşacak</h1>
      <h2>Huawei, bugün düzenlediği bir etkinlikte 8 akıllı telefon modeli için önemli bir açıklama yaptı. Şirketin yaptığı açıklamalar kapsamında Huawei'nin 8 modeli, 2020 yılında "Always on Display" özelliğine sahip olacak.</h2>
      <address><time datetime="2019-12-09T13:44:14+00:00">09 Dec 2019, 13:44</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Çinli teknoloji devi Huawei, bugün sabah saatlerinde Çin'deki en büyük mağazasında bir etkinlik düzenledi. Düzenlenen etkinlik kapsamında hem gündeme ilişkin açıklamalar yapıldı hem de <b>Huawei </b>markalı 8 telefonu yakından ilgilendiren bir müjde verildi. Huawei'nin Tüketici Yazılımları Birimi Başkanı Wang Chenglu tarafından yapılan açıklamalarda, Huawei'nin 8 eski telefon modeline "<b>Always on Display</b>" (AOD) özelliğinin geleceği ifade edildi.</p>
      <p>Always on Display özelliği, pek çok akıllı telefonda bulunan ve kullanıcılar için fazlasıyla <b>kolaylaştırıcı </b>olan bir özellik. Kullanıcılar, bu özellik sayesinde telefonlarının ekranlarını doğrudan açmak zorunda kalmadan telefonlarıyla ilgili önemli detayları görebiliyorlar. Üstelik Always on Display özelliği, kullanıcıların önemli derecede batarya <b>tasarrufu </b>yapmalarına da imkan sağlıyor.</p>
      <figure>
        <img src="https://www.webtekno.com/images/editor/default/0002/33/c9b3acef21a16a5122538edbf5c31fb0d9201484.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-harmonyos-akilli-telefonlarda-kullanilacak-mi-h81358.html">Huawei'den 'HarmonyOS Akıllı Telefonlarda Kullanılacak mı?' Sorusuna Yanıt</a>
      </p>
      <p>Huawei tarafından geçtiğimiz dönemlerde yapılan açıklamalar, Always on Display özelliğinin sadece Kirin 990 işlemci içeren ve OLED panelin bulunduğu telefonlarda yer alacağı yönündeydi. Ancak yapılan yeni açıklamalar, Huawei'nin Always on Display özelliğinin kapsamını <b>genişlettiğini </b>gösteriyor. Üstelik görünen o ki Huawei, bu özelliğin kapsamını genişletmek için çok da <b>oyalanmayacak</b>. Çünkü açıklamalarda bu özelliğin 2020 yılında hizmete sunulacağı belirtlidi.</p>
      <p>Huawei'nin Always on Display özelliğini sunacağı <b>8 </b>telefon modeli ise şu şekilde olacak; P30, P30 Pro, Mate 20 Pro, Mate 20 Porsche Design, Mate 20 X (4G), Mate 20 X (5G), Nova 5 Pro ve Honor Magic 2. Huawei'nin kullanıma sunacağı Always on Display özelliğinin kapsamının, sadece bu 8 modelle mi sınırlı kalacağı yoksa ilerleyen dönemlerde daha fazla sayıda modele mi geleceği şu an için <b>bilinmiyor</b>.</p>
      <p><b>Kaynak : </b>https://www.gizchina.com/2019/12/08/8-old-huawei-phones-will-be-compatible-with-colorful-aod-functions/</p>
    </article>
  </body>
</html>