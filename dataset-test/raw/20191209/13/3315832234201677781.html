<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/888ef0f7cc5538fd/scene-socante-in-italia-fanii-lui-ac-milan-s-au-injunghiat-intre-ei-dintr-un-motiv-incredibil.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T13:20:04+00:00"/>
    <meta property="og:title" content="Scene șocante în Italia: fanii lui AC Milan s-au înjunghiat între ei dintr-un motiv incredibil"/>
    <meta property="og:description" content="Un suporter al echipei AC Milan a fost înjunghiat după meciul câştigat duminică, în deplasare, cu Bologna (3-2), în etapa a 15-a a Serie A, în urma unei dispute între cei doi, a anunţat presa italiană, citată de AFP."/>
  </head>
  <body>
    <article>
      <h1>Scene șocante în Italia: fanii lui AC Milan s-au înjunghiat între ei dintr-un motiv incredibil</h1>
      <address><time datetime="2019-12-09T13:20:04+00:00">09 Dec 2019, 13:20</time> by <a rel="author">Jurnal.md</a></address>
      <p>
        <b>Un suporter al echipei AC Milan a fost înjunghiat după meciul câştigat duminică, în deplasare, cu Bologna (3-2), în etapa a 15-a a Serie A, în urma unei dispute între cei doi, a anunţat presa italiană, citată de AFP.</b>
      </p>
      <p>După încheierea partidei, jucătorii "rossoneri" au aruncat cu tricouri şi şorturi în direcţia tribunei în care se aflau proprii lor suporteri în semn de mulţumire că au venit în număr mare să-i susţină în deplasare.</p>
      <p>Între cei doi fani milanezi s-a iscat un conflict, care a continuat şi în exteriorul arenei Renato Dall'Ara, iar la un moment dat unul a fost înjunghiat în abdomen. El a fost transportat la spital în stare gravă.</p>
      <p>Conform publicaţiei Gazzetta Dello Sport, şortul unuia dintre jucătorii milanezi a fost mărul discordiei.</p>
      <p>AC Milan a dispus cu 3-2 de Bologna, prin golurile lui Krysztof Piatek (15 - penalty), Theo Hernandez (32) şi Giacomo Bonaventura (46). Pentru gazde au punctat Theo Hernandez (46 - autogol) şi Nicola Sansone (84 - penalty).</p>
    </article>
  </body>
</html>