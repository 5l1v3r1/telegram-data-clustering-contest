<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018123/%D8%B2%D9%85%D8%A7%D9%86-%D9%88-%D9%85%DA%A9%D8%A7%D9%86-%D9%85%D8%B1%D8%A7%D8%B3%D9%85-%D8%AA%D8%B4%DB%8C%DB%8C%D8%B9-%D9%85%D9%88%D8%B3%D9%88%DB%8C-%D9%82%D9%87%D8%A7%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T13:05:28+00:00"/>
    <meta property="og:title" content="زمان و مکان مراسم تشییع &quot;موسوی‌قهار&quot;"/>
    <meta property="og:description" content="مراسم تشییع و ترحیم قاسم موسوی‌قهار مداح اهل‌بیت و مناجات‌خوان به نام کشور اعلام شد."/>
  </head>
  <body>
    <article>
      <h1>زمان و مکان مراسم تشییع "موسوی‌قهار"</h1>
      <address>
        <time datetime="2019-12-09T13:05:28+00:00">09 Dec 2019, 13:05</time>
      </address>
      <p>
        <i>مراسم تشییع و ترحیم قاسم موسوی‌قهار مداح اهل‌بیت و مناجات‌خوان به نام کشور اعلام شد.</i>
      </p>
      <p>به گزارش مشرق، مراسم تشییع پیکر سید قاسم موسوی قهار مداح و مناجات خوان برجسته کشورمان فردا سه‌شنبه 19 آذر ساعت 8 صبح با حضور مردم شریف ایران و مداحان و قاریان کشور برگزار می‌شود.</p>
      <p>این مداح و شاعر گرانقدر کشورمان پس از تحمل یک دوره طولانی بیماری در بیمارستان توس تهران به لقاالله پیوست فردا ساعت 8 صبح از در منزل آن مرحوم واقع در پردیس تهران به سمت خانه مداحان برگزار می‌شود. پیکر مرحوم استاد قاسم موسوی قهار بعد از تشییع در حرم عبدالعظیم حسنی (ع) به خاک سپرده خواهد شد.</p>
      <blockquote>بیشتر بخوانید:<br/><a href="https://www.mashreghnews.ir/news/1018043/%D8%A2%D8%AE%D8%B1%DB%8C%D9%86-%D8%AC%D9%85%D9%84%D8%A7%D8%AA-%D8%B5%D8%AF%D8%A7%DB%8C-%D9%85%D8%A7%D9%86%D8%AF%DA%AF%D8%A7%D8%B1-%D9%85%D9%86%D8%A7%D8%AC%D8%A7%D8%AA-%D8%AF%D8%B1-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86">آخرین جملات «صدای ماندگار مناجات» در بیمارستان<br/></a><a href="https://www.mashreghnews.ir/news/1018022/%D9%81%DB%8C%D9%84%D9%85-%D8%AF%D8%B9%D8%A7%D8%AE%D9%88%D8%A7%D9%86%DB%8C-%D9%85%D8%B1%D8%AD%D9%88%D9%85-%D9%85%D9%88%D8%B3%D9%88%DB%8C-%D9%82%D9%87%D8%A7%D8%B1-%D8%AF%D8%B1-%D9%85%D8%AD%D8%B6%D8%B1-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8">فیلم/ دعاخوانی مرحوم موسوی <i>قهار</i> در محضر رهبر انقلاب</a></blockquote>
      <p>مراسم ختم آن مرحوم هم روز پنج شنبه 21 آذر از ساعت 14 تا 15:30 در مسجد بلال سازمان صدا وسیما جمهوری اسلامی با حضور خانواده آن مرحوم، ملت شریف ایران، همکاران رسانه ملی، قاریان و مداحان برجسته کشورمان برگزار می‌شود.</p>
      <p>استاد سیدهاشم موسوی قهار شاعر، مناجات و نوحه خوان برجسته کشورمان با آوا و صدای دلنشین خود در  بسیاری از برنامه‌های مذهبی رادیو و تلویزیون شرکت کرده بود.</p>
      <p>استاد موسوی قهار دارای طبع شعر و صاحب تألیفات در زمینه های دینی و مذهبی  بود؛ از جمله گنجینه‌های صوتی ماندگار وی قرائت ادعیه ماه مبارک رمضان و دعای سمات است.</p>
      <p>موسوی قهار متولد شهر خمین است که قرائت قرآن، دعا و مداحی را نزد پدر آموخت؛ وی که در بین مردم به قهار شهرت یافت در ابتدای پیروزی انقلاب سرودی با نام (شهیدم من) را در حضور امام راحل (ره) اجرا کرد.</p>
      <p>منبع: تسنیم</p>
    </article>
  </body>
</html>