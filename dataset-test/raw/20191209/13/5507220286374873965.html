<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193028/"/>
    <meta property="og:site_name" content="Janam TV"/>
    <meta property="article:published_time" content="2019-12-09T13:05:23+00:00"/>
    <meta property="og:title" content="ആയുധ നിയമ ഭേദഗതി ബില്ല് ലോക്‌സഭ പാസാക്കി"/>
    <meta property="og:description" content="ന്യൂഡല്‍ഹി: ആയുധ നിയമ ഭേദഗതി ബില്ല് ലോകസഭയില്‍ പാസാക്കി. 1959 ലെ ആയുധ നിയമമാണ് സര്‍ക്കാര്‍ ഭേദഗതി ചെയ്തത്. നിരോധിത ആയുധങ്ങളുടെയും വെടിക്കോപ്പുകളുടെയും"/>
  </head>
  <body>
    <article>
      <h1>ആയുധ നിയമ ഭേദഗതി ബില്ല് ലോക്‌സഭ പാസാക്കി</h1>
      <address><time datetime="2019-12-09T13:05:23+00:00">09 Dec 2019, 13:05</time> by <a rel="author">Janam TV Web Desk</a></address>
      <p>ന്യൂഡല്‍ഹി: ആയുധ നിയമ ഭേദഗതി ബില്ല് ലോകസഭയില്‍ പാസാക്കി. 1959 ലെ ആയുധ നിയമമാണ് സര്‍ക്കാര്‍ ഭേദഗതി ചെയ്തത്. നിരോധിത ആയുധങ്ങളുടെയും വെടിക്കോപ്പുകളുടെയും അനധികൃത നിര്‍മ്മാണവും വില്‍പ്പനയും നടത്തുന്നവര്‍ക്ക് കര്‍ശന ശിക്ഷ ഉറപ്പു വരുത്തുന്നതാണ് ആയുധ നിയമ ഭേദഗതി ബില്ല്.</p>
      <p>രാജ്യത്തിന്റെ സുരക്ഷയ്ക്കും ക്രമസമാധാനപാലനത്തിനും ആയുധ നിയമ ഭേദഗതി ബില്ല് അവതരിപ്പിക്കേണ്ടത് ആവശ്യമാണെന്ന് കേന്ദ്ര ആഭ്യന്തരമന്ത്രി അമിത് ഷാ വ്യക്തമാക്കി. അനധികൃത ആയുധ നിര്‍മ്മിക്കുകയും വില്‍പന നടത്തുകയും ചെയ്യുന്നവര്‍ക്ക് 7 മുതല്‍ 14 വര്‍ഷം വരെ തടവ് ലഭിക്കുമെന്നാണ് ബില്ലിലെ വ്യവസ്ഥ. പൊലീസ് ഉദ്യോഗസ്ഥരുടെ ആയുധം തട്ടിയെടുത്താല്‍ ജീവപര്യന്തം ശിക്ഷയും ആയുധ നിയമ ഭേദഗതി ബില്ല് വ്യവസ്ഥ ചെയ്യുന്നു.</p>
      <p>ഭീകര സംഘടനകള്‍ വഴി രാജ്യത്തേക്ക് ആയുധക്കടത്ത് നടക്കുന്നുണ്ട്. ചൈനയില്‍ നിന്നും പാകിസ്ഥാനില്‍ നിന്നും രാജ്യത്തേക്ക് ആയുധങ്ങള്‍ എത്തുന്നുണ്ട്. ഇതിന് തടയിടാനാണ് കേന്ദ്രസര്‍ക്കാര്‍ നിയമത്തില്‍ ഭേദഗതി കൊണ്ടുവന്നത്.</p>
    </article>
  </body>
</html>