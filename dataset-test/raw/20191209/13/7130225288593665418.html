<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/tepki-toplayan-ataturk-heykeli-kaldiriliyor-anadolu-nun-tum-renklerini-kullandim-891526"/>
    <meta property="og:site_name" content="Onedio"/>
    <meta property="article:published_time" content="2019-12-09T13:36:52+00:00"/>
    <meta property="og:title" content="Tepki Toplayan Atatürk Heykeli Kaldırılıyor: 'Anadolu'nun Tüm Renklerini Kullandım'"/>
    <meta property="og:description" content="İzmir'in Urla ilçesindeki özel bir işletmenin sahibi Turgut Kahraman, evinin bahçesine 6 metre uzunluğunda alüminyumdan oluşan renkli Atatürk heykeli ..."/>
  </head>
  <body>
    <article>
      <h1>Tepki Toplayan Atatürk Heykeli Kaldırılıyor: 'Anadolu'nun Tüm Renklerini Kullandım'</h1>
      <address><time datetime="2019-12-09T13:36:52+00:00">09 Dec 2019, 13:36</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <h4><a href="https://onedio.com/etiket/izmir/501c4904cc161f8ec13422a9">İzmir</a>'in Urla ilçesindeki özel bir işletmenin sahibi Turgut Kahraman, evinin bahçesine 6 metre uzunluğunda alüminyumdan oluşan renkli Atatürk heykeli inşa etti. Ancak birçok rengin yer aldığı heykel sosyal medyada tepki topladı. Urla Belediye Başkanı da Turgut Kahraman'la görüşüldüğünü ve heykelin kaldırılmasına karar verildiğini söyledi.</h4>
      <figure>
        <img src="https://img-s2.onedio.com/id-5dee49ccb79c62e91073e587/rev-0/w-500/s-c0ac6ed12cbd2fbdbcab8a3950bbfcca906b1a8e.jpg"/>
      </figure>
      <p>Urla'da yaşayan 63 yaşındaki Turgut Kahraman, kendi evi olan Zeytinli Köşk'ün bahçesinde 5 metre eninde, 6 metre uzunluğunda, üzerinde mavi, kırmızı, sarı, mor gibi birçok rengin bulunduğu Mustafa Kemal Atatürk heykeli inşa etti.</p>
      <p>Alüminyumdan yapılan heykel, tartışmaları da beraberinde getirdi.</p>
      <h3>‘Tamamlandığında daha renkli olacak’</h3>
      <figure>
        <img src="https://onedio.com/images/trans.png"/>
      </figure>
      <p>Evinin bahçesinde yine farklı Atatürk heykelleri yer alan Kahraman; </p>
      <blockquote>"Nasrettin Hoca'yı yapıyorum, Anadolu'nun bütün renklerini kullanıyorum. Kurtuluş Savaşı'nın kahramanlarını yapıyorum, yine Anadolu'nun tüm renklerini kullanıyorum. Atatürk'ün tek heykeli bu değil. Birçok heykelini yapıyorum. Bunlarda da Anadolu'nun bütün renkleri var. Anadolu'nun bütün renkleri, bundan sonra yapacağım bütün Atatürk heykellerinde de olacak" diye konuştu.</blockquote>
      <p>Yaptığı heykelin henüz bitmediğini ifade eden Turgut Kahraman, çalışmayı tamamladığında heykelin daha da renkli olacağını vurguladı.</p>
      <h3>"Atatürk'ü bütün Anadolu'nun renkleri ile yapmanın doğru bir çalışma olduğuna inanıyorum"</h3>
      <figure>
        <img src="https://img-s1.onedio.com/id-5dee480d8fc58ebc11e8e714/rev-0/w-500/s-429deb14d6fd0d58a62c71bdb7c019c1b20ec87e.jpg"/>
      </figure>
      <p>Heykelin renkleri için yapılan eleştiriler hakkında da konuşan Kahraman, şunları söyledi:</p>
      <blockquote>"Kimin neden böyle bir şey yaptığını bilmiyorum. Bir eser yaparsın, herkes iyi şeyler söyler. Kötü şeyler söyler. Bu tür olaylar yaşanabilir. İyi konuşan için de kötü konuşan için de bir şey diyemem. Bu tür eleştirileri bekliyorum. Bundan önce de yaşandı, bundan sonra da yaşanacak. Bir şeyler ürettiğimiz sürece bunu doğru yorumlayan ve yanlış yorumlayan da olacak. Bu sadece bize özgü bir durum değil. Önemli olan doğru şeyi yaptığına inanmak. Ben doğru yaptığımı düşünüyorum. Atatürk'ü bütün Anadolu'nun renkleri ile yapmanın doğru bir çalışma olduğuna inanıyorum. Bu şekilde de devam edeceğim. Atatürk bir komutan, bir asker. Anadolu'yu kurtardı. Cumhuriyeti kurdu. Atatürk bizim gibi bir insan ve bizim gibi olan bu insan bütün kahramanlıkları yaptı. Bizim gibi de zeybek oynuyor."</blockquote>
      <p>Geçen bahar aylarında heykele başladığını belirten Kahraman, "Tarihe damga vuran, ülkemizi kurtaran, insanlığımıza faydalı işler yapanların resimlerini ölene kadar yapacağım" dedi.</p>
      <h3>Belediye Başkanı: 'Heykelin kaldırılmasına karar verilmiştir'</h3>
      <figure>
        <img src="https://img-s1.onedio.com/id-5dee49c95b535b76133eef54/rev-0/w-500/s-aed1b61ff997dc7c6a9d13ab8544be527e043304.jpg"/>
      </figure>
      <p>Urla Belediye Başkanı Burak Oğuz da <a href="https://onedio.com/etiket/sosyal-medya/507fd604b815ea3842258789">sosyal medya</a> hesabı üzerinden yaptığı açıklamada, heykelin belediyeye ait olmadığını, özel bir işletmenin bahçesinde bulunduğu hatırlatarak, "Heykelin belediyemiz ile alakası yok" dedi.</p>
      <figure>
        <iframe data-src="https://twitter.com/iburakoguz/status/1203747946610724865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bir açıklama daha yapan Oğuz, "Basın yayın organlarında ve İnternet sitelerinde yer alan eleştirilere konu Atatürk Heykeli ile ilgili işletme sahibi ile görüşme sağlanmış ve gün içerisinde kaldırılmasına karar verilmiştir" diye yazdı.</p>
      <figure>
        <iframe data-src="https://twitter.com/iburakoguz/status/1203961887676870657?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Sosyal medyadan farklı görüşler geldi</h3>
      <figure>
        <img src="https://img-s2.onedio.com/id-5dee4baaaf74e42513c9614d/rev-0/w-500/s-c71ea9e3e33a2a1164cfac38010e2777325668cc.jpg"/>
      </figure>
      <h3>Twitter'da bazı kullanıcılar heykeli Atatürk'e saygısızlık olarak yorumladı ve heykelin kaldırılmasını istedi.</h3>
      <figure>
        <iframe data-src="https://twitter.com/nasuhbektas/status/1203966082303889408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/TezcanTezsam/status/1204028880069255169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Bazı kullanıcılar ise heykelin kaldırılmaması gerektiğini söyledi.</h3>
      <figure>
        <iframe data-src="https://twitter.com/PolitekNick/status/1203707002477830144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ae_alierol/status/1204008403540025345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/incekizx1/status/1203684317752446976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>