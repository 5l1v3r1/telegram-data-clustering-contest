<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/yargitay-en-az-lise-mezunu-sozlesmeli-personel-zabit-katibi-hizmetli-teknisyen-alim-basvurulari-h544160.html"/>
    <meta property="og:site_name" content="KamuAjans"/>
    <meta property="article:published_time" content="2019-12-09T13:17:47+00:00"/>
    <meta property="og:title" content="Yargıtay En Az Lise Mezunu Sözleşmeli Personel, Zabıt Katibi, Hizmetli, Teknisyen Alım Başvuruları!"/>
    <meta property="og:description" content="Yargıtay Başkanlığı bünyesinde istihdam edilmek üzere, haber içeriğinde verdiğimiz tabloda belirtilen sözleşmeli pozisyonlara, 2018 yılı KPSS puanları esas alınarak, uygulamalı ve sözlü veya sadece sözlü sınav sonucuna göre personel alımı yapılacak. Yargıtay sözleşmeli personel ilanına müracaat etmek isteyen adaylar 9-13 Aralık tarihleri arasında başvurularını yapabilirler."/>
  </head>
  <body>
    <article>
      <h1>Yargıtay En Az Lise Mezunu Sözleşmeli Personel, Zabıt Katibi, Hizmetli, Teknisyen Alım Başvuruları!</h1>
      <address><time datetime="2019-12-09T13:17:47+00:00">09 Dec 2019, 13:17</time> by <a rel="author">KamuAjans</a></address>
      <p>
        <b>Yargıtay Başkanlığı bünyesinde istihdam edilmek üzere, haber içeriğinde verdiğimiz tabloda belirtilen sözleşmeli pozisyonlara, 2018 yılı KPSS puanları esas alınarak, uygulamalı ve sözlü veya sadece sözlü sınav sonucuna göre personel alımı yapılacak. Yargıtay sözleşmeli personel ilanına müracaat etmek isteyen adaylar 9-13 Aralık tarihleri arasında başvurularını yapabilirler.</b>
      </p>
      <p><a href="http://www.kamuajans.com/haberleri/yarg%C4%B1tay">Yargıtay</a> Başkanlığı en az lise mezunu <a href="http://www.kamuajans.com/haberleri/s%C3%B6zle%C5%9Fmeli+personel">sözleşmeli personel</a> istihdam edeceğini duyurdu. 9-13 Aralık tarihleri arasında <a href="http://www.kamuajans.com/haberleri/ba%C5%9Fvuru">başvuru</a>ların alınacağı yargıtay sözleşmeli personel <a href="http://www.kamuajans.com/haberleri/al%C4%B1m">alım</a> ilanı sonucunda sözleşmeli <a href="http://www.kamuajans.com/haberleri/zab%C4%B1t+katibi">zabıt katibi</a>, sözleşmeli destek personeli (<a href="http://www.kamuajans.com/haberleri/hizmetli">hizmetli</a>) ve sözleşmeli <a href="http://www.kamuajans.com/haberleri/teknisyen">teknisyen</a> (sıhhi tesisat, elektrik, asansör, soğutma ve iklimlendirme, mobilya)  temini sağlanacak.</p>
      <p>
        <b>BAŞVURU ŞEKLİ, YERİ VE ZAMANI</b>
      </p>
      <p>a) Başvuru tarihi : Başvurular, 09/12/2019 tarihinde başlayıp, 13/12/2019 tarihi mesai bitimi itibariyle (saat 17.00'de) sona erecektir.</p>
      <p>b) Başvuru şekli: Başvurular (https://www.turkiye.gov.tr/<a href="http://www.kamuajans.com/haberleri/yargitay">yargitay</a>-is-basvurusu) internet adresi üzerinden elektronik ortamda yapılacak olup, şahsen veya posta yoluyla yapılacak başvurular dikkate alınmayacaktır.</p>
      <figure>
        <img src="https://www.kartalbakisi.com/images/upload/Screen_Shot_2019-11-29_at_13.33.38.png"/>
      </figure>
      <p>
        <b>GENEL ŞARTLAR:</b>
      </p>
      <p>a) 657 sayılı Kanunun 48 inci maddesinde belirtilen genel şartlara haiz bulunmak.</p>
      <p>b) Sosyal Güvenlik Kurumundan emeklilik veya yaşlılık aylığı almıyor olmak.</p>
      <p>c) Sözleşmeli Zabıt Katibi, Sözleşmeli Destek Personeli(Hizmetli) ve Sözleşmeli Teknisyen (Sıhhi Tesisat, Elektrik, Asansör, Soğutma ve İklimlendirme, Mobilya ve Dekorasyon ) pozisyonları için; Başvurunun son günü olan 13/12/2019 tarihi itibariyle 35 yaşını bitirmemiş olmak. (Doğum tarihi 13/12/1984 ve sonrası olanlar <a href="http://www.kamuajans.com/haberleri/m%C3%BCracaat">müracaat</a> edebilir.)</p>
      <p>d) 2018 yılı KPSS (B grubu) sınavına girmiş olmak ve Lisans mezunları için KPSSP3 puan türünden, önlisans mezunları için KPSSP93 puan türünden, ortaöğretim mezunları için KPSSP94 puan türünden en az 70 puan almış olmak.</p>
      <p>e) Arşiv araştırması sonucu olumlu olmak.</p>
      <p>f) Kamu Kurum ve Kuruluşlarında, 657 sayılı Devlet Memurları Kanununun 4/B maddesine göre sözleşmeli olarak çalışmakta iken, son bir yıl içerisinde hizmet sözleşmesi esaslarına aykırı hareket etme sebebiyle herhangi bir Kurumca sözleşmesi feshedilmemiş olmak,</p>
      <p>g) Sözleşme dönemi içerisinde 06/06/1978 tarihli ve 7/15754 sayılı Bakanlar Kurulu kararı ile belirlenen istisnalar hariç sözleşmesini tek taraflı feshetmiş olanlar, fesih tarihinden itibaren bir yıldan önce tekrar sözleşmeli pozisyonlarda istihdam edilemezler.</p>
      <figure>
        <img src="https://www.kartalbakisi.com/images/upload/Screen_Shot_2019-11-29_at_13.38.29.png"/>
      </figure>
      <p>NOT: a.Yukarıda belirtilen ücretler, 01/07/2019 -31/12/2019 tarihleri arasında geçerli olan brüt ücretler olup, bu rakamlara ek ödeme, aile yardımı ve çocuk yardımı dahil edildikten ve yasal kesintiler yapıldıktan sonra net ücretler belirlenmektedir.</p>
      <p>
        <a href="http://kamuilan.dpb.gov.tr/ilanDetay.aspx?91580680-5f97-42c1-bfd1-b4092ce53001">
          <b>İLANIN TÜMÜ İÇİN TIKLAYINIZ</b>
        </a>
      </p>
    </article>
  </body>
</html>