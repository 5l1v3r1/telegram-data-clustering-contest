<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/pedzil-bimber-w-zakladzie-ogrodniczym-zawalil-sie-budynek/"/>
    <meta property="og:site_name" content="Polsat News"/>
    <meta property="article:published_time" content="2019-12-09T13:16:00+00:00"/>
    <meta property="og:title" content="Pędził bimber w zakładzie ogrodniczym. Zawalił się budynek"/>
    <meta property="og:description" content="Prokuratura Okręgowa w Suwałkach (Podlaskie) sporządziła akt oskarżenia wobec mieszkańca Suwałk, który w zakładzie ogrodniczym produkował bimber. Doszło tam do wybuchu gazu, w wyniku czego zawalił się jeden z budynków."/>
  </head>
  <body>
    <article>
      <h1>Pędził bimber w zakładzie ogrodniczym. Zawalił się budynek</h1>
      <address>
        <time datetime="2019-12-09T13:16:00+00:00">09 Dec 2019, 13:16</time>
      </address>
      <p>
        <b>Prokuratura Okręgowa w Suwałkach (Podlaskie) sporządziła akt oskarżenia wobec mieszkańca Suwałk, który w zakładzie ogrodniczym produkował bimber. Doszło tam do wybuchu gazu, w wyniku czego zawalił się jeden z budynków.</b>
      </p>
      <related>
        <a href="https://www.polsatnews.pl/wiadomosc/2019-12-08/wybuch-gazu-w-preszowie-trzy-osoby-z-zarzutami/"/>
      </related>
      <p>Do wybuchu butli z gazem doszło w marcu tego roku.</p>
      <p>W jego wyniku zawalił się jeden z budynków murowanych oraz zniszczona została szklarnia. Spod gruzów ratownicy wydobyli wówczas trzy osoby, dwóch mężczyzn i kobietę. Wszyscy, w tym oskarżony, trafili do szpitala z uszkodzonymi kończynami oraz oparzeniami ciała.</p>
      <p>
        <a href="https://www.polsatnews.pl/wiadomosc/2019-12-05/burmistrz-szczyrku-w-wydarzeniach-i-opiniach/">
          <b>ZOBACZ: "Normalni, pracowici ludzie". Burmistrz Szczyrku o ofiarach wybuchu gazu</b>
        </a>
      </p>
      <p>Prokuratura oskarżyła Benedykta B. o nieumyślne spowodowanie ciężkiego uszczerbku na zdrowiu jednej osoby i spowodowanie uszczerbku na zdrowiu drugiej. Śledczy zarzucili też mu nielegalną produkcję alkoholu etylowego.</p>
      <p>Prokuratura ustaliła, że w jednym z budynków zakładu znajdowała się nielegalna bimbrownia. Śledczy znaleźli tam beczki, w których było 85 litrów bimbru. Budynek był ogrzewany butlami gazowymi. Wybuchła jedna z nich.</p>
      <p>Prokuratura skierowała akt oskarżenia do Sądu Rejonowego w Suwałkach. Podejrzanemu grożą trzy lata więzienia.</p>
      <p>
        <a href="https://www.polsatnews.pl/wideo/tragedia-na-torach-kolejowych-janusz-dzieciol-zginal-w-wypadku-material-wydarzen_6761238/">WIDEO - Tragedia na torach kolejowych. Janusz Dzięcioł zginął w wypadku - materiał "Wydarzeń"</a>
      </p>
      <figure>
        <img src="https://r.dcs.redcdn.pl/http/o2/redefine/cp/rg/rgwz2m21s9mbjtq7dh2xg7axzxbh3943.jpg"/>
      </figure>
    </article>
  </body>
</html>