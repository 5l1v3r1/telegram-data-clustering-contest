<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/mourinxo-iznenadvashto-se-gotvi-da-vyrne-svoj-lyubimec-vyv-visshata-liga-1413931.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="Моуриньо изненадващо се готви да върне свой любимец във Висшата лига"/>
    <meta property="og:description" content="Наставникът на Тотнъм Жозе Моуриньо готви изненадваща оферта през зимния трансферен прозорец Някои от големите европейски медии излязоха с информацията, че португалският специалист може да привлече в Спърс бившия белгийски национал Маруан Фелайни"/>
  </head>
  <body>
    <article>
      <h1>Моуриньо изненадващо се готви да върне свой любимец във Висшата лига</h1>
      <address><time datetime="2019-12-09T13:40:00+00:00">09 Dec 2019, 13:40</time> by <a rel="author">Sportlive.bg</a></address>
      <p>Наставникът на Тотнъм Жозе Моуриньо готви изненадваща оферта през зимния трансферен прозорец. Някои от големите европейски медии излязоха с информацията, че португалският специалист може да привлече в Спърс бившия белгийски национал <a href="https://www.sportlive.bg/tags/15850">Маруан Фелайни</a>.</p>
      <p>В момента Фелайни е част от китайския Шандонг Луненг. Преди това обаче белгийският халф изкара 11 сезона в Английската Висша лига с екипите на Евертън и Манчестър Юнайтед. Именно в състава на „червените дяволи“ 32-годишният полузащитник работи заедно с Жозе Моуриньо. Според информации от Белгия и Франция Специалния дори вече се е свързал с Фелайни и е говорил с него за евентуален трансфер в <a href="https://www.sportlive.bg/tags/6855">Тотнъм</a>.</p>
      <p>В момента „шпорите“ разполагат с Ерик Дайър, Муса Сисоко, Танги Ндомбеле и контузиения Хари Уинкс в центъра на полузащитата, тъй че ако се стигне до трансфер, Фелайни ще трябва да се потруди доста, за да си намери титулярно място в състава на Спърс. <i><a href="https://www.sportlive.bg/worldfootball/england/Mourinxo-shte-se-probva-za-bivsh-napadatel-na-Siti-prez-qnuari-1413879.html">А ето кой друг играч е желан от Моуриньо през зимата.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Tova-li-e-golyt-na-sezona-v-Angliq-(VIDEO)-1413670.html"/>
        <a href="https://www.sportlive.bg/worldfootball/england/Totnym-izglezhda-kato-nov-otbor-pri-Mourinxo-pomete-Byrnli-s-50-1413499.html"/>
        <a href="https://www.sportlive.bg/worldfootball/england/Felajni-razkritikuva-ostro-igrachite-na-Manchestyr-Yunajted-1384226.html"/>
        <a href="https://www.sportlive.bg/worldfootball/worldfootballother/Felajni-prekrati-karierata-si-v-nacionalniq-otbor-na-Belgiq-725935.html"/>
        <a href="https://www.sportlive.bg/worldfootball/england/Mourinxo-za-Bejl-v-Totnym-Hajde-de-nqma-nuzhda-da-otgovarqm-na-tozi-vypros-1413096.html"/>
      </related>
    </article>
  </body>
</html>