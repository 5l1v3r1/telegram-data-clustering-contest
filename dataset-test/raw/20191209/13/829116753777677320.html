<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-labdarugas-angol-focivalogatott-felkeszulesi-meccsek-dania-olaszorszag.html"/>
    <meta property="og:site_name" content="Origo"/>
    <meta property="article:published_time" content="2019-12-09T13:11:00+00:00"/>
    <meta property="og:title" content="Dánia és Olaszország ellen készül az Eb-re az angol fociválogatott"/>
    <meta property="og:description" content="Gareth Southgate csapata a Wembley Stadionban fogadja a két Európa-bajnoki résztvevőt márciusban."/>
  </head>
  <body>
    <article>
      <h1>Dánia és Olaszország ellen készül az Eb-re az angol fociválogatott</h1>
      <address><time datetime="2019-12-09T13:11:00+00:00">09 Dec 2019, 13:11</time> by <a rel="author">MTI</a></address>
      <p>
        <b>Az angol labdarúgó-válogatott március 27-én felkészülési mérkőzésen a Wembley Stadionban fogadja az olasz nemzeti együttest.</b>
      </p>
      <p>Az angol szövetség (FA) hétfői közlése szerint négy nappal később a dánokkal találkoznak majd szintén a legendás londoni létesítményben. Mindhárom csapat kijutott a jövő évi Európa-bajnokságra, az olaszok - a belgákhoz hasonlóan - hibátlan teljesítménnyel végeztek csoportjuk élén. Az angolok és az olaszok legutóbb 2018-ban találkoztak egymással, akkor szintén március 27-én és a Wembleyben játszottak 1-1-es döntetlent.</p>
    </article>
  </body>
</html>