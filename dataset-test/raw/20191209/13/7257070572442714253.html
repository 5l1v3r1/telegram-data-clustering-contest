<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/14-sugarol-timbog-sa-bulacan.htm"/>
    <meta property="og:site_name" content="Abante News Online"/>
    <meta property="article:published_time" content="2019-12-09T13:32:17+00:00"/>
    <meta property="og:title" content="14 sugarol timbog sa Bulacan"/>
    <meta property="og:description" content="NASAKOTE ng pulisya ang siyam na mananabong at limang nagto-tong its makaraang magsagawa ng ng anti-illegal gambling operation sa magkahiwalay na lugar sa Malolos City at Norzagaray, Bulacan kamakalawa nang hapon."/>
  </head>
  <body>
    <article>
      <h1>14 sugarol timbog sa Bulacan</h1>
      <address>
        <time datetime="2019-12-09T13:32:17+00:00">09 Dec 2019, 13:32</time>
      </address>
      <p>NASAKOTE ng pulisya ang siyam na mananabong at limang nagto-tong its makaraang magsagawa ng ng anti-illegal gambling operation sa magkahiwalay na lugar sa Malolos City at Norzagaray, Bulacan kamakalawa nang hapon.</p>
      <p>Nahaharap sa kasong illegal gambling ang mga naaresto sa tupadahan na sina Jasper Alejo, 20; Francis Dela Concepcion, 19; Roel Pongpong, 38; Jeryco Tacis, 30; Vivencio Agte, 28; Nelson Flaminia, 24; Eric Luna, 36; Jun Alfon, 46; at Arnold Isip, 52, pawang residente ng Brgy. Bangkal, Malolos City.Nabatid na pasado alas-dose ng tanghali nang magsagawa ng anti-illegal gambling operation ang awtoridad sa pangunguna ni P/Lt. Col. Emerey AbaÂ­ting, Malolos City Police Chief, sa nasabing barangay makaraang inguso ng isang talunang mananaya sa awtoridad ang tupadahan kaya hindi na nakaporma ang mga suspek at nadakip.</p>
      <related>
        <h4>Related Posts</h4>
        <a href="https://www.abante.com.ph/trike-sinalpok-ng-kotse-8-anyos-todas.htm"/>
        <a href="https://www.abante.com.ph/compostela-valley-tatawagin-nang-davao-de-oro.htm"/>
        <a href="https://www.abante.com.ph/ex-cop-na-tulak-todas-sa-buy-bust.htm"/>
      </related>
      <p>Nakumpiska rito ang isang itim na bag na may lamang 15 tari, isang tinale, dalawang patay na manok na panabong at cash na mahigit P1,000.</p>
      <p>Samantala, limang katao pa ang nadakip ng awtoridad sa Norzagaray makaraang mahuli sa aktong nagsusugal ng tong-its sa pampublikong lugar at nahaharap din ang mga ito sa kasong kriminal matapos makumpiskahan ng dalawang set ng baraha at taya na umaabot sa P1,335. (Jun Borlongan)</p>
      <related>
        <a href="https://www.abante.com.ph/awol-na-pulis-timbog-sa-droga1.htm"/>
        <a href="https://www.abante.com.ph/editorial-war-drugs.htm"/>
        <a href="https://www.abante.com.ph/3-kubrador-timbog-sa-laguna.htm"/>
      </related>
    </article>
  </body>
</html>