<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430283-roden-tenisist-varvi-nagore-v-ranglistata"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T13:08:00+00:00"/>
    <meta property="og:title" content="Роден тенисист върви нагоре в ранглистата"/>
    <meta property="og:description" content="Поставеният под номер 7 Лазаров загуби от квалификанта Борис Покотилов (Русия) с 6:7(3), 7:5, 2:6"/>
  </head>
  <body>
    <article>
      <h1>Роден тенисист върви нагоре в ранглистата</h1>
      <address><time datetime="2019-12-09T13:08:00+00:00">09 Dec 2019, 13:08</time> by <a rel="author" href="https://fakti.bg/author/ivaylo-borisov" target="_blank">Ивайло Борисов</a></address>
      <p>Родният ни тенисист Александър Лазаров се придвижи до номер 500 в световната ранглиста за мъже и запази статута си на трета ракета на България. Държавният шампион отпадна на четвъртфиналите на турнира по тенис на твърди кортове в Ираклион (Гърция) с награден фонд 15 хиляди долара. Поставеният под номер 7 Лазаров загуби от квалификанта Борис Покотилов (Русия) с 6:7(3), 7:5, 2:6 след почти три часа игра и заработи 2 точки за световната ранглиста.</p>
      <p>Лазаров е номер 500, а Димитър Кузманов е 466-и след поражението срещу украинеца Данило Калениченко с 6:3, 4:6, 3:6 на полуфиналите на турнира в Нонтабури (Тайланд) с награден фонд 15 хиляди долара.</p>
      <p>Григор Димитров остана на 20-о място с 1747 точки, а Рафаел Надал (Испания) е лидер с 9985. Втори е Новак Джокович (Сърбия) с 9145, а Роджър Федерер (Швейцария) е трети с 6590.</p>
      <p><b>Топ 10: </b><br/>1. (1) Рафаел Надал (Испания) 9985 точки<br/>2. (2) Новак Джокович (Сърбия) 9145 точки<br/>3. (3) Роджър Федерер (Швейцария) 6590 точки<br/>4. (4) Доминик Тийм (Австрия) 5825 точки<br/>5. (5) Даниил Медведев (Русия) 5705 точки<br/>6. (6) Стефанос Циципас (Гърция) 5300 точки<br/>7. (7) Александър Зверев (Германия) 3345 точки<br/>8. (8) Матео Беретини (Италия) 2870 точки<br/>9. (9) Роберто Баутиста Агут (Испания) 2540 точки<br/>10. (10) Гаел Монфис (Франция) 2530 точки</p>
      <p><b>Класирането на българите:</b><br/>20. (20) Григор Димитров 1747 точки<br/>466. (465) Димитър Кузманов 67 точки<br/>500. (510) Александър Лазаров 58 точки<br/>586. (585) Александър Донски 40 точки<br/>663. (664) Адриан Андреев 31 точки<br/>927. (930) Симон Антъни Иванов 12 точки<br/>986. (986) Габриел Донев 10 точки<br/>1207. (1212) Васко Младенов 5 точки<br/>1358. (1359) Вениамин Нив 3 точки<br/>1418. (1424) Ивайло Керемедчиев 2 точки<br/>1519. (1524) Мартин Димитров 2 точки<br/>1532. (1538) Леонид Шейнгезихт 2 точки<br/>1581. (1582) Пламен Милушев 1 точка<br/>1670. (1671) Александър Лазов 1 точка<br/>* В скоби е посочено класирането на съответния тенисист през миналата седмица.</p>
    </article>
  </body>
</html>