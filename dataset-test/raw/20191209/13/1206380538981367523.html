<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/exkluzivne-unos-syna-a-domaci-nasili-karel-janecek-ma-za-sebou-dalsi-vitezny-soud"/>
    <meta property="og:site_name" content="eXtra.cz"/>
    <meta property="article:published_time" content="2019-12-09T13:25:00+00:00"/>
    <meta property="og:title" content="Exkluzivně: Únos syna a domácí násilí! Karel Janeček má za sebou další vítězný soud"/>
    <meta property="og:description" content="Podnikatel a matematik Karel Janeček (46) slaví další vítězství v rozvodové válce s Mariem Mhadhbi (35). Manželka francouzsko-tuniského původu přišla v minulosti s obviněním, že Janeček se pokusil unést jejich tříletého syna Yanise. Francouzský soud toto tvrzení a nařčení z domácího násilí smetl ze stolu."/>
  </head>
  <body>
    <article>
      <h6 class="kicker">EXKLUZIVNĚ</h6>
      <h1>Exkluzivně: Únos syna a domácí násilí! Karel Janeček má za sebou další vítězný soud</h1>
      <address><time datetime="2019-12-09T13:25:00+00:00">09 Dec 2019, 13:25</time> by <a rel="author">Reportéři eXtra.cz</a></address>
      <slideshow>
        <figure>
          <img src="https://www.extra.cz/images/thumbs/e4/a7/e4a7e7c-248779-profimedia-0276542010-0d0000000-0d0650000-1d0000000-0d6675000-sector_2560x0-shrink.jpg"/>
          <figcaption>Karel Janeček se nikdy nevzdává.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/56/3d/563df89-173689-profimedia-0185349176-2560x0-shrink.jpg"/>
          <figcaption>Janeček má s Mariem hodně komplikované vztahy. Rozvodová bitva běží na plné obrátky.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/23/40/234015f-245456-zzkajaaaaaaaaaaaaaaa-2560x0-shrink.jpg"/>
          <figcaption>Karel Janeček se synem Yanisem a jeho matkou na snímku z roku 2018.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/cc/fc/ccfc8fb-245454-zzkaja-2560x0-shrink.jpg"/>
          <figcaption>Janeček nepopírá, že patří mezi zajištěné muže.<cite>Facebook.com</cite></figcaption>
        </figure>
        <figcaption>
          <a href="https://www.extra.cz/exkluzivne-unos-syna-a-domaci-nasili-karel-janecek-ma-za-sebou-dalsi-vitezny-soud/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Podnikatel a matematik Karel Janeček (46) slaví další vítězství v rozvodové válce s Mariem Mhadhbi (35). Manželka francouzsko-tuniského původu přišla v minulosti s obviněním, že Janeček se pokusil unést jejich tříletého syna Yanise. Francouzský soud toto tvrzení a nařčení z domácího násilí smetl ze stolu.</b>
      </p>
      <p><a href="https://www.extra.cz/tema/karel-janecek">Karel Janeček</a> (46) zatím všechny bitvy v rozvodové válce vyhrál. Na začátku listopadu jsme vás jako první informovali o tom, že Janeček může pravidelně vídat svého syna a <a href="https://www.extra.cz/exkluzivne-miliardar-janecek-slavi-vitezstvi-vyhral-tvrdou-soudni-bitvu-o-dite">soud smetl obvinění, že by Janeček měl brát drogy a nezvládat výchovu dětí – psali jsme zde</a>. Francouzský soud dal nyní Janečkovi za pravdu i v další části sporu.</p>
      <p>Mariem Mhadhbi se neštítila vytáhnout opravdu nechutné nařčení. „Podala na mě hned dvě trestní oznámení. Jedno za domácí násilí a druhé ještě peprnější – únos vlastního syna,“ povzdychl si Janeček na začátku září. Podle zjištění redakce eXtra.cz ale soud v Paříži toto obvinění smetl ze stolu. Nejsou žádné důkazy, které by nasvědčovaly tomu, že Janeček spáchal trestný čin, rozhodl 19. listopadu Soud prvního stupně práva obecného. Janeček si oddychl, že soudce absurdnímu obvinění neuvěřil.</p>
      <h3>O co šlo?</h3>
      <p>V případě domácího násilí Mariem tvrdila, že byla napadena. Svědkem měla být její chůva Mouna, se kterou je ale Mariem v příbuzenském vztahu. Mariem tvrdila, že existují fotky, které domácí násilí dokládají. Takové tvrzení ale soud odmítl.</p>
      <p>Nahlášený únos pak působí hodně kuriózně. Janeček o víkendu 8. a 9. června přijel do Paříže za svým synem. První den u setkání byla přítomna také Mariem a její matka. Nechtěly, aby se Janeček se synem viděl o samotě. Druhý den chtěl Janeček malého Yanise vzít do Paláce vědy. S Mariem se dohodl, že syna vrátí po 13. hodině k ní do pařížského bytu, který Janeček platí. Když ale vyšel se synem z muzea, už na něj čekaly Mariem a její matka. Janeček chtěl syna předat a před rozloučením mu chtěl koupit zmrzlinu. Mariem to označila za únos. Celý incident pak filmovala matka paní Mariem, která si před budovu muzea vzala kameru.</p>
      <p>„Chtěl jsem syna odvézt domů k matce, jak bylo předem dohodnuto. Slova o únosu jsem vůbec nechápal,“ uvedl pro eXtra.cz Janeček s tím, že je rád, že nesmyslného obvinění byl zbaven. „Tehdy jsem chtěl Yanisovi jen koupit zmrzlinu. Z únosu mě v minulosti obvinila dokonce dvakrát. Tehdy u muzea dokonce volala policii a opravdu před něj přijela zásahovka. Vysvětloval jsem, co se děje. Bylo to šílené, ale naštěstí se chovali rozumně. Jsem rád, že je to za mnou a že francouzské soudy postupují hlavně s ohledem na zájem dítěte,“ doplnil Janeček.</p>
    </article>
  </body>
</html>