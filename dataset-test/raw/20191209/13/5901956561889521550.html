<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pijan-s-sestletnikom-v-avtomobilu-bezal-pred-policisti-258692"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T13:00:00+00:00"/>
    <meta property="og:title" content="Pijan s šestletnikom v avtomobilu bežal pred policisti"/>
    <meta property="og:description" content="Lendavski policisti so v soboto okrog polnoči med nadzorom prometa ustavljali voznika, ta pa se ni zmenil zanje in je nadaljeval vožnjo. Med begom je zapeljal na njivo, pri čemer je bil z njim v av..."/>
  </head>
  <body>
    <article>
      <h1>Pijan s šestletnikom v avtomobilu bežal pred policisti</h1>
      <h2>Dogajalo se je v soboto okrog polnoči.</h2>
      <address><time datetime="2019-12-09T13:00:00+00:00">09 Dec 2019, 13:00</time> by <a rel="author">S. U.</a></address>
      <p>Lendavski policisti so v soboto okrog polnoči med nadzorom prometa ustavljali voznika, ta pa se ni zmenil zanje in je nadaljeval vožnjo. Med begom je zapeljal na njivo, pri čemer je bil z njim v avtu tudi šestletnik. Alkotest je vozniku pokazal 1,15 miligrama alkohola v litru izdihanega zraka. Kot so sporočili iz PU Murska Sobota, je bil kršitelj 40-letnik. Pridržali so ga in ga bodo kazensko ovadili zaradi suma nevarne vožnje v cestnem prometu. Obvestili bodo tudi center za socialno delo.</p>
      <h3>Prehiter trčil v kovinsko ograjo</h3>
      <p>Prav tako v soboto malo po polnoči je voznik osebnega avtomobila v naselju Filovci v križišču zaradi prevelike hitrosti trčil v kovinsko ograjo, obdano z živo mejo. Po trčenju je vožnjo nadaljeval in čez nekaj časa zapeljal na njivo. Opravil je preizkus alkoholiziranosti, ki je pokazal 1,12 miligrama alkohola v litru izdihanega zraka. Zoper voznika bodo podali obdolžilni predlog.</p>
    </article>
  </body>
</html>