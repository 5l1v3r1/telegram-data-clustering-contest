<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/elon-musk-cybertruck-ile-sokaklarda-259717h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T13:42:00+00:00"/>
    <meta property="og:title" content="Elon Musk, Cybertruck ile sokaklarda!"/>
    <meta property="og:description" content="Tesla ve SpaceX CEO'su Elon Musk'ın geçen ay tanıtımını yaptığı Cybertruck, Los Angeles sokaklarında görüntülendi. Aracı gören vatandaşlar, sürücünün Elon Musk olduğunu fark edince telefonlarına sarıldı."/>
  </head>
  <body>
    <article>
      <h1>Elon Musk, Cybertruck ile sokaklarda!</h1>
      <address><time datetime="2019-12-09T13:42:00+00:00">09 Dec 2019, 13:42</time> by <a rel="author">Yeni Çağ Gazetesi</a></address>
      <p>
        <b>Tesla ve SpaceX CEO'su Elon Musk'ın geçen ay tanıtımını yaptığı Cybertruck, Los Angeles sokaklarında görüntülendi. Aracı gören vatandaşlar, sürücünün Elon Musk olduğunu fark edince telefonlarına sarıldı.</b>
      </p>
      <p>Los Angeles şehrinde yaşayan bir Reddit kullanıcısı Tesla'nın Cybertruck aracını yollarda yakaladı ve çektiği fotoğrafı internette paylaştı. Fotoğraf, sosyal medyada hızla yayılırken aracı gören vatandaşlar araca büyük ilgi gösterdi.</p>
      <p>Geçtiğimiz ay Elon Musk Cybertruck'ı tanıttığında aracın tasarımı birçok insanın dikkatini çekti. Bazıları aracın dış görünüşüyle ilgilenirken bazıları da teknik donanımına ve maliyetine odaklanıyor.</p>
      <p>Tesla'nın sıra dışı tasarıma sahip olan bu aracı 250 mil, 300 mil ve 500 mil olmak üzere üç farklı menzil seçeneği ile geliyor. Bunu KM'ye çevirdiğimizde 400 KM ile 800 KM arasında bir menzil sunulduğunu görülüyor.</p>
      <p>
        <b>2 MİLYON 300 BİN LİRADAN BAŞLIYOR</b>
      </p>
      <p>3 modelden oluşan Cybertruck maliyetiyle el yakıyor. TL bazında yaklaşık 2 milyon 300 bin lira başlangıç fiyatından piyasaya sürülen aracın orta ve gelişmiş modellerinin fiyatı ise dudak uçuklatan cinsten. Orta modele biçilen değer 499 bin dolar (yaklaşık 2 milyon 900 bin TL) iken gelişmiş modelin ederi 699 bin dolar (yaklaşık 4 milyon TL) olarak belirlendi.</p>
    </article>
  </body>
</html>