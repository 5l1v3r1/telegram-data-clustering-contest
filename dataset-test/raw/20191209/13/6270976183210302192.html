<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/u-yes-vvazhayut-shho-normandskyj-samit-dast-zmogu-prosunutysya-do-myrnogo-vyrishennya-konfliktu-na-donbasi/"/>
    <meta property="og:site_name" content="Рубрика"/>
    <meta property="article:published_time" content="2019-12-09T13:15:10+00:00"/>
    <meta property="og:title" content="У ЄС вважають, що &quot;нормандський саміт&quot; дасть змогу просунутися до мирного вирішення конфлікту на Донбасі"/>
    <meta property="og:description" content="Високий представник ЄС із питань зовнішньої політики та політики безпеки Жозеп Боррель висловив сподівання, що зустріч “нормандської четвірки” у Парижі у понеділок сприятиме просуванню до мирного та сталого врегулювання конфлікту на Донбасі. “Ми вважаємо, що на цій зустрічі (у “нормандському форматі”) ми зможемо продовжити роботу та просунутися до мирного і сталого вирішення українського конфлікту, який […]"/>
  </head>
  <body>
    <article>
      <h1>У ЄС вважають, що "нормандський саміт" дасть змогу просунутися до мирного вирішення конфлікту на Донбасі</h1>
      <address><time datetime="2019-12-09T13:15:10+00:00">09 Dec 2019, 13:15</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/06/ukrayina-YES-860x580-c-1.jpg"/>
      </figure>
      <p>Фото Reuters<br/><b><b>Високий представник ЄС із питань зовнішньої політики та політики безпеки Жозеп Боррель висловив сподівання, що зустріч “нормандської четвірки” у Парижі у понеділок сприятиме просуванню до мирного та сталого врегулювання конфлікту на Донбасі.</b></b></p>
      <p>“Ми вважаємо, що на цій зустрічі (у “нормандському форматі”) ми зможемо продовжити роботу та просунутися до мирного і сталого вирішення українського конфлікту, який є одним із найважливіших пріоритетів, які має вирішити ЄС”, – <a href="https://ua.interfax.com.ua/news/political/629303.html">сказав</a> він, прибувши на засідання Ради ЄС із закордонних справ у Брюсселі.</p>
      <p>Водночас голова європейської дипломатії відзначив певні позитивні події в Україні у контексті мирного врегулювання конфлікту, як-от розведення військ на певних ділянках.</p>
      <p>На питання про те, “чи не послабить позиція Франції позицію України”, Боррель відповів таке: “Ні, чому ви так говорите? Європа у цьому (питанні) повністю згуртована”.</p>
      <p>Нагадаємо, що<a href="https://rubryka.com/2019/12/09/v-ofisi-prezydenta-rozpovily-hto-shhe-prybuv-do-paryzhu-v-skladi-ukrayinskoyi-delegatsiyi/"> в Офісі президента розповіли, хто прибув до Парижу в складі української делегації.</a></p>
      <related>
        <h4>Читайте також</h4>
        <a href="https://rubryka.com/2019/11/28/makron-zayavyv-shho-rosiya-ne-vorog-nato/"/>
      </related>
      <p> </p>
    </article>
  </body>
</html>