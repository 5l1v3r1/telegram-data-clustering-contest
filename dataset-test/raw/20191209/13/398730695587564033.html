<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/magnus-carlsen-gor-succe-som-latsasmanager/"/>
    <meta property="og:site_name" content="DN.SE"/>
    <meta property="article:published_time" content="2019-12-09T13:07:14+00:00"/>
    <meta property="og:title" content="Magnus Carlsen gör succé – som låtsasmanager"/>
    <meta property="og:description" content="Världens bästa schackspelare har en dold talang. I managerspelet ”Fantasy Premier League” är han just nu rankad som världens sjätte bästa spelare."/>
  </head>
  <body>
    <article>
      <h1>Magnus Carlsen gör succé – som låtsasmanager</h1>
      <address><time datetime="2019-12-09T13:07:14+00:00">09 Dec 2019, 13:07</time> by <a rel="author" href="https://www.dn.se/av/jesper-thedeen/" target="_blank">Jesper Thedéen</a></address>
      <p>
        <b>Magnus Carlsen är världens bästa schackspelare. Men norrmannen har fler spetsegenskaper än så. <br/>I managerspelet ”Fantasy Premier League” är han just nu rankad som världens sjätte bästa spelare. </b>
      </p>
      <p>Spelet ”Fantasy Premier League” har slagit igenom stort de senaste åren och spelet har över sju miljoner användare. Som manager får du poäng beroende på hur spelarna som du valt presterar i verkliga Premier League. Till exempel belönas du med ett visst antal poäng om en av dina spelare gör mål, assist eller håller nollan. </p>
      <p>Magnus Carlsen är en av dem som blivit engagerade i spelet och under årets säsong har hans Premier League-kunskaper imponerat. Av spelets sju miljoner spelare rankas norrmannen på sjätte plats och i brittisk media har schackspelarens insatser uppmärksammats. </p>
      <p><b>Efter lördagens matcher</b> i Premier League rankades Carlsen på tredje plats i världen. </p>
      <p>”Världens bästa schackspelare det senaste decenniet är på väg att nå toppen i ytterligare en gren – fantasifotboll”, skrev till exempel The Guardian. </p>
      <p>Carlsen är annars främst känd som schackspelare och är regerande världsmästare sedan 2013. Just nu är han också rankad som världens bästa schackspelare och nästa år är tanken att han ska försvara sin världsmästartitel, som han vunnit fyra gånger i rad. </p>
      <p><a href="https://www.dn.se/sport/magnus-carlsen-forsvarade-sin-vm-titel-i-schack/">Läs mer: Magnus Carlsen försvarade sin VM-titel i schack</a> </p>
    </article>
  </body>
</html>