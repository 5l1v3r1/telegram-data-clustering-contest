<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/12/09/artista-mangiato-banana-cattelan/"/>
    <meta property="og:site_name" content="NewNotizie"/>
    <meta property="article:published_time" content="2019-12-09T13:39:51+00:00"/>
    <meta property="og:title" content="Un artista ha mangiato la banana di Cattelan: “Anche la mia è un’opera d’arte”"/>
    <meta property="og:description" content="L'artista americano David Datuna ha staccato la banana di Cattelan dal muro, l'ha sbucciata e l'ha mangiata: le immagini fanno il giro del mondo."/>
  </head>
  <body>
    <article>
      <h1>Un artista ha mangiato la banana di Cattelan: “Anche la mia è un’opera d’arte”</h1>
      <address><time datetime="2019-12-09T13:39:51+00:00">09 Dec 2019, 13:39</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/12/datuna-1.jpg"/>
      </figure>
      <h3>Ha staccato dal muro l’ormai celebre banana, l’ha sbucciata e l’ha mangiata.</h3>
      <p>Non si è trattata di una forma di <b>disprezzo</b> nei confronti dell’opera d’arte più discussa del momento, nè tantomeno di una<b> performance concordata</b> dai due artisti.</p>
      <p>Sì, perchè a gustarsi l’oggetto peculiare dell’opera “Comedian” di <b>Maurizio Cattelan</b>, esposta alla Fiera d’Arte Contemporanea “Art Basel” di Miami, è stato <b>David Datuna</b>, un artista americano di origini georgiane molto conosciuto per la sua serie “Viewpoint of Millions”.</p>
      <p>Datuna ha specificato che anche il suo gesto era da intendersi come <b>opera d’arte.</b> La performance, infatti, è stata intitolata <b>“Hungry Artist”</b>, ovvero “Artista affamato”.</p>
      <h3>Datuna: “Io e Cattelan abbiamo parlato attraverso l’arte”</h3>
      <p>Il gesto di Datuna, ripreso da smartphone e telecamere, ha fatto il giro del mondo, anche perchè negli ultimi giorni <b>la vendita per 120.000 euro</b> della <a href="https://www.newnotizie.it/2012/01/12/la-banana-della-discordia-velvet-underground-vs-fondazione-warhol/">banana</a> attaccata al muro con lo scotch aveva scatenato un grosso dibattito.</p>
      <p>“Non era una performance concordata e non mi aspetto che Maurizio Cattelan mi risponda -le parole di Datuna riportate dal Corriere della Sera – Non serve, perché <b>abbiamo già parlato attraverso l’arte</b>. Da artista ad artista: lui ha posto la sua domanda sulla società fissando una banana al muro della più importante fiera dell’arte contemporanea al mondo, e <b>io ho posto la mia mangiandola.</b> È questo che fa l’arte, s’interroga”.</p>
    </article>
  </body>
</html>