<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://hubs.ua/authority/vidpovidal-nist-slidchih-isnuye-shho-treba-znati-biznesu-v-period-politichnoyi-turbulentnosti-167913.html"/>
    <meta property="og:site_name" content="hubs"/>
    <meta property="article:published_time" content="2019-12-09T13:52:26+00:00"/>
    <meta property="og:title" content="Відповідальність слідчих існує: що треба знати бізнесу в період політичної турбулентності"/>
    <meta property="og:description" content="Григорій Мамка, народний депутат України (ОПЗЖ), доктор юридичних наук (думка): З огляду на те, як нова влада взялася за бізнес, які..."/>
  </head>
  <body>
    <article>
      <h1>Відповідальність слідчих існує: що треба знати бізнесу в період політичної турбулентності</h1>
      <h2>Як застосовувати на практиці КПК</h2>
      <address><time datetime="2019-12-09T13:52:26+00:00">09 Dec 2019, 13:52</time> by <a rel="author" href="http://hubs.ua/author/hubs" target="_blank">Hubs</a></address>
      <figure>
        <img src="http://hubs.ua/wp-content/uploads/2019/12/IMG_1506_r.jpg"/>
      </figure>
      <p>
        <b>Григорій Мамка, народний депутат України (ОПЗЖ), доктор юридичних наук (думка):</b>
      </p>
      <p>З огляду на те, як нова влада взялася за бізнес, які планує законопроекти з «покращення» інвестиційного клімату та «легкості» ведення бізнесу в Україні, і як завзято у цьому процесі приймають участь слідчі НАБУ, ДБР, ГПУ та Національної поліції – не зайвим буде нагадати про такий існуючий інструмент, як «ВІДПОВІДАЛЬНІСТЬ СЛІДЧИХ». А головне – як її застосовувати на практиці.</p>
      <p>Справа в тім, що в Кримінально-процесуальному кодексі існує ч.1 ст.214, згідно якої слідчий, прокурор невідкладно, але не пізніше 24 годин після подання заяви<b><i>, </i></b>повідомлення про вчинене кримінальне правопорушення <b>або після самостійного виявлення ним з будь-якого джерела</b> <b>обставин</b>, що <b>можуть</b> <b>свідчити</b> про вчинення кримінального правопорушення, зобов’язаний внести відповідні відомості до Єдиного реєстру досудових розслідувань, розпочати розслідування та через 24 години з моменту внесення таких відомостей надати заявнику витяг з Єдиного реєстру досудових розслідувань.</p>
      <p>Зрозуміло, що таке надто вільне та широке формулювання вищенаведеної норми КПК<b> </b>дозволяє слідчим органам відкрити кримінальне провадження щодо суб’єкта господарювання мало не зі слів випадкових перехожих. Та ж сама норма КПК і надає можливість наразі використовувати політикам слідчі підрозділи ДБР, НАБУ, ГПУ, Нацполіції у виключно політичній боротьбі за вплив.</p>
      <p>Але Закон містить і норми, які захищають бізнес від такого надто широкого тлумачення можливостей слідчих. За 2017-2018 роки було прийнято два ключові закони: Закон №2213-VIII й Закон №2548 -VIII, які отримали назви «маски-шоу стоп» та «маски-шоу стоп-2».</p>
      <p>І слід підкреслити, а може й комусь нагадати, що вони містять суттєві засоби захисту від свавілля слідчих.</p>
      <p>
        <b>Закон №2213-VIII</b>
      </p>
      <p>
        <b>За порушення яких норм КПК можна притягнути слідчого до відповідальності</b>
      </p>
      <table bordered="">
        <tr>
          <td>Слідчі (а також працівники оперативно-розшукового органу, прокурори, судді) несуть відповідальність за розголошення відомостей щодо справи</td>
          <td>Внесення змін до ст.387 КК України</td>
        </tr>
        <tr>
          <td>Всі процесуальні дії по кримінальним справам мають фіксуватися за допомогою звуко- та відеозаписувальних технічних засобів</td>
          <td>ч. 5 ст. 27 КПК</td>
        </tr>
        <tr>
          <td>Існують чіткі обмеження по вилученню майна під час процесуальних дій <br/>(електронні інформаційні системи або їх частини, мобільні термінали систем зв’язку)</td>
          <td>ч. 2 ст. 168 КПК <br/> </td>
        </tr>
        <tr>
          <td>Слідчі мають допустити адвоката або законного представника до обшуку на будь-якому етапі його проведення для надання правової допомоги його учасникам</td>
          <td>ч. 3 ст. 236 КПК</td>
        </tr>
      </table>
      <p>
        <b>Закон № 2548 -VIII</b>
      </p>
      <p>Цей закон надає ще більш широкий масив для захисту. А головне – запроваджує інструментарій компенсації завданої школи неправомірними діями слідчих.</p>
      <p>
        <b>1. Відшкодування завданої шкоди слідчими.</b>
      </p>
      <p>Закон вніс зміни до ст.130 КПК, доповнивши її частиною другою такого змісту: <i>«</i><i>Держава, відшкодувавши шкоду, завдану слідчим, прокурором, застосовує право зворотної вимоги до цих осіб</i><i> </i><i>у разі встановлення в їхніх діях складу кримінального правопорушення за обвинувальним вироком суду, який набрав законної сили, або дисциплінарного проступку незалежно від спливу строків застосування та дії дисциплінарного стягнення</i><i>».</i></p>
      <p>Що необхідно зробити, щоб ініціювати притягнення слідчого до дисциплінарної відповідальності:</p>
      <figure>
        <img src="http://hubs.ua/wp-content/uploads/2019/12/slidchi1.jpg"/>
      </figure>
      <p>Для притягнення до матеріальної відповідальності слідчого, прокурора необхідно:</p>
      <figure>
        <img src="http://hubs.ua/wp-content/uploads/2019/12/slidchi2.jpg"/>
      </figure>
      <p>
        <b>Про це бажано пам‘ятати кожному слідчому НАБУ, ДБР, ГПУ, НПУ під час політично заангажованих кримінальних справ проти бізнесу. Адже політичні групи та вектори змінюються, а згідно норм Закону і стараннями компетентних адвокатів, відповідальність обов‘язково дожене «героїв».</b>
      </p>
      <p>
        <b>2. Розширено коло учасників, які можуть заявляти клопотання про вчинення будь-яких процесуальних дій, у т. ч. – закриття справ.</b>
      </p>
      <p>Внесено зміни стосовно учасників кримінального провадження, яким <b>надається право заявляти клопотання про вчинення будь-яких процесуальних дій.</b> Окрім сторони захисту, потерпілого і його представника чи законного представника, представника юридичної особи, щодо якої здійснюється кримінальне провадження, таке право також надано <b>іншим особам, <i>права чи законні інтереси яких обмежуються під час досудового розслідування</i></b>, або їх представникам.</p>
      <p>Вказаним особам надається також право заявляти клопотання про закриття кримінального провадження, якщо <b>існує нескасована постанова слідчого, прокурора про закриття кримінального провадження</b> з підстав, передбачених пунктами 1, 2, 4, 9 ч. 1 ст. 284 КПК, у кримінальному провадженні щодо того ж діяння, що розслідувалось з дотриманням вимог щодо підслідності. <b>Це дієвий засіб від так званого способу «кошмарення бізнесу кримінальними справами».</b></p>
      <p>У разі відмови слідчого, прокурора в задоволенні клопотання про закриття кримінального провадження з вищевказаних підстав, стороною захисту, іншою особою, права чи законні інтереси якої обмежуються під час досудового розслідування, її представником такі дії слідчого можуть бути оскаржені до слідчого судді. Ухвала слідчого судді може бути оскаржена в апеляційному порядку.</p>
      <p>
        <b>В сухому залишку. Бізнес вже добре зрозумів, що в період чергової політичної турбулентності, годі й чекати «покращення життя вже сьогодні». Політика буде все частіше здійснювати через правоохоронців тиск на бізнес. І в такому разі бізнесу головне пам‘ятати: «Хто обізнаний (про власні права) – той озброєний».</b>
      </p>
      <p>
        <b>А надто завзятим «гарячим» головам в слідчих органах, які ставлять політику понад Законом, я б порадив частіше згадувати наступну пораду: «Закон вас захистить лише в тому випадку, якщо ви його охороняєте та поважаєте. А перший, хто вас зрадить – буде «політика».</b>
      </p>
      <p>
        <i>Публикации в разделе Дискуссии в формате «Колонка» отображают мнение исключительно автора текста, указанного в начале статьи. Позиция автора колонки может не совпадать с точкой зрения редакции </i>
        <a href="http://hubs.ua/">
          <i>Hubs</i>
        </a>
        <i>. Издание оставляет за собой право публиковать мнение других авторов по изложенным в данной статье темам.</i>
      </p>
      <related>
        <a href="http://hubs.ua/news/sbu-provela-oby-ski-v-energoatome-168257.html"/>
        <a href="http://hubs.ua/news/sbu-blokirovala-prodazhu-sekretnoj-gosinformatsii-168193.html"/>
        <a href="http://hubs.ua/news/gbr-zavelo-delo-na-poroshenko-po-stat-e-gosizmena-168070.html"/>
      </related>
    </article>
  </body>
</html>