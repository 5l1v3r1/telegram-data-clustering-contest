<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/tesla-elektricka-motorka-elon-musk/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T13:01:54+00:00"/>
    <meta property="og:title" content="Tesla môže priniesť elektrickú motorku. Elon Musk povedal, že by to bolo super"/>
    <meta property="og:description" content="O tom, že sa od americkej Tesly dá očakávať elektrická motorka, vieme už dlhšie. Po novom to však Elon Musk potvrdil opäť."/>
  </head>
  <body>
    <article>
      <h1>Tesla môže priniesť elektrickú motorku. Elon Musk povedal, že by to bolo super</h1>
      <h2>Zaujímavé plány do budúcnosti.</h2>
      <address><time datetime="2019-12-09T13:01:54+00:00">09 Dec 2019, 13:01</time> by <a rel="author" href="https://www.techbyte.sk/author/matus/" target="_blank">Matúš Moravčík</a></address>
      <p>
        <b>O tom, že sa od americkej Tesly dá očakávať motorka na elektrickú energiu, vieme už dlhšie. Po novom to však Elon Musk potvrdil opäť. Na otázku, či neprinesú podobne fungujúci dopravný prostriedok, odpovedal jasne a stručne.</b>
      </p>
      <p>Vizionár a šéf automobilky tvrdí, že by to bolo veľmi <i>„cool“</i>. Nič bližšie zatiaľ neprezradil, takže zostáva otázne, kedy s novinkou vyrukujú.</p>
      <p>Keď však zoberieme do úvahy príchod elektrickej štvorkolky <a href="https://www.techbyte.sk/2019/11/tesla-pick-up-cybertruck-cyberquad/"><i>Cyberquad</i></a>, dočkať sa môžeme až niekedy počas roka <b>2021</b>. Všetko nasvedčuje tomu, že elektrická motorka bude reprezentovať kompaktnejšiu alternatívu pre tých, ktorí ju nechcú ako <b>dodatočnú súčasť výbavy</b> pick-upu <a href="https://www.techbyte.sk/2019/12/tesla-cybertruck-video-cesta-dialnica/"><i>Cybertruck</i></a>.</p>
      <figure>
        <iframe data-src="https://twitter.com/elonmusk/status/1203464422674485248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sériová produkcia nevšedného elektromobilu Tesla Cybertruck započne približne o dva roky. Spočiatku plánujú priniesť na svet iba dvoj a trojmotorové verzie. Tá základná príde medzi nás až až <b>trošku</b> <b>neskôr</b>.</p>
      <h3>Cestné motorky sú vylúčené</h3>
      <p>Ak tu niekto očakáva cestné motorky so značkou Tesla, tak zrejme zostane sklamaný, pretože firma nič podobné <b>nechystá</b>. Podľa slov z nedávneho tweetu Elona Muska sú príliš nebezpečné. Keď mal 17 rokov, narazil doňho kamión a on na jednej z nich <b>skoro prišiel o život</b>.</p>
    </article>
  </body>
</html>