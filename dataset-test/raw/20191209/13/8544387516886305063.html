<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/monomeles-protodikeio-nafpliou-apagoreusi-enoikiasis-diamerismatos-meso-airbnb/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T13:26:10+00:00"/>
    <meta property="og:title" content="Μονομελές Πρωτοδικείο Ναυπλίου: Απαγόρευση ενοικίασης διαμερίσματος μέσω Airbnb"/>
    <meta property="og:description" content="Πρώτη φορά στα ελληνικά δεδομένα λήφθηκε απόφαση κατά την οποία απαγορεύεται η βραχυπρόθεσμη εκμίσθωση διαμερίσματος μέσω της πλατφόρμας του Airbnb. Πιο συγκεκριμένα η απόφαση λήφθηκε από το Μονομελές Πρωτοδικείο Ναυπλίου και απαγορεύει την ενοικίαση διαμερίσματος μέσω της πλατφόρμας Airbnb σε ιδιοκτήτρια διαμερίσματος του Ναυπλίου."/>
  </head>
  <body>
    <article>
      <h1>Μονομελές Πρωτοδικείο Ναυπλίου: Απαγόρευση ενοικίασης διαμερίσματος μέσω Airbnb</h1>
      <h2>Δείτε περισσότερα σχετικά με την απόφαση που λήφθηκε από το Μονομελές Πρωτοδικείο Ναυπλίου κατά της εκμίσθωσης διαμερίσματος μέσω Airbnb!</h2>
      <address><time datetime="2019-12-09T13:26:10+00:00">09 Dec 2019, 13:26</time> by <a rel="author">neolaia.gr Team</a></address>
      <p>Πρώτη φορά στα ελληνικά δεδομένα λήφθηκε απόφαση κατά την οποία απαγορεύεται η βραχυπρόθεσμη εκμίσθωση διαμερίσματος μέσω της πλατφόρμας του Airbnb. Πιο συγκεκριμένα η απόφαση λήφθηκε από το Μονομελές Πρωτοδικείο Ναυπλίου και <b>απαγορεύει την ενοικίαση διαμερίσματος</b> μέσω της πλατφόρμας <b>Airbnb </b>σε ιδιοκτήτρια διαμερίσματος του Ναυπλίου.</p>
      <p>Σύμφωνα με πληροφορίες από «Τα Νέα», η ιδιοκτήτρια ξεκίνησε να εκμισθώνει μέσω Airbnb το διαμέρισμά της τον Αύγουστο του 2019, το οποίο όντας εμβαδού 103 τ.μ. μπορεί να φιλοξενήσει <b>ως και 10 άτομα</b>. Σύμφωνα όμως με τους υπόλοιπους ένοικους της πολυκατοικίας στο συγκεκριμένο διαμέρισμα είθισται να μένουν <b>περισσότερα άτομα</b>, τα οποία <b>εναλλάσσονται κάθε 2-3 ημέρες</b>.</p>
      <p>Τα προβλήματα των ενοίκων αφορούν κυρίως την <b>φασαρία</b> που προκαλείται από τους φιλοξενούμενους, ακόμη και τις ώρες κοινής ησυχίας, και την <b>κατάληψη θέσεων στάθμευσης</b> με αποτέλεσμα να δημιουργείται πρόβλημα για τους μόνιμους κατοίκους του κτιρίου. Επιπλέον προβλήματα είναι η <b>πολύωρη χρήση της πισίνας</b> από τους φιλοξενούμενους, καθώς και το γεγονός του ότι η ιδιοκτήτρια έδινε τους κωδικούς των δύο κεντρικών εισόδων στους φιλοξενούμενους, κάτι που αύξανε το <b>αίσθημα ανασφάλειας</b> στους υπόλοιπους κατοίκους της πολυκατοικίας.</p>
      <p>Για αυτό τον λόγο το δικαστήριο δέχτηκε την αίτηση των ασφαλιστικών μέτρων των υπόλοιπων ιδιοκτητών διαμερισμάτων της πολυκατοικίας και καλεί την ιδιοκτήτρια <i>«να μην επαναλάβει στο μέλλον την επαγγελματική χρήση ως τουριστικού καταλύματος και να περιοριστεί στη χρήση αυτής ως κατοικίας».</i></p>
      <p>Επιπλέον, απειλεί εις βάρος της <i>«προσωπική κράτηση ενός μηνός και χρηματική ποινή 1.000 ευρώ για κάθε παράβαση».</i></p>
      <h3>
        <a href="https://www.neolaia.gr/2019/11/08/5-nixtes-sto-airbnb-pou-afisan-istoria/">Δείτε επίσης: 5 νύχτες σε Airbnb που άφησαν ιστορία!</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/10/teli-kikloforias-2020-bimata-gia-ektiposi-posa-ke-prostima/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/miss-universe-2019-poia-einai-i-fetini-nikitria/"/>
        <a href="https://neolaia.gr/2019/12/09/xrises-sfaires-2020-ipopsifiotites-gia-tainies-ke-seires/"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
        <a href="https://neolaia.gr/2019/12/09/gntm-poso-plironodai-oi-paiktries-tou-gnostou-reality-modas/"/>
      </related>
    </article>
  </body>
</html>