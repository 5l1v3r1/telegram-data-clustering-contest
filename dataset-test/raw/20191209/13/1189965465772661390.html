<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/262241/i-wada-apekleise-ti-rosia-gia-tessera-xronia-apo-diethneis-athlitikes-diorganoseis"/>
    <meta property="og:site_name" content="LiFO"/>
    <meta property="article:published_time" content="2019-12-09T13:03:00+00:00"/>
    <meta property="og:title" content="Η WADA απέκλεισε τη Ρωσία για τέσσερα χρόνια από διεθνείς αθλητικές διοργανώσεις"/>
    <meta property="og:description" content="Εκτός μεγάλων διεθνών διοργανώσεων θα παραμείνει η Ρωσία για τα επόμενα τέσσερα χρόνια"/>
  </head>
  <body>
    <article>
      <h1>Η WADA απέκλεισε τη Ρωσία για τέσσερα χρόνια από διεθνείς αθλητικές διοργανώσεις</h1>
      <h2>Εκτός μεγάλων διεθνών διοργανώσεων θα παραμείνει η Ρωσία για τα επόμενα τέσσερα χρόνια</h2>
      <address><time datetime="2019-12-09T13:03:00+00:00">09 Dec 2019, 13:03</time> by <a rel="author">NEWSROOM</a></address>
      <p>
        <b>Τον τετραετή <a href="https://www.lifo.gr/tags/%CE%91%CF%80%CE%BF%CE%BA%CE%BB%CE%B5%CE%B9%CF%83%CE%BC%CF%8C%CF%82">αποκλεισμό </a>της <a href="https://www.lifo.gr/tags/%CE%A1%CF%89%CF%83%CE%AF%CE%B1">Ρωσίας </a>από τις μεγάλες διεθνείς αθλητικές διοργανώσεις ανακοίνωσε, πριν από λίγο, η WADA.</b>
      </p>
      <p>Όπως μεταδίδει το ρωσικό πρακτορείο Tass, η Ρωσία δεν θα μπορεί να συμμετάσχει ούτε να διοργανώνει αθλητικά events για τα επόμενα τέσσερα χρόνια, κάτι που σημαίνει πως η Ρωσία αποκλείεται τόσο από τους Ολυμπιακούς Αγώνες του 2020 στο Τόκιο, όσο κι από τους Χειμερινούς του Πεκίνου, το 2022, αλλά και από την διοργάνωση του Μουντιάλ το 2022.</p>
      <p>H RUSADA έχει στη διάθεσή της 21 μέρες να αποδεχτεί την απόφαση ή να παραπέμψει το ζήτηση στο Αθλητικό Διαιτητικό Δικαστήριο (CAS). Σύμφωνα με τους New York Times, για πολλούς η τιμωρία αυτή δεν είναι επαρκής, αφού αφήνει το περιθώριο σε εκατοντάδες Ρώσους αθλητές να αγωνιστούν μεμονωμένα αλλά κανονικά στο Τόκιο. Μεταξύ όσων θεωρούν κάτι τέτοιο και η αντιπρόεδρος της WADA, Linda Helleland η οποία σημείωσε πως ο αποκλεισμός «δεν είναι αρκετός»: «Επιθυμούσα κυρώσεις που δεν θα μπορούσαν να αποδυναμωθούν. Το οφείλουμε στους καθαρούς αθλητές να επιβάλλουμε κυρώσεις όσο πιο ισχυρές μπορούμε».</p>
      <p>Παρά τον αποκλεισμό, η Ρωσία θα είναι σε θέση να αγωνιστεί κανονικά στο Euro 2020 και η Αγία Πετρούπολη θα παραμείνει μία εκ των διοργανωτριών πόλεων. Και το 2015, κόντρα στην απαγόρευση συμμετοχής της Ρωσίας σε διεθνείς διοργανώσεις, συνολικά 168 Ρώσοι αθλητές αγωνίστηκαν χωρίς το εθνόσημο στους Χειμερινούς Ολυμπιακούς Αγώνες του 2018 στην ΠιονΤσανγκ.</p>
      <p>Η απόφαση WADA έρχεται μετά τις καταγγελίες πως η Ρωσία παραποίησε εργαστηριακά δεδομένα ελέγχου ντόπινγκ. Συγκεκριμένα, νωρίτερα φέτος, η Επιτροπή Ελέγχου Συμμόρφωσης της Wada (CRC) δήλωσε ότι ο Ρωσικός Οργανισμός Αντί-Ντόπινγκ (Rusada) δεν συμμορφώνεται και πως υπάρχουν ασυνέπειες σε μια βασική βάση δεδομένων των αποτελεσμάτων των αθλητών. Ο επικεφαλής της Rusuda, Yuri Ganus, επιβεβαίωσε ότι κάποιος παραποίησε ή διέγραψε χιλιάδες καταχωρήσεις αποτελεσμάτων. Ο Ρώσος υπουργός αθλητισμού Pavel Kolobkov την περασμένη εβδομάδα αρνήθηκε να σχολιάσει το θέμα, λέγοντας σε έναν ανταποκριτή του BBC να περιμένει το αποτέλεσμα της συνάντησης της Λωζάνης.</p>
    </article>
  </body>
</html>