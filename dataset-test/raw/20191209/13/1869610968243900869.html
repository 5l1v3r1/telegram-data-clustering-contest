<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/social/doi-tineri-de-16-si-19-ani-au-fost-gasiti-morti-in-masina-in-bacau-ipoteza-politiei-18660124"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T13:36:00+00:00"/>
    <meta property="og:title" content="Doi tineri de 16 şi 19 ani au fost găsiţi morţi în maşină, în Bacău. Ipoteza poliţiei"/>
    <meta property="og:description" content="Doi tineri de 16 şi 19 ani au fost găsiţi, luni, morţi într-o maşină, în comuna Secuieni din judeţul Bacău. Cel mai probabil cei doi au murit în urma unei intoxicaţii cu gaze de eşapament."/>
  </head>
  <body>
    <article>
      <h1>Doi tineri de 16 şi 19 ani au fost găsiţi morţi în maşină, în Bacău. Ipoteza poliţiei</h1>
      <h2>Doi tineri de 16 şi 19 ani au fost găsiţi, luni, morţi într-o maşină, în comuna Secuieni din judeţul Bacău. Cel mai probabil cei doi au murit în urma unei intoxicaţii cu gaze de eşapament.</h2>
      <address><time datetime="2019-12-09T13:36:00+00:00">09 Dec 2019, 13:36</time> by <a rel="author" href="https://www.mediafax.ro/autor/ilinca-nazarie" target="_blank">Ilinca Nazarie</a></address>
      <p>O fată de 16 ani şi prietenul ei de 19 ani au fost găsiţi morţi într-o maşină, la marginea localităţii Secuieni, din judeţul Bacău.</p>
      <p>Potrivit unor surse din anchetă, maşina era a băiatului şi cei doi au adormit în maşină şi au fost, cel mai probabil, intoxicaţi cu gaze de eşapament.</p>
      <p>„Poliţiştii din Secueini au fost sesizaţi despre faptul că la marginea satului se află un autoturism în care sunt două persoane decedate. Poliţiştii au deschis o anchetă în acest caz şi efectuează cercetări în cadrul unui dosaru penal pentru comiterea infracţiunii de ucidere din culpă, iar în funcţie de rezultatul cercetărilor şi a autopsiei se va da soluţie legală prin Parchet", a declarat pentru MEDIAFAX purtătorul de cuvânt al IPJ Bacău, Cătălina Păduraru.</p>
      <p>Conform unor surse din anchetă, băiatul nu avea permis de conducere, însă maşina în care se aflau era pe numele lui.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>