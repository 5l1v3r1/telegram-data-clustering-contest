<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216574/Tunnel-Paterswoldseweg-komende-vrijdag-open-voor-autoverkeer"/>
    <meta property="og:site_name" content="RTV Noord"/>
    <meta property="article:published_time" content="2019-12-09T13:02:00+00:00"/>
    <meta property="og:title" content="Tunnel Paterswoldseweg komende vrijdag open voor autoverkeer"/>
    <meta property="og:description" content="De spoortunnel aan de Paterswoldseweg in Stad gaat komende vrijdag open. Fietsers kunnen al langer onder het spoor door: vanaf vrijdagavond kunnen auto's er ook weer langs."/>
  </head>
  <body>
    <article>
      <h1>Tunnel Paterswoldseweg komende vrijdag open voor autoverkeer</h1>
      <address><time datetime="2019-12-09T13:02:00+00:00">09 Dec 2019, 13:02</time> by <a rel="author">Marten Nauta</a></address>
      <p>Autoverkeer moet sinds oktober 2018 omrijden via de Peizerweg.</p>
      <h3>Extra sneltrein</h3>
      <p>De werkzaamheden zijn nodig omdat er ieder uur twee sneltreinen gaan rijden tussen Groningen en Leeuwarden. Nu is dat er nog één. </p>
      <p>Voorheen moest het verkeer op de Paterswoldseweg regelmatig wachten op passerende treinen: door de komst van de tunnel is dat niet meer nodig. Het project past daarmee in de ambitie van spoorbeheerder ProRail om zo veel mogelijk gelijkvloerse spoorwegovergangen te sluiten. </p>
      <h3>Feest</h3>
      <p>Wethouder Philip Broeksma, gedeputeerde Fleur Gräper en regiodirecteur Dorothé Wennekendonk van ProRail openen de onderdoorgang officieel. De gemeente Groningen is blij dat de tunnel opengaat: 'De onderdoorgang zorgt ervoor dat de binnenstad weer goed bereikbaar is', zegt een woordvoerder.</p>
      <p>'s Middags is er een openingsfeestje, onder andere voor buurtbewoners, waarna de eerste auto's er vanaf 18.00 uur door kunnen rijden.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/214263/Nieuwe-tunnel-Paterswoldseweg-nadert-voltooiing"/>
        <a href="https://www.rtvnoord.nl/nieuws/199834/De-werkzaamheden-aan-het-spoor-zijn-begonnen-waar-is-de-overlast"/>
      </related>
    </article>
  </body>
</html>