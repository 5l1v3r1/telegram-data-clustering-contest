<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/guvernul-a-anuntat-pe-ce-legi-isi-va-asuma-raspunderea-in-parlament-18660084"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T13:18:00+00:00"/>
    <meta property="og:title" content="Guvernul a anunţat pe ce legi îşi va asuma răspunderea în Parlament"/>
    <meta property="og:description" content="Vicepremierul Raluca Turcan a prezentat luni cele trei proiecte de legi pentru care Guvernul îşi va asuma marţi răspunderea în Parlament, respectiv prorogarea unor termene în Justiţie, abrogarea OUG 51/ 2019..."/>
  </head>
  <body>
    <article>
      <h1>Guvernul a anunţat pe ce legi îşi va asuma răspunderea în Parlament</h1>
      <h2>Vicepremierul Raluca Turcan a prezentat luni cele trei proiecte de legi pentru care Guvernul îşi va asuma marţi răspunderea în Parlament, respectiv prorogarea unor termene în Justiţie, abrogarea OUG 51/ 2019 şi Legea plafoanelor bugetare.</h2>
      <address><time datetime="2019-12-09T13:18:00+00:00">09 Dec 2019, 13:18</time> by <a rel="author" href="https://www.mediafax.ro/autor/elena-crangasu" target="_blank">Elena Crangasu</a></address>
      <p>„Marţi sesizăm Parlamentul cu privire la angajarea răspunderii pe trei proiecte de lege, respectiv la legile Justiţiei - partea prorogarea pensionării magistraţilor, creşterea numărului judecătorilor în completele inferioare, de la doi la trei, dar şi partea legată de vechimea pentru accederea în Institutul Naţional al Magistraturii”, a declarat Raluca Turcan.</p>
      <p>Totodată, ea a menţionat că a moua modificare se referă la abrogarea ordonanţei 51, legată de scoaterea transportului şcolar din sfera serviciilor de interes public</p>
      <p>„Guvernul include din nou transportul şcolar al copiilor ca şi serviciul public, în plus faţă de asta, le cere operatorilor de transport obligatoriu să ţină cont de transportul şcolar al copiilor. Este o chestiune de siguranţă a copiilor, este o chestiune cu care nu ne mai putem juca”, a adăugat Raluca Turcan.</p>
      <p>De asemenea, ea a precizat că al treilea proiect de lege se referă la plafoanele bugetare, astfel în cât Executivul să poată prezenta proiectul bugetului de stat pentru anul 2020.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>