<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/S48ZC/sok-pro-rusko-jeho-sportovci-nesmi-kvuli-dopingu-4-roky-na-olympiady-ani-mistrovstvi-sveta"/>
    <meta property="og:site_name" content="Echo24.cz"/>
    <meta property="article:published_time" content="2019-12-09T13:40:00+00:00"/>
    <meta property="og:title" content="Šok pro Rusko. Jeho sportovci nesmí kvůli dopingu 4 roky na olympiády ani mistrovství světa"/>
    <meta property="og:description" content="Světová antidopingová agentura zakázala Rusku účast na všech velkých sportovních událostí pro následující čtyři roky. Rusko se tak nebude moci účastnit například Letních olympijských her v Tokio příští rok, jejich zimní obdobě v roce 2022 v čínském Pekingu či mistrovství světa ve fotbale ve stejném roce v Kataru. Informují o tom světová média."/>
  </head>
  <body>
    <article>
      <h6 class="kicker">Doping v Rusku</h6>
      <h1>Šok pro Rusko. Jeho sportovci nesmí kvůli dopingu 4 roky na olympiády ani mistrovství světa</h1>
      <address><time datetime="2019-12-09T13:40:00+00:00">09 Dec 2019, 13:40</time> by <a rel="author">tk</a></address>
      <p>
        <b>Světová antidopingová agentura zakázala Rusku účast na všech velkých sportovních událostí pro následující čtyři roky. Rusko se tak nebude moci účastnit například Letních olympijských her v Tokio příští rok, jejich zimní obdobě v roce 2022 v čínském Pekingu či mistrovství světa ve fotbale ve stejném roce v Kataru. Informují o tom světová <a href="https://www.independent.co.uk/sport/olympics/russia-banned-all-sport-drugs-ban-wada-world-anti-doping-agency-2020-olympics-2022-world-cup-a9238706.html">média</a>.</b>
      </p>
      <p>Světová antidopingová agentura (WADA) Rusko <a href="https://www.dw.com/en/wada-bans-russia-from-international-sporting-events-for-four-years/a-51586246">vyřadila</a> na základě důkazů, že ruské úřady manipulovaly s výsledky testů na doping v moskevské laboratoři. Rusko tak potenciálně mohlo skrýt stovky případů dopingu svých sportovců.</p>
      <p>WADA tak respektovala doporučení své kontrolní komise, podle mluvčího WADA bylo rozhodnutí jednomyslné. Agentura také znovu suspendovala ruskou antidopingovou agenturu (RUSADA). Ruská strana má nyní 21 dnů na odvolání a už před jednáním v Lausanne se nechala slyšet, že tak učiní. Pak by případ posuzovala sportovní arbitráž CAS.</p>
      <p>Před olympiádou 2016 v Riu i před loňskými zimními hrami v Pchjongčchangu rozhodoval o účasti ruských sportovců MOV, respektive jednotlivé sportovní federace. Nyní už má WADA větší pravomoc a MOV musí její verdikt respektovat.</p>
      <p>Ruští atleti ovšem i nadále budou moci na olympijských hrách soutěžit. Musí však dokázat, že nejsou v dopingovém skandálu nijak zapleteni a navíc musí soutěžit pod neutrální vlajkou. Podobně tomu bylo i na posledních zimních olympijských hrách v jihokorejském Pchjongčchangu.</p>
      <p>Ruští politici naproti tomu označili trest za neférový. Považují ho za další součást „západního tažení“ proti své zemi.</p>
      <related>
        <a href="https://echo24.cz/a/S5RbP/antidopingova-agentura-doporucila-dalsi-zakaz-zavodeni-ruskym-sportovcum-pod-svou-vlajkou"/>
      </related>
    </article>
  </body>
</html>