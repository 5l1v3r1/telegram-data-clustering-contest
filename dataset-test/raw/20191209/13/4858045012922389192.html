<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/marcel-ciolacu-a-anuntat-ca-congresul-psd-va-avea-loc-pana-pe-29-februarie-primarii-de-mari-municip_1411217.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T13:09:01+00:00"/>
    <meta property="og:title" content="Marcel Ciolacu a anunțat că Congresul PSD va avea loc până pe 29 februarie. Primarii de mari municipii, invitați la următorul CEx"/>
    <meta property="og:description" content="Președintele interimar al PSD Marcel Ciolacu a anunțat luni că Congresul va avea loc până pe 29 februarie 2020. Tot el a anunțat că la..."/>
  </head>
  <body>
    <article>
      <h1>Marcel Ciolacu a anunțat că Congresul PSD va avea loc până pe 29 februarie. Primarii de mari municipii, invitați la următorul CEx</h1>
      <address><time datetime="2019-12-09T13:09:01+00:00">09 Dec 2019, 13:09</time> by <a rel="author">Alexandra Cruceru</a></address>
      <p>Președintele interimar al PSD Marcel Ciolacu a anunțat luni că Congresul va avea loc până pe 29 februarie 2020. Tot el a anunțat că la următorul CEx vor veni și primarii de mari municipii, dar și președinții de Consilii Județene.</p>
      <p>„Am stabilit o formulă de calcul a delegațiilor și până săptămâna viitoare va fi înaintată BPN și apoi supusă votului în Comitetul Executiv. Am decis ca următorul CEx să aibă invitați pe toți primarii de mari municipii și președinți de Consilii Județene. Nu în ultimul rând, am luat în discuție dacă Congresul va fi unul extraordinar sau ordinar. Așteptăm un punct de vedere al juriștilor și în funcție de acest punct de vedere vom hotărî cum va fi Congresul din februarie”, a spus Marcel Ciolacu după ședința PSD.</p>
    </article>
  </body>
</html>