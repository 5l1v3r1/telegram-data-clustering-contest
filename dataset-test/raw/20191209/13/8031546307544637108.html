<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110627-Varheli%253A-Pregovorite-za-prisaedinyavane-sas-Skopie-i-Tirana-da-zapochnat-prez-proletta"/>
    <meta property="og:site_name" content="Канал 3"/>
    <meta property="article:published_time" content="2019-12-09T13:32:00+00:00"/>
    <meta property="og:title" content="Вархели: Преговорите за присъединяване със Скопие и Тирана да започнат през пролетта"/>
    <meta property="og:description" content="Новата Европейска комисия трябва да представи предложение за нова методология за процеса на присъединяване до края на януари"/>
  </head>
  <body>
    <article>
      <h1>Вархели: Преговорите за присъединяване със Скопие и Тирана да започнат през пролетта</h1>
      <h2>Новата Европейска комисия трябва да представи предложение за нова методология за процеса на присъединяване до края на януари</h2>
      <address>
        <time datetime="2019-12-09T13:32:00+00:00">09 Dec 2019, 13:32</time>
      </address>
      <p>
        <b>Комисарят по разширяването Оливер Вархели заяви, че преговорите за присъединяване с Албания и Северна Македония трябва да започнат през пролетта. Той направи изявлението на заседанието на Съвета на ЕС на ниво външни министри в Брюксел. „Днес имахме работна закуска с министрите на външните работи на Албания и Северна Македония. Дискусията беше много положителна и съм сигурен, че можем да поправим грешката и да започнем преговори през пролетта, заяви комисар Вархели.</b>
      </p>
      <p>Дебатът, както той подчерта, е бил обнадеждаващ.<i> „Изглежда, че ще можем да продължим напред и да поправим грешката, направена през октомври. Трябва да започнем преговорите за присъединяване с двете страни през пролетта“,</i> каза Вархели.</p>
      <p>На 15 октомври външните министри на ЕС не успяха да се споразумеят за започване на преговори с двете страни заради възражения от страна на Франция, Холандия и Дания. По-късно въпросът беше повдигнат на срещата на върха на ЕС на 17 октомври, но и тогава не беше постигнат консенсус. Преговорите с Албания и Северна Македония ще бъдат и в дневния ред на ЕС на Съвета на Европа през април.</p>
      <p>Франция поиска реформи на самия процес на присъединяване.</p>
      <p>Новата Европейска комисия трябва да представи предложение за нова методология за процеса на присъединяване до края на януари. </p>
      <related>
        <h4>Още по темата</h4>
        <a href="http://kanal3.bg/news/world/USA/110054-SASht-ratificiraha-protokola-za-prisaedinyavane-na-Severna-Makedoniya-kam-NATO"/>
        <a href="http://kanal3.bg/news/world/europe/109700-Severna-Makedoniya-ima-podkrepata-na-Garciya-za-prisaedinyavane-kam-ES"/>
      </related>
    </article>
  </body>
</html>