<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/lachgas-wordt-een-verboden-drug/"/>
    <meta property="og:site_name" content="Crimesite"/>
    <meta property="article:published_time" content="2019-12-09T13:02:21+00:00"/>
    <meta property="og:title" content="Lachgas wordt een verboden drug"/>
    <meta property="og:description" content="Lachgas wordt verboden voor recreatief gebruik. Staatssecretaris Paul Blokhuis van Volksgezondheid heeft het middel onder de Opiumwet geplaatst na een rapport over de gevolgen van het lachgasgebruik. Volgens de staatssecretaris blijkt uit dat onderzoek dat zelfs beperkt gebruik van lachgas al tot serieuze gezondheidsrisico’s kan leiden. Staatssecretaris Blokhuis en minister Grapperhaus van Justitie en Veiligheid […]"/>
  </head>
  <body>
    <article>
      <h1>Lachgas wordt een verboden drug</h1>
      <address>
        <time datetime="2019-12-09T13:02:21+00:00">09 Dec 2019, 13:02</time>
      </address>
      <p>Lachgas wordt verboden voor recreatief gebruik. Staatssecretaris Paul Blokhuis van Volksgezondheid heeft het middel onder de Opiumwet geplaatst na een rapport over de gevolgen van het lachgasgebruik.</p>
      <p>Volgens de staatssecretaris blijkt uit dat onderzoek dat zelfs beperkt gebruik van lachgas al tot serieuze gezondheidsrisico’s kan leiden.</p>
      <p>Staatssecretaris Blokhuis en minister Grapperhaus van Justitie en Veiligheid gaan de komende periode in gesprek met aanbieders en gebruikers zoals groothandels, detailhandels, horeca en gasproducenten, en met de Inspectie Gezondheidszorg en Jeugd, de politie en het Openbaar Ministerie. De beschikbaarheid van medicinaal lachgas in de zorg mag niet door de maatregel worden geraakt.</p>
      <p>De NOS maakte een reportage over lachgas.</p>
      <figure>
        <iframe src="https://www.youtube.com/embed/_vCF2bsfZCU" width="500" height="281" data-service="Youtube" scrolling="no"/>
      </figure>
    </article>
  </body>
</html>