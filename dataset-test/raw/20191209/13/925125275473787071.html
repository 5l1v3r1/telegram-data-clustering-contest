<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/rusijos-rinktine-del-wada-sankciju-negales-dalyvauti-2022-m-pasaulio-cempionate/73687"/>
    <meta property="og:site_name" content="EURO FOOTBALL"/>
    <meta property="article:published_time" content="2019-12-09T13:15:01+00:00"/>
    <meta property="og:title" content="Rusijos rinktinė dėl WADA sankcijų negalės dalyvauti 2022 m. pasaulio čempionate"/>
    <meta property="og:description" content="Didžiausias Rusijos košmaras išsipildė – Pasaulio antidopingo agentūra (WADA) pirmadienį skyrė naują ketverių metų draudimą dalyvauti tarptautinėse sporto varžybose."/>
  </head>
  <body>
    <article>
      <h1>Rusijos rinktinė dėl WADA sankcijų negalės dalyvauti 2022 m. pasaulio čempionate</h1>
      <address>
        <time datetime="2019-12-09T13:15:01+00:00">09 Dec 2019, 13:15</time>
      </address>
      <p>Didžiausias Rusijos košmaras išsipildė – Pasaulio antidopingo agentūra (WADA) pirmadienį skyrė naują ketverių metų draudimą dalyvauti tarptautinėse sporto varžybose.</p>
      <p>Rusijos sportininkai ir nacionalinės komandos negalės dalyvauti nei olimpinėse žaidynėse, nei 2022 m. pasaulio futbolo čempionate.</p>
      <p>WADA skyrė tokią bausmę dėl kaltinimų Maskvai suklastojus laboratorijos dopingo duomenis. Rusų sportininkai, įrodę, kad nėra susitepę dopingo skandalu, galės dalyvauti kai kuriose varžybose, tačiau po neutralia vėliava.</p>
      <p>Rusijos vyrų futbolo rinktinei reikės atsisveikinti su 2022 m. pasaulio čempionatu, nors ir garantuoto bilieto, išskyrus šeimininkus, dar neturi nė viena rinktinė.</p>
      <p>Gera naujiena rusams yra tai, kad diskvalifikacija nepersikėlė į kitais metais vykstantį Europos čempionatą, kuriame Rusijos rinktinė vienoje grupėje varžysis su Belgija, Danija ir Suomija.</p>
      <p>Rusija gali apskųsti sprendimą per 21 dieną. Apeliaciją tuomet nagrinės Sporto arbitražo teismas (CAS).</p>
      <figure>
        <iframe data-src="https://twitter.com/BBCSport/status/1203983832564805632?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>