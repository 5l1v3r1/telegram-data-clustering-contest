<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/buitenland/geen-teken-van-leven-meer-op-vulkaaneiland-1.1616174"/>
    <meta property="og:site_name" content="RD.nl"/>
    <meta property="article:published_time" content="2019-12-09T13:02:00+00:00"/>
    <meta property="og:title" content="Geen teken van leven meer op vulkaaneiland"/>
    <meta property="og:description" content="Op het Nieuw-Zeelandse eiland waar eerder maandag een vulkaan uitbarstte zijn geen mensen, dood of levend, meer aangetroffen. Dat meldt de Nieuw-Zeelandse politie na het uitvoeren van meerdere verkenningsvluchten boven het eiland."/>
  </head>
  <body>
    <article>
      <h1>Geen teken van leven meer op vulkaaneiland</h1>
      <address><time datetime="2019-12-09T13:02:00+00:00">09 Dec 2019, 13:02</time> by <a rel="author">ANP/RTR</a></address>
      <p>
        <b>Op het Nieuw-Zeelandse eiland waar eerder maandag een vulkaan uitbarstte zijn geen mensen, dood of levend, meer aangetroffen. Dat meldt de Nieuw-Zeelandse politie na het uitvoeren van meerdere verkenningsvluchten boven het eiland.</b>
      </p>
      <p>Na de vulkaanuitbarsting op White Island, een toeristische bestemming, zijn tot nu toe vijf doden geteld. De politie sluit nog niet uit dat het aantal nog oploopt. Er worden nog mensen vermist, maar het exacte aantal is niet bekend. Er zijn zeker 22 mensen gewond geraakt. Ze hebben allen brandwonden, meldt de regionale ambulancedienst.</p>
      <p>De doden en gewonden zouden uit verschillende landen afkomstig zijn. Of zich Nederlanders onder de slachtoffers bevinden, is nog niet bekend. Het ministerie van Buitenlandse Zaken in Den Haag zoekt dat uit. Er wonen geen mensen op het eiland.</p>
    </article>
  </body>
</html>