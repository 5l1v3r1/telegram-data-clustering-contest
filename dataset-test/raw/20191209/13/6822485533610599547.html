<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918099.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T13:14:00+00:00"/>
    <meta property="og:title" content="پیکر مرحوم موسوی قهار فردا تشییع می‌شود"/>
    <meta property="og:description" content="به گزارش ایسنا، استاد سید قاسم موسوی قهار سحرگاه روز دوشنبه ۱۸ آذرماه بعد از مدت‌ها تحمل بیماری به دیار باقی شتافت."/>
  </head>
  <body>
    <article>
      <h1>پیکر مرحوم موسوی قهار فردا تشییع می‌شود</h1>
      <address>
        <time datetime="2019-12-09T13:14:00+00:00">09 Dec 2019, 13:14</time>
      </address>
      <p>استاد سید قاسم موسوی قهار مداح و مناجات خوان مطرح کشور سحرگاه امروز ۱۸ آذرماه به دیار باقی شتافت و پیکرش فردا سه‌شنبه ۱۹ آذرماه تشییع می‌شود.</p>
      <p>به گزارش ایسنا، استاد سید قاسم موسوی قهار سحرگاه روز دوشنبه ۱۸ آذرماه بعد از مدت‌ها تحمل بیماری به دیار باقی شتافت.</p>
      <p>براساس اخبار رسیده از مسئولان خانه مداحان اهل بیت(ع)، مراسم تشییع این مداح اهل بیت(ع) و مناجات‌خوان فردا سه‌شنبه ۱۹ آذرماه برگزار خواهد شد که این مراسم احتمالا از خانه مداحان اهل بیت(ع) واقع در دروازه شمیران و یا مسجد بلال سازمان صداوسیما انجام می‌شود.</p>
      <p>این مداح اهل بیت(ع) وصیت کرده بود تا در حرم عبدالعظیم حسنی(ع) به خاک سپرده شود که در حال حاضر مسئولان شورای عالی قرآن در حال پیگیری تحقق این امر هستند. البته در صورت محقق نشدن این امر، این مداح اهل بیت(ع) در روضةالحسین(ع) قطعه مداحان اهل بیت(ع) بهشت زهرا تدفین می‌شود.</p>
      <p>سیدقاسم موسوی قهار، مداح، قاری و مناجات‌خوانی که مردم ایران، صدای او را سال‌ها از رادیو و تلویزیون شنیده بودند و علاوه بر دعای فرج حضرت صاحب‌الامر (عج)، نوای گرمش را در سحرهای ماه مبارک رمضان به یاد داشتند، شامگاه دیشب در سن ۷۱ سالگی به رحمت ایزدی پیوست.</p>
    </article>
  </body>
</html>