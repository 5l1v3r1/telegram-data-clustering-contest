<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/ukrayina_vtratyla_vid_agresiyi_rf_50_150_mlrd_minekonomrozvytku"/>
    <meta property="og:site_name" content="espreso.tv"/>
    <meta property="article:published_time" content="2019-12-09T13:33:00+00:00"/>
    <meta property="og:title" content="Україна втратила $50-150 млрд через агресію РФ, - Мінекономрозвитку"/>
    <meta property="og:description" content="Міністр розвитку економіки, торгівлі та сільського господарства України Тимофій Милованов оприлюднив статистику щодо втрат української економіки від агресії РФ та оцінку залишкової вартості об'єктів нерухомого держмайна на непідконтрольних територіях Донб"/>
  </head>
  <body>
    <article>
      <h1>Україна втратила $50-150 млрд через агресію РФ, - Мінекономрозвитку</h1>
      <address>
        <time datetime="2019-12-09T13:33:00+00:00">09 Dec 2019, 13:33</time>
      </address>
      <p>Міністр розвитку економіки, торгівлі та сільського господарства України Тимофій Милованов оприлюднив статистику щодо втрат української економіки від агресії РФ та оцінку залишкової вартості об'єктів нерухомого держмайна на непідконтрольних територіях Донбасу та в анексованому Криму</p>
      <p>Про це він <a href="https://www.facebook.com/photo.php?fbid=1542620225907154&amp;set=a.425481870954334&amp;type=3">написав</a> у Facebook.</p>
      <p>"Прямі втрати в 2014-2015 роках склали 15-20% ВВП. За оцінками, загальні втрати складають від $50 до $150 млрд (наприклад, Андерс Аслунд дає оцінку біля $100 млрд).</p>
      <p>А оцінка залишкової вартості об’єктів нерухомого державного майна на непідконтрольних територіях (Крим+Донбас) складає близько 85 млрд грн", - підкреслив міністр.</p>
      <p>Милованов зазначив, що на території АР Крим та Севастополя зареєстровано 57,7 тисяч об'єктів нерухомого держмайна залишковою вартістю 46 млрд грн, на території Донецької області - майже 120 тис об'єктів нерухомого держмайна залишковою вартістю 33 млрд грн, на території Луганської області - майже 70 тис об'єктів нерухомого держмайна залишковою вартістю 23 млрд грн.</p>
      <p>"За оцінками Фонду державного майна, близько 70 % державних активів на території Донецької та Луганської областей розташовані на непідконтрольних територіях", - додав голова Мінекономіки.</p>
      <p> </p>
    </article>
  </body>
</html>