<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/tva-gripna-for-elva-ar-gammalt-mord-5470016.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T13:06:28+00:00"/>
    <meta property="og:title" content="Två gripna för elva år gammalt mord"/>
    <meta property="og:description" content="Brott Två män, 35 och 30 år gamla, har gripits på sannolika skäl misstänkta för ett rånmord på en 70-årig lantbrukare i maj 2008. Mannen hittades bunden efter att ha blivit misshandlad till döds i sin bostad i Kastberga utanför Eslöv."/>
  </head>
  <body>
    <article>
      <h1>Två gripna för elva år gammalt mord</h1>
      <address><time datetime="2019-12-09T13:06:28+00:00">09 Dec 2019, 13:06</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5470017/1209141004/en-70-arig-man-mordades-i-samb?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Stig-Åke Jönsson | En 70-årig man mördades i samband med ett rån på en gård utanför Eslöv 2008. Arkivbild.</figcaption>
      </figure>
      <p>Brott Två män, 35 och 30 år gamla, har gripits på sannolika skäl misstänkta för ett rånmord på en 70-årig lantbrukare i maj 2008. Mannen hittades bunden efter att ha blivit misshandlad till döds i sin bostad i Kastberga utanför Eslöv.</p>
      <p>Ärendet har hanterats av polisens regionala utredningsenhet för kalla fall och de två personerna har tidigare anhållits i sin frånvaro. Anhöriga har informerats om gripandet.</p>
      <blockquote>Jag kan inte lämna någon mer information om ärendet i nuläget, säger åklagaren Lena Körner.</blockquote>
      <p>För snart tio år sedan dömdes en då 21-årig man i hovrätten till tio års fängelse för mordet på lantbrukaren. Han avvek efter domen och blev internationellt efterlyst, men kunde gripas i september 2011. Även en då 39-årig kvinna dömdes för grovt skyddande av brottsling.</p>
      <p>En då 25-årig kusin till den morddömde mannen åtalades också för mord, men friades i rätten.</p>
    </article>
  </body>
</html>