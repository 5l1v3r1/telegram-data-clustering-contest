<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%bd%ce%ad%ce%b1-%ce%b6%ce%b7%ce%bb%ce%b1%ce%bd%ce%b4%ce%af%ce%b1-%ce%ba%ce%b1%ce%bc%ce%af%ce%b1-%ce%b5%ce%bb%cf%80%ce%af%ce%b4%ce%b1-%ce%b3%ce%b9%ce%b1-%ce%b5%cf%80%ce%b9%ce%b6%cf%8e%ce%bd%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T13:29:36+00:00"/>
    <meta property="og:title" content="Νέα Ζηλανδία: Καμία ελπίδα για επιζώντες στο ηφαίστειο (βίντεο, φωτογραφίες)"/>
    <meta property="og:description" content="Πέντε νεκροί και τουλάχιστον 18 τραυματίες – τρεις σε σοβαρή κατάσταση – είναι ο μέχρι στιγμής απολογισμός της έκρηξης που σημειώθηκε το μεσημέρι της Δευτέρας τοπική ώρα στο ηφαίστειο Ουακατάνε στο νησί Γουάιτ, στη Νέα Ζηλανδία, το οποίο εξεράγη για πρώτη φορά μετά το 2001."/>
  </head>
  <body>
    <article>
      <h1>Νέα Ζηλανδία: Καμία ελπίδα για επιζώντες στο ηφαίστειο (βίντεο, φωτογραφίες)</h1>
      <address>
        <time datetime="2019-12-09T13:29:36+00:00">09 Dec 2019, 13:29</time>
      </address>
      <p>
        <b>Πέντε νεκροί και τουλάχιστον 18 τραυματίες – τρεις σε σοβαρή κατάσταση – είναι ο μέχρι στιγμής απολογισμός της έκρηξης που σημειώθηκε το μεσημέρι της Δευτέρας τοπική ώρα στο ηφαίστειο Ουακατάνε στο νησί Γουάιτ, στη Νέα Ζηλανδία, το οποίο εξεράγη για πρώτη φορά μετά το 2001.</b>
      </p>
      <p>Ωστόσο, εκφράζονται φόβοι ότι ο τελικός αριθμός των θυμάτων θα είναι αρκετά μεγαλύτερος καθώς – σύμφωνα με την αστυνομία – την ώρα της έκρηξης βρίσκονταν στο νησί σχεδόν 50 άνθρωποι.</p>
      <figure>
        <iframe data-src="https://twitter.com/meteorologo777/status/1203962439643123712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Επίσης, οι αστυνομικές αρχές ανακοίνωσαν ότι δεν αναμένουν να βρουν άλλους επιζώντες στο νησί.</p>
      <p>«Δεν εντοπίσαμε κανένα ίχνος ζωής», ανέφερε η αστυνομία έπειτα από τις αναγνωριστικές πτήσεις που πραγματοποίησαν ελικόπτερα και άλλα αεροσκάφη πάνω από το νησί μετά την έκρηξη του ηφαιστείου το μεσημέρι της Δευτέρας (τοπική ώρα).</p>
      <p>«Η αστυνομία θεωρεί ότι όποιος θα μπορούσε να έχει απομακρυνθεί ζωντανός από το νησί, διασώθηκε την ώρα της εκκένωσης», αναφέρεται σε ανακοίνωση.</p>
      <figure>
        <iframe data-src="https://twitter.com/news_srb/status/1204010675368087554?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Πλέον, οι διασώστες δεν μπορούν να προσεγγίσουν εξαιτίας του φόβου για νέα έκρηξη, ενώ αυτή τη στιγμή είναι νύχτα στη Νέα Ζηλανδία.</p>
      <p>Κάμερα της Υπηρεσίας Γεωλογικών Κινδύνων της Νέας Ζηλανδίας GeoNet οποία ήταν τοποθετημένη πάνω στο ηφαίστειο, κατέγραψε μια ομάδα ανθρώπων να περπατά κοντά στο χείλος του κρατήρα, λίγο προτού σημειωθεί η έκρηξη στις 14:11.</p>
      <figure>
        <img src="https://www.pentapostagma.gr/wp-content/uploads/2019/12/elt-x3qxsamnnnl.png"/>
      </figure>
    </article>
  </body>
</html>