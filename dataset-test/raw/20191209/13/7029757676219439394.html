<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/minimalen-rast-na-produktsiyata-v-stroitelstvoto-prez-oktomvri-otchita-nsi.html"/>
    <meta property="og:site_name" content="News.bg"/>
    <meta property="article:published_time" content="2019-12-09T13:03:51+00:00"/>
    <meta property="og:title" content="Минимален ръст на продукцията в строителството през октомври отчита НСИ"/>
    <meta property="og:description" content="С 0,1% над равнището от септември"/>
  </head>
  <body>
    <article>
      <h1>Минимален ръст на продукцията в строителството през октомври отчита НСИ</h1>
      <address>
        <time datetime="2019-12-09T13:03:51+00:00">09 Dec 2019, 13:03</time>
      </address>
      <p><b>През октомври 2019 г. индексът на продукцията в сектор "Строителство" е с 0.1% над равнището от предходния месец</b>. Това показват предварителните данни на Националния статистически институт.</p>
      <p>НСИ отчита <b>нарастване от 3.1% на строителната продукция през октомври 2019 г</b>. в сравнение със същия месец на 2018 г.</p>
      <p>През октомври тази година индексът на произведената строителна продукция е над равнището от предходния месец, като продукцията от гражданското/инженерното строителство се увеличава с 0.2%, а <b>сградното строителство запазва равнището си от предходния месец.</b></p>
      <p>На годишна база нарастването на строителната продукция през октомври 2019 г. се определя от положителния темп при сградното строителство, където ръстът е със 7.9%, докато <b>при гражданското/инженерното строителство е регистрирано намаление с 3%.</b></p>
    </article>
  </body>
</html>