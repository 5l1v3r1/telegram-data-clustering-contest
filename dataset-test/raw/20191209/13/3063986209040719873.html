<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/12/09/848859"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T13:27:00+00:00"/>
    <meta property="og:title" content="এবার বোর্ডের দায়িত্বে আসছেন গ্রায়েম স্মিথ"/>
    <meta property="og:description" content="সৌরভ গাঙ্গুলি এখন ভারতীয় ক্রিকেট বোর্ডের প্রধান। সাবেক আরো অনেক ক্রিকেটারও এসেছেন বোর্ডের দায়িত্বে। তাঁদের পথ ধরে এবার দক্ষিণ আফ্রিকান ক্রিকেট বোর্ডের ‘ডিরেক্টর অব ক্রিকেট’ পদে আসছেন সাবেক অধিনায়ক গ্রায়েম স্মিথ।  গতকাল রবিবার ভারপ্রাপ্ত সিইও হিসেবে নিয়োগ পেয়েছেন জ্যাক ফউল। কিছুদিন আগে বরখাস্ত হওয়া থাবাং মোরের চেয়ারে বসেছেন ফউল। দায়িত্ব নিয়ে ডিরেক্টর অব ক্রিকেট পদে স্মিথকেই চাইলেন তিনি। ফউল বলেন, ‘এই পদে স্মিথকে পছন্দ বোর্ডের। আমি মনে করি ডিরেক্টর অব ক্রিকেট পদে স্মিথ সেরা ব্যক্তি।’ এর আগেও গুরুত্বপূর্ণ এই পদটিতে ভাবা হচ্ছিল স্মিথের নাম। কিন্তু সিইও হিসেবে থাবাং মোরে যোগ দেওয়ায় রাজি হননি শেষ পর্যন্ত। তাঁর মনে হয়েছিল, মোরে থাকলে কাজ করতে পারবেন না স্বাধীনভাবে। এপি"/>
  </head>
  <body>
    <article>
      <h1>এবার বোর্ডের দায়িত্বে আসছেন গ্রায়েম স্মিথ</h1>
      <address><time datetime="2019-12-09T13:27:00+00:00">09 Dec 2019, 13:27</time> by <a rel="author">কালের কণ্ঠ অনলাইন</a></address>
      <p>সৌরভ গাঙ্গুলি এখন ভারতীয় ক্রিকেট বোর্ডের প্রধান। সাবেক আরো অনেক ক্রিকেটারও এসেছেন বোর্ডের দায়িত্বে। তাঁদের পথ ধরে এবার দক্ষিণ আফ্রিকান ক্রিকেট বোর্ডের ‘ডিরেক্টর অব ক্রিকেট’ পদে আসছেন সাবেক অধিনায়ক গ্রায়েম স্মিথ। </p>
      <p>গতকাল রবিবার ভারপ্রাপ্ত সিইও হিসেবে নিয়োগ পেয়েছেন জ্যাক ফউল। কিছুদিন আগে বরখাস্ত হওয়া থাবাং মোরের চেয়ারে বসেছেন ফউল। দায়িত্ব নিয়ে ডিরেক্টর অব ক্রিকেট পদে স্মিথকেই চাইলেন তিনি।</p>
      <p>ফউল বলেন, ‘এই পদে স্মিথকে পছন্দ বোর্ডের। আমি মনে করি ডিরেক্টর অব ক্রিকেট পদে স্মিথ সেরা ব্যক্তি।’</p>
      <p>এর আগেও গুরুত্বপূর্ণ এই পদটিতে ভাবা হচ্ছিল স্মিথের নাম। কিন্তু সিইও হিসেবে থাবাং মোরে যোগ দেওয়ায় রাজি হননি শেষ পর্যন্ত। তাঁর মনে হয়েছিল, মোরে থাকলে কাজ করতে পারবেন না স্বাধীনভাবে। এপি</p>
    </article>
  </body>
</html>