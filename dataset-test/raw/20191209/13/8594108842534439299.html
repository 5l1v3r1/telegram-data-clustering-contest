<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/spolocnost-bmw-group-ziskala-svetove-ocenenia-ako-vynimocny-zamestnavatel/267381"/>
    <meta property="og:site_name" content="touchIT"/>
    <meta property="article:published_time" content="2019-12-09T13:41:22+00:00"/>
    <meta property="og:title" content="Spoločnosť BMW Group získala svetové ocenenia ako výnimočný zamestnávateľ"/>
    <meta property="og:description" content="Vynikajúce národné aj medzinárodné hodnotenia ako najpríťažlivejší zamestnávateľ / Ilka Horstmeier: &quot;Príťažlivosť zamestnávateľa je veľmi dôležitá pri získavaní nových talentov&quot; Na základe v"/>
  </head>
  <body>
    <article>
      <h1>Spoločnosť BMW Group získala svetové ocenenia ako výnimočný zamestnávateľ</h1>
      <address><time datetime="2019-12-09T13:41:22+00:00">09 Dec 2019, 13:41</time> by <a rel="author">redakcia touchIT</a></address>
      <p>
        <b>
          <b>Vynikajúce národné aj medzinárodné hodnotenia ako najpríťažlivejší zamestnávateľ / Ilka Horstmeier: „Príťažlivosť zamestnávateľa je veľmi dôležitá pri získavaní nových talentov”</b>
        </b>
      </p>
      <p>Na základe viacerých štúdií spoločnosť BMW Group opäť získala od Nemecka po Čínu ocenenia ako najatraktívnejší zamestnávateľ v roku 2019. Spoločnosť BMW Group bola podľa prieskumu Najatraktívnejší zamestnávateľ na svete v roku 2019 spoločnosti Universum najvyššie umiestnený zamestnávateľ v automobilovom sektore.</p>
      <p>Mníchov. Na základe viacerých štúdií spoločnosť BMW Group opäť získala od Nemecka po Čínu ocenenia ako najatraktívnejší zamestnávateľ v roku 2019. Spoločnosť BMW Group bola podľa prieskumu Najatraktívnejší zamestnávateľ na svete v roku 2019 spoločnosti Universum najvyššie umiestnený zamestnávateľ v automobilovom sektore. Medzi študentmi strojárstva a IT odborov si spoločnosť drží štvrté miesto za spoločnosťami Google, Microsoft a Apple. Prieskum spoločnosti Universum sa pýtal viac ako 240 000 študentov z 12 krajín.</p>
      <p>Národná štúdia Universum Young Professionals Study 2019 zaradila spoločnosť na vysoké pozície aj medzi študentmi ekonomiky (1), strojárstva (2) a IT (3). Čínska štúdia Zhaopin opäť označila spoločnosť BMW Group za najatraktívnejšieho zamestnávateľa za rok 2019. Spoločný podnik Brilliance Automotive (BBA) získal ocenenie Excellence in Talent Attraction &amp; Retention od spoločnosti <a href="http://51jobs.com/">51jobs.com</a>, poprednej čínskej spoločnosti v oblasti ľudských zdrojov.</p>
      <p>„Ocenenia ako mimoriadne atraktívny zamestnávateľ sú pre nás vo vysoko konkurenčnom prostredí veľmi dôležité a pomáhajú nám pri angažovaní najlepších talentov,” vysvetľuje Ilka Horstmeier, členka predstavenstva zodpovedná za ľudské zdroje a za vzťahy so zamestnancami v spoločnosti BMW AG. „Úspešne vytvárame trvalo udržateľnú mobilitu budúcnosti. A to z nás robí príťažlivého zamestnávateľa. No aj tak nemôžeme zaspávať na vavrínoch.” Spoločnosť BMW Group momentálne ponúka široké možnosti kariérneho rastu. Zamestnanci a budúci zamestnanci oceňujú flexibilitu pracovného času aj miesta, atraktívny plat ako aj širokú ponuku ďalších zamestnaneckých benefitov. Ďalším veľkým motivačným prvkom pre budúcich aj súčasných zamestnancov je silná emocionálna príťažlivosť atraktívneho produktového portfólia spoločnosti BMW Group.</p>
      <p>Spoločnosť BMW Group po celom svete momentálne dáva prácu viac ako 134 000 zamestnancom. Napriek tomu naďalej prijíma IT a ďalších špecialistov, ktorí budú pracovať na projektoch ako dátová analýza, vývoj softvéru, umelá inteligencia, autonómna jazda, elektromobilita a inovatívne druhy pohonu ako aj špičková logistika a výroba či robotika.</p>
      <related>
        <h4>Súvisiace články</h4>
        <a href="https://touchit.sk/nova-ikona-pre-sukromnych-pretekarov-od-bmw-m-bmw-m4-gt3-pride-na-trat-v-roku-2022/267387"/>
        <a href="https://touchit.sk/uniqa-bude-skody-po-poziari-v-presove-likvidovat-v-zrychlenom-konani/267378"/>
        <a href="https://touchit.sk/nokia-a-vmware-prehlbuju-spolupracu-s-cielom-ulahcovat-prevadzku-rozsiahlych-multicloudovych-prostredi/267375"/>
      </related>
    </article>
  </body>
</html>