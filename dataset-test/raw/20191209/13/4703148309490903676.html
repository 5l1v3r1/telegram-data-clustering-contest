<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/serulesek/otthonaban-szenvedett-serulest-a-bundesliga-sztar-fontos-bl-meccsrol-is-lemarad"/>
    <meta property="og:site_name" content="csakfoci.hu"/>
    <meta property="article:published_time" content="2019-12-09T13:07:00+00:00"/>
    <meta property="og:title" content="Otthonában szenvedett sérülést a Bundesliga-sztár – fontos BL-meccsről is lemarad"/>
    <meta property="og:description" content="Idén már nem léphet pályára Axel Witsel, a Borussia Dortmund belga válogatott labdarúgója, miután otthonában elesett, és megsérült az arca."/>
  </head>
  <body>
    <article>
      <h1>Otthonában szenvedett sérülést a Bundesliga-sztár – fontos BL-meccsről is lemarad</h1>
      <address><time datetime="2019-12-09T13:07:00+00:00">09 Dec 2019, 13:07</time> by <a rel="author">csakfoci.hu</a></address>
      <p>
        <b>
          <b>Idén már nem léphet pályára Axel Witsel, a Borussia Dortmund belga válogatott labdarúgója, miután otthonában elesett, és megsérült az arca.</b>
        </b>
      </p>
      <p>A klub hétfői közlése szerint a 30 éves középpályást meg is kellett műteni a helyi száj- és arcsebészeten. A beavatkozás után elhagyhatta a kórházat.</p>
      <blockquote>
        <b>Witsel a keddi, Slavia Praha elleni Bajnokok Ligája-mérkőzés mellett a Mainz, a Leipzig és a Hoffenheim elleni bajnokikról fog hiányozni.</b>
      </blockquote>
      <p>A 105-szörös belga válogatott labdarúgó 2018 nyarán igazolt a német együtteshez a kínai Tianjin Tianhaitól, a sárga-feketéknél a most futó szezonban tizenhárom bajnokin lépett pályára, melyeken 3-3 gólt lőtt és gólpasszt adott, a Bajnokok Ligájában pedig mind az öt eddigi csoportmérkőzésen szerephez jutott.</p>
      <p>(MTI/csakfoci.hu)</p>
    </article>
  </body>
</html>