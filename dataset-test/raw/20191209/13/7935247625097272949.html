<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/rus-askerleri-rakkada-217776h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T13:52:16+00:00"/>
    <meta property="og:title" content="Rus askerleri Rakka'da"/>
    <meta property="og:description" content="Rus askerleri, Suriye Demokratik Güçleri'nin (SDG) Ekim 2017'de DEAŞ'tan kurtardığı Rakka'ya ilk kez girdi. Bu hamle, Türkiye'nin harekatı sonrasında SDG ile Şam yönetimi arasında yapılan anlaşma kapsamında geldi."/>
  </head>
  <body>
    <article>
      <h1>Rus askerleri Rakka'da</h1>
      <h2>Rus askerleri, Suriye Demokratik Güçleri'nin (SDG) Ekim 2017'de DEAŞ'tan kurtardığı Rakka'ya ilk kez girdi. Bu hamle, Türkiye'nin harekatı sonrasında SDG ile Şam yönetimi arasında yapılan anlaşma kapsamında geldi.</h2>
      <address>
        <time datetime="2019-12-09T13:52:16+00:00">09 Dec 2019, 13:52</time>
      </address>
      <p>Türkiye'nin harekatının ardından Suriye'nin kuzeydoğusundaki Amerikan askerlerinin çekilmesi sonrasında, Rus askerleri Rakka kent merkezine ilk kez girdi. Rusya ordusu, bir zamanlar DEAŞ'ın ‘başkenti' olarak anılan Rakka'da gıda ve insani yardım dağıttı. Askeri doktorların da ihtiyacı olan yardım ettiği belirtildi.</p>
      <p>
        <b>KÜRTLER ŞAM'LA ANLAŞTI</b>
      </p>
      <p>Rakka, ABD liderliğindeki uluslararası koalisyonun hava desteğiyle, Suriye Demokratik Güçleri (SDG) tarafından Ekim 2017'de DEAŞ'tan kurtarılmıştı. DEAŞ'ın bir zamanlar kalesi olan kentten temizlendiği operasyon aylar sürmüş ve hava saldırılarının yol açtığı yıkım nedeniyle Suriye devletinin tepkisini çekmişti.</p>
      <p>Rusya'nın Suriye'deki tarafları uzlaştırma merkezinden subay Vladimir Varnavskiy, Rus askerlerinin kente girmesinin ardından yaptığı açıklamada, bu operasyon sırasında kentin altyapı sistemlerinin tamamen zarar gördüğü eleştirisini yineledi. Rus askerleri Rakka'ya, Türkiye'nin harekatı sonrasında SDG ile Şam yönetimi arasında yapılan anlaşma kapsamında girdi.</p>
    </article>
  </body>
</html>