<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/life/430263-skandalite-sas-saprugata-udaljavat-jivota-na-majete"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T13:13:00+00:00"/>
    <meta property="og:title" content="Скандалите със съпругата удължават живота на мъжете"/>
    <meta property="og:description" content="Има значение колко чести са караниците с половинката"/>
  </head>
  <body>
    <article>
      <h1>Скандалите със съпругата удължават живота на мъжете</h1>
      <address><time datetime="2019-12-09T13:13:00+00:00">09 Dec 2019, 13:13</time> by <a rel="author" href="https://fakti.bg/author/milena-tracheva" target="_blank">Милена Трачева</a></address>
      <p>Изследователи от университета в Аризона са стигнали до удивителен извод.</p>
      <p>Според резултатите от проучване караниците със съпругата са полезни за <a href="https://bazar.bg/obiavi/zdrave-krasota">здравето</a> на мъжа, тъй като удължават живота му.</p>
      <p>Оказва се, че рискът от преждевременна смърт е по-нисък при двойките, при които редовно избухват скандали.</p>
      <p>Но това се отнася само за онези мъже и жени, които се карат с еднаква интензивност. Ако единият от партньорите излива чувствата си с крясъци, а другият сдържа яда си, тогава рискът от преждевременна смърт се удвоява, констатира екипът, изготвил проучването.</p>
      <p>За да достигнат до това заключение изследователите, ръководени от Кайли Бураса, проучвали поведението на 192 двойки в продължение на 32 години.</p>
      <p>Основният фокус падал върху това колко чести били семейните разпри и как те се отразяват на продължителността на живота им. Когато двойките се карат с различна интензивност, тогава конфликтът трудно бива решен и следват нови всекидневни стресови ситуации, констатирали учените. Те от своя страна водят до риск от преждевременна смърт.</p>
      <p>
        <b>САЩ</b>
      </p>
    </article>
  </body>
</html>