<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/2k-yeni-bioshock-oyunu-h81396.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:39:23+00:00"/>
    <meta property="og:title" content="2K Games, Yeni Bir BioShock Oyunu Geliştirdiğini Açıkladı"/>
    <meta property="og:description" content="Take-Two Interactive’in yan kuruluşlarından biri olan 2K Games, yeni BioShock oyununun Cloud Chamber'de geliştirildiğini açıkladı."/>
  </head>
  <body>
    <article>
      <h1>2K Games, Yeni Bir BioShock Oyunu Geliştirdiğini Açıkladı</h1>
      <h2>Take-Two Interactive’in yan kuruluşlarından biri olan 2K Games, yeni BioShock oyununun San Francisco ve Montreal merkezli yeni kurulan bir geliştirme stüdyosu olan Cloud Chamber'de geliştirildiğini açıkladı.</h2>
      <address><time datetime="2019-12-09T15:39:23+00:00">09 Dec 2019, 15:39</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Ken Levine tarafından tasarlanan ve 2K Games tarafından yayımlanan popüler FPS serisi BioShock, üçüncü halkası ile karşımıza çıkacak. BioShock hayranlarının uzun zamandır beklediği müjdeyi nihayet veren 2K Games, <b>Cloud Chamber</b> ile birlikte geliştirilen yeni BioShock oyununun önümüzdeki birkaç yıl içinde piyasaya sunulacağını açıkladı. </p>
      <p><i>“Ürün portföyümüzü büyütmek ve oyuncularımıza daha iyi deneyimler sunmak için uzun vadeli projelere yatırım yapmaya devam ediyoruz”</i> diyen <b>2K Games </b>Başkanı David Ismailer, BioShock’un en sevilen ve en fazla övgüye layık görülen video oyunu serilerinden biri olduğunu ifade etti. İkonik serinin yeni halkasının çok daha güçlü bir anlatı dünyasına sahip olacağını ifade eden Ismailer, BioShock 3’ten Cloud Chamber ekibinin sorumlu olduğunu belirtti.</p>
      <h3>Yeni BioShock oyununun PlayStation 5 ve Xbox Scarlett için gelmesi muhtemel</h3>
      <figure>
        <img src="https://www.webtekno.com/images/editor/default/0002/33/410cf30d874c81e1b98e451a2501e012e5234992.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/bioshock-canli-servis-elementleri-h79495.html">İddia: Yeni BioShock Oyununda Canlı Servis Elementleri Olacak</a>
      </p>
      <p>San Francisco ve Montreal olmak üzere iki yerde kurulan Cloud Chamber’ın başında, oyun geliştirme ve yayınlama konusunda önemli bir tecrübeye sahip olan <b>Kelley Gilmore</b> olacak. 2K’da Gilmore, <b>Civilization </b>ve XCOM gibi başarılı serilerde çalışan Gilmore, <i>"Video oyunu ortamında mümkün olanın sınırlarını zorlamak ve yeni dünyalar keşfetmek için Cloud Chamber’ı kurduk. Ekibimiz, stüdyonun yapısına ve sahip olduğu vizyona inanıyor. Hem BioShock gibi ikonik bir oyunun hem de 2K ailesinin bir parçası olmaktan onur duyuyoruz”</i> şeklinde konuştu. </p>
      <p>Yeni BioShock oyununun, birkaç yıl boyunca geliştirilme aşamasında olacağı düşünüldüğünde, <b>PlayStation 5</b> ve <b>Xbox</b><b>Scarlett </b>gibi gelecek nesil oyun konsolları için çıkabileceğini söylemek sanıyorum yanlış olmaz. 2013 yılında Bioshock 2 için yayınlanan Bioshock Infinite: Burial at Sea genişleme paketinden bu yana sessizliğini koruyan efsane serinin ne zaman geri döneceği ise şimdilik belli değil. </p>
      <p><b>Kaynak : </b>https://www.gamespot.com/articles/new-bioshock-game-officially-in-development/1100-6472016/</p>
    </article>
  </body>
</html>