<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/evrokomore-za-postepeno-ukidanje-sankcija-rusiji/"/>
    <meta property="og:site_name" content="Krstarica"/>
    <meta property="article:published_time" content="2019-12-09T15:55:00+00:00"/>
    <meta property="og:title" content="Evrokomore za postepeno ukidanje sankcija Rusiji"/>
    <meta property="og:description" content="BERLIN - Predsednik Evrokomore (Euroćambres) Kistof Lajtl pozvao je danas uoči najavljenog samita lidera Francuske, Nemačke, Rusije i Ukrajine posvećenog"/>
  </head>
  <body>
    <article>
      <h1>Evrokomore za postepeno ukidanje sankcija Rusiji</h1>
      <address><time datetime="2019-12-09T15:55:00+00:00">09 Dec 2019, 15:55</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524296-750x430.jpg"/>
        <figcaption>Foto: Tanjug/Z.Žestić, arhiva</figcaption>
      </figure>
      <p>BERLIN – Predsednik Evrokomore (Euroćambres) Kistof Lajtl pozvao je danas uoči najavljenog samita lidera Francuske, Nemačke, Rusije i Ukrajine posvećenog rešavanju ukrajinske krize na postepeno ukidanje sankcija Rusiji.</p>
      <p>Lajtl je u izjavi za današnje izdanje nemačkog dnevnika „Welt“, ocenio da ekonomske sankcije do sada nisu donele „nikakvu korist“.</p>
      <p>„Vreme je da se počne sa postepenim ukidanjem sankcija na obe strane“, smatra predsednik krovne asocijacije evropskih privrednih komora koje okupljaju 20 miliona kompanija članica.</p>
      <p>Lajtl je zatažio da se Evropa i Rusija usredsrede na prednosti saradnje umesto „da rade jedna protiv druge“.</p>
      <p>Naveo je i da je Rusija „partner sa kojim bi Evropljani trebalo da održavaju dijalog na ekonomskom, političkom, kulturnom i sportskom nivou“.</p>
      <p>Lajtl se, inače, ranije u nekoliko navrata, izjasnio protiv sankcija Moskvi.</p>
      <p>(Tanjug)</p>
    </article>
  </body>
</html>