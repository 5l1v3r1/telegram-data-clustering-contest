<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523133-vyroba-elektriny-mezirocne-klesla-o-vice-nez-6--iii-ctvrtleti-2019/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T15:49:32+00:00"/>
    <meta property="og:title" content="Výroba elektřiny meziročně klesla o více než 6 % - III. čtvrtletí 2019"/>
    <meta property="og:description" content="III. čtvrtletí 2019: Výroba elektřiny meziročně klesla o více než 6 % 9. 12. 2019 Tisková zpráva Energetický regulační úřad vydal čtvrtletní zprávy pro elektroenergetiku, plynárenství a teplárenství."/>
  </head>
  <body>
    <article>
      <h1>Výroba elektřiny meziročně klesla o více než 6 % - III. čtvrtletí 2019</h1>
      <address><time datetime="2019-12-09T15:49:32+00:00">09 Dec 2019, 15:49</time> by <a rel="author">ERÚ</a></address>
      <h3> </h3>
      <p>
        <b>
          <i>Energetický regulační úřad vydal čtvrtletní zprávy pro elektroenergetiku, plynárenství a <b><i>teplárenství. Výroba <a href="https://www.kurzy.cz/elektrina/">elektřiny</a> v porovnání se stejným obdobím loňského roku klesla, její spotřeba naopak rostla a zvýšila se také spotřeba <a href="https://www.kurzy.cz/plyn/">plynu</a>. Mírný meziroční nárůst provázel i <b><i><b><i><b><i><b><i>výrobu tepla.</i></b></i></b></i></b></i></b></i></b></i>
        </b>
      </p>
      <p>
        <b>Elektroenergetika</b>
      </p>
      <p>Podobně jako tomu bylo ve druhém letošním čtvrtletí, spotřeba <a href="https://www.kurzy.cz/elektrina/">elektřiny</a> znovu rostla (+ 1,1 %) a dosáhla hodnoty 16,8 TWh. Nejvyšší nárůst byl patrný ve <a href="https://regiony.kurzy.cz/kraj/stredocesky/">Středočeském kraji</a> (+ 4,1 %), nejvyšší pokles byl naopak zaznamenaný v <a href="https://regiony.kurzy.cz/kraj/jihomoravsky/">Jihomoravském kraji</a> (- 3 %).</p>
      <p><i>Rychleji, než by odpovídalo celorepublikovému průměru, rostla spotřeba domácností. Domácnosti meziročně spotřebovaly o 1,3 procenta <a href="https://www.kurzy.cz/elektrina/">elektřiny</a> více a spotřeba se u nich zvýšila ve všech krajích nejvíce ve <a href="https://regiony.kurzy.cz/kraj/stredocesky/">Středočeském</a>, o 3,4 procenta, nejméně v <a href="https://regiony.kurzy.cz/kraj/olomoucky/">Olomouckém</a>, o 0,2 procenta,"</i> dodává ke statistice <b>Stanislav Trávníček, předseda Rady ERÚ</b>.</p>
      <p>Výroba <a href="https://www.kurzy.cz/elektrina/">elektřiny</a> ve třetím čtvrtletí dosáhla 19,2 TWh (brutto), což je v porovnání se stejným obdobím loňského roku o 1,3 TWh méně (- 6,3 %). Nejvyšší meziroční pokles provázel výrobu v parních elektrárnách (- 1,6 TWh, tj. - 15,5 %), přečerpávací vodní elektrárny naopak svou produkci více než zdvojnásobily (+ 136 %).</p>
      <p>Z vyhodnocení salda ve třetím čtvrtletí roku 2019 vyplývá, že nadále trvá převaha exportu <a href="https://www.kurzy.cz/elektrina/">elektřiny</a> nad jejím importem, rozdíl se však meziročně snížil o 35 % (1,4 TWh).</p>
      <p>
        <b>Plynárenství</b>
      </p>
      <p>Celková čtvrtletní spotřeba <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> v České republice dosáhla 1 247 mil. m<sup>3</sup> (13 291 GWh), což odpovídá meziročnímu nárůstu skutečné spotřeby o 18,1 %.</p>
      <p>Největší podíl tvořila spotřeba velkoodběratelů (73,7 %), z nejvýznamnějších odběratelů byl patrný především zvýšený provoz plynové elektrárny Počerady II. Domácnosti se na spotřebě <a href="https://www.kurzy.cz/plyn/">plynu</a> v uplynulém čtvrtletí podílely 9,6 %. K nárůstu spotřeby <a href="https://www.kurzy.cz/plyn/">plynu</a> došlo napříč všemi kraji republiky, a to přesto, že třetí čtvrtletí tohoto roku bylo teplotně nadprůměrné a průměrná teplota (17,3 °C) se pohybovala o 1,3 °C nad dlouhodobým teplotním normálem.</p>
      <p>
        <b>Teplárenství</b>
      </p>
      <p>Teplárny ve třetím čtvrtletí vyrobily 24 708,2 TJ tepla, o 1,6 % více v porovnání se stejným obdobím loňského roku. Při výrobě se nadále uplatňuje nejvíce hnědé <a href="https://www.kurzy.cz/komodity/uhli-us-index-graf-vyvoje-ceny/">uhlí</a> (35 %), následované biomasou (17 %) a <a href="https://www.kurzy.cz/komodity/zemni-plyn-graf-vyvoje-ceny/">zemním plynem</a> (16 %). V krajském členění stojí v popředí <a href="https://regiony.kurzy.cz/kraj/ustecky/">Ústecký kraj</a>, kde se vyrobí téměř čtvrtina tuzemského tepla (23 %), na druhém místě se nachází <a href="https://regiony.kurzy.cz/kraj/moravskoslezsky/">Moravskoslezský kraj</a> (20 %) a na třetím <a href="https://regiony.kurzy.cz/kraj/stredocesky/">Středočeský kraj</a> (16 %).</p>
      <p>Podíl kombinované výroby <a href="https://www.kurzy.cz/elektrina/">elektřiny</a> a tepla (KVET) na (netto) výrobě tepelné <a href="https://www.kurzy.cz/energie/">energie</a> dosáhl ve sledovaném období 61 % (13 815,9 TJ). Také u KVET zůstává dominantním palivem hnědé <a href="https://www.kurzy.cz/komodity/uhli-us-index-graf-vyvoje-ceny/">uhlí</a> (47 %).</p>
      <p>
        <i>Čtvrtletní zprávy ke statistikám v energetice naleznete na webových stránkách </i>
        <i>www.eru.cz</i>
        <i> pod následujícími odkazy:</i>
      </p>
      <p>
        <a href="http://www.eru.cz/documents/10540/5381883/Ctvrtletni_zprava_2019_III_Q.pdf/30c0a92f-8c1f-4c42-9061-cf9958d2d8a6">
          <b>Čtvrtletní zpráva o provozu elektrizační soustavy ČR za III. čtvrtletí 2019</b>
        </a>
      </p>
      <p>
        <a href="http://www.eru.cz/documents/10540/5380768/Zprava_plyn_CR_Q3_2019.pdf/d1cd8d60-b05c-4080-b0c5-3c9cea5f1eb4">
          <b>Čtvrtletní zpráva o provozu plynárenské soustavy ČR za III. čtvrtletí 2019</b>
        </a>
      </p>
      <p>
        <a href="http://www.eru.cz/documents/10540/5391332/Ctvrtletni_zprava_2019_III_Q.pdf/f0eaae06-c9f4-4580-bf9d-3f6a326c7aed">
          <b>Čtvrtletní zpráva o provozu teplárenských soustav ČR za III. čtvrtletí 2019</b>
        </a>
      </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
      <h3>Připojené soubory</h3>
      <ul>
        <li>TZ - Energetika (683 KB)</li>
      </ul>
      <p> </p>
      <h3>Vyhledávání</h3>
      <h4>Spodní menu</h4>
      <p>Kontrola | Licence | REMIT | Legislativa | Výkladová stanoviska | Pravomocná rozhodnutí | Správní řízení | ERV | CR | Statistiky | Nabídky a zakázky | FAQ</p>
      <h4>Energetický regulační úřad</h4>
      <p>Masarykovo náměstí 5<br/>586 01 <a href="https://www.kurzy.cz/obec/jihlava/">Jihlava</a></p>
      <p><b>Telefon:</b> 564 578 666</p>
      <p><b>Fax:</b> 564 578 640</p>
      <p><b>E-mail:</b> podatelna@eru.cz</p>
      <h4>Kontakty</h4>
      <p>Chcete nám něco krátce sdělit nebo se na cokoliv zeptat? Využijte tento elektronický <b>Kontaktní formulář.</b></p>
      <p>Pokud Vaše podání obsahuje <b><u>přílohy</u></b>, využijte prosím přímý kontakt na elektronickou podatelnu: <b>podatelna@eru.cz</b> s celkovou maximální velikostí příloh 10 MB.</p>
      <p> </p>
      <p> </p>
      <p>© 2014-2019 Energetický regulační úřad, všechna práva vyhrazena</p>
      <h4>Úplně spodní menu</h4>
      <p>RSS | Přístupnost | Mapa webu | Textová verze</p>
      <p>Připomínky a náměty zasílejte na sefredaktor@eru.cz</p>
      <figure>
        <img src="https://img1.kurzy.cz/zpravy/obrazky/33/523133-vyroba-elektriny-mezirocne-klesla-o-vice-nez-6--iii-ctvrtleti-2019/kruh_modry_iq_net.jpg"/>
      </figure>
      <figure>
        <img src="https://img3.kurzy.cz/zpravy/obrazky/33/523133-vyroba-elektriny-mezirocne-klesla-o-vice-nez-6--iii-ctvrtleti-2019/CF_bezpecnosti_small_w89h90.png"/>
      </figure>
      <related>
        <h4>Příbuzné stránky</h4>
        <a href="https://www.kurzy.cz/zpravy/478319-cez-vyrobil-mezirocne-vice-elektriny-v-jadernych-elektrarnach/"/>
        <a href="https://www.kurzy.cz/zpravy/75042-vyroba-elektriny-v-cervenci-mezirocne-vzrostla-o-10-7-pct/"/>
        <a href="https://www.kurzy.cz/zpravy/66992-cez-zvysil-vyrobu-elektriny-mezirocne-o-12-8-procenta/"/>
        <a href="https://www.kurzy.cz/zpravy/77084-srpnova-vyroba-elektriny-v-cr-mezirocne-vzrostla/"/>
        <a href="https://www.kurzy.cz/zpravy/149213-vyroba-elektriny-v-cr-v-kvetnu-klesla-temer-o-10/"/>
        <a href="https://www.kurzy.cz/zpravy/256689-masna-vyroba-usa-v-rijnu-mezirocne-klesla-o-3-pct/"/>
        <a href="https://zpravy.kurzy.cz/302742-vyroba-elektriny-v-nemecku-klesla-zeme-musi-spolehat-na-sousedy/"/>
        <a href="https://zpravy.kurzy.cz/100554-vyroba-ve-skode-auto-mezirocne-klesla-o-1-72-pct/"/>
        <a href="https://www.kurzy.cz/zpravy/478183-jaderne-elektrarny-mezirocne-zvysily-vyrobu-o-vice-nez-6/"/>
        <a href="https://www.kurzy.cz/zpravy/478183-jaderne-elektrarny-mezirocne-zvysily-vyrobu-o-vice-nez-6-procent/"/>
        <a href="https://www.kurzy.cz/tema/4831717.html"/>
        <a href="https://www.kurzy.cz/tema/4564155.html"/>
      </related>
    </article>
  </body>
</html>