<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://computersweden.idg.se/2.2683/1.727830/hackare-ocean-lotus-bmw?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="Computer Sweden"/>
    <meta property="article:published_time" content="2019-12-09T15:05:00+00:00"/>
    <meta property="og:title" content="BMW hackat – Försökte få tag på affärshemligheter"/>
    <meta property="og:description" content="Både BMW och Hyundai har utsatts för attacker från den vietnamesiska hackargruppen Ocean Lotus på sistone."/>
  </head>
  <body>
    <article>
      <h1>BMW hackat – Försökte få tag på affärshemligheter</h1>
      <address>
        <time datetime="2019-12-09T15:05:00+00:00">09 Dec 2019, 15:05</time>
      </address>
      <p>
        <i>Både BMW och Hyundai har utsatts för attacker från den vietnamesiska hackargruppen Ocean Lotus på sistone.</i>
      </p>
      <p>I våras upptäckte säkerhetsavdelningen på BMW att en grupp hackare försökt komma åt känslig information med hjälp av företagets testverktyg Cobalt Strike.</p>
      <p>I syfte att ta reda på vilka som låg bakom attacken lät man övervaka hackarna och det var först häromdagen som man valde att koppla bort de drabbade datorerna från nätverket, rapporterar <a href="https://www.bleepingcomputer.com/news/security/bmw-infiltrated-by-hackers-hunting-for-automotive-trade-secrets/">Bleeping Computer</a>.</p>
      <p>Enligt uppgift ska attacken ha utförts av Ocean Lotus, en vietnamesisk hackargrupp som även attackerat Hyundai. Lyckligtvis tros de inte ha kommit över någon känslig information från de båda företagen.</p>
      <p>Det finns misstankar om att attackerna skett på uppdrag från en vietnamesisk biltillverkare, men detta återstår att bevisa.</p>
      <p>Sedan tidigare har liknande attacker även utförts mot Toyota och Lexus och i det förstnämnda fallet läckte information om 3,1 miljoner kunder ut.</p>
      <p>
        <b>Läs också:</b>
        <br/>
        <a href="https://techworld.idg.se/2.2524/1.727700/falska-flaggor-statshackare">Falska flaggor – så lyckas statshackare skylla på andra</a>
        <br/>
        <a href="https://techworld.idg.se/2.2524/1.727426/kali-linux-windows">Nu kan du köra Kali Linux i ”undercover mode” – ser ut som Windows</a>
      </p>
    </article>
  </body>
</html>