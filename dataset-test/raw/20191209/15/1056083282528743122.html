<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813697/%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%AF%D9%88%D9%86-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B2%D9%88%D8%B1-%D9%86%D8%AF%D8%A7%D8%B4%D8%AA-%D9%BE%DB%8C%DA%A9%D8%A7%D9%86-%DA%A9%D8%A7%D9%85-%D8%A2%D8%A8%DB%8C-%D9%87%D8%A7-%D8%B1%D8%A7-%D8%AA%D9%84%D8%AE-%D9%86%DA%AF%D9%87"/>
    <meta property="og:site_name" content="ایسنا"/>
    <meta property="article:published_time" content="2019-12-09T15:53:51+00:00"/>
    <meta property="og:title" content="استقلال بدون استراماچونی زور نداشت/ پیکان کام آبی‌ها را تلخ نگه داشت"/>
    <meta property="og:description" content="استقلال در غیبت آندره‌آ استراماچونی و در دقایق پایانی با تساوی دو بر دو مقابل پیکان متوقف شد."/>
  </head>
  <body>
    <article>
      <h1>استقلال بدون استراماچونی زور نداشت/ پیکان کام آبی‌ها را تلخ نگه داشت</h1>
      <address><time datetime="2019-12-09T15:53:51+00:00">09 Dec 2019, 15:53</time> by <a rel="author">مرتضی یعقوبی</a></address>
      <p>استقلال در غیبت آندره‌آ استراماچونی و در دقایق پایانی با تساوی دو بر دو مقابل پیکان متوقف شد.</p>
      <p>به گزارش ایسنا، از هفته چهاردهم لیگ برتر فوتبال ایران، پیکان از ساعت ۱۷:۳۰ میزبان استقلال بود که این بازی با تساوی ۲ بر ۲ خاتمه یافت و استقلال به صدرنشینی خود ادامه داد.</p>
      <p>مهدی قائدی در دقیقه ۷ و وریا غفوری در دقیقه ۵۹ برای استقلال و فراز امامعلی در دقیقه ۳۳ و پورامینی ۴+۹۰ برای پیکان گل زدند. همچنین در دقیقه ۴۴ شهریار مغانلو یک پنالتی را برای تیم پیکان از دست داد.</p>
      <p>استقلال در حالی در این دیدار به تساوی دست یافت که استراماچونی و دستیاران خارجی او حضور نداشتند و هدایت تیم بر عهده وریا غفوری بود. آبی‌ها با این تساوی ۲۶ امتیازی شدند و به صدرنشینی خود ادامه دادند. پیکان نیز با ۱۳ امتیاز در رده یازدهم جدول رده بندی باقی ماند.</p>
      <p>
        <b>نیمه نخست</b>
      </p>
      <p>در دقیقه ۵، وریا غفوری جدی‌ترین موقعیت بازی را خلق کرد. ضربه او از پشت محوطه جریمه در آستانه ورود به دروازه توسط وحید شیخ ویسی به کرنر رفت.</p>
      <p><b>گل:</b> در دقیقه ۷، علی کریمی با پاس در عمق، مهدی قائدی را در موقعیت تک به تک قرار داد و این بازیکن با ضربه جیپ توانست دروازه پیکان را باز کند.</p>
      <p>در دقیقه ۱۶، فرصت خوب گلزنی برای پیکان ولی سعید واسعی در مصاف تک به تک با حسینی موفق نبود و در نهایت خطر از روی دروازه استقلال دور شد.</p>
      <p>در دقیقه ۱۹، عارف غلامی با حرکتی خوب در زمین پیکان، مهدی قائدی را صاحب موقعیت گلزنی کرد اما ضربه این بازیکن با برخورد به پای مدافع حریف راهی کرنر شد.</p>
      <p>در دقیقه ۳۰، شهریار مغانلو فرصت بسیار خوبی باری گشودن دروازه استقلال داشت اما ضربه سر او دقیق نبود و توپ از فاصله بسیار اندک نسبت به تیرک دروازه بیرون رفت.</p>
      <p><b>گل:</b> پیکان در ضد حملات بسیار زهردار ظاهر شد و توانست در دقیقه ۳۳ توسط فراز امامعلی که سید حسین حسینی را دریبل زده بود، به گل برسد.</p>
      <p>در دقیقه ۳۸، پیکان روی غافلگیری مدافعان استقلال، توسط شهریار مغانلو صاحب موقعیت تک به تک شد که این مهاجم از موقعیتش استفاده نکرد و توپ با عملکرد خوب حسینی دفع شد.</p>
      <p>استقلال در دقیقه ۴۲ روی ارسال کرنر صاحب موقعیت گل شد اما واکنش شیخ ویسی موجب دور شدن توپ از روی دروازه پیکان شد. توپ در بازگشت تبدیل به موقعیت خطرناک برای پیکان شد که روزبه چشمی در داخل محوطه جریمه روی شهریار مغانلو مرتکب خطای پنالتی شد.</p>
      <p>شهریار مغانلو پشت ضربه پنالتی قرار گرفت و سید حسین حسینی با واکنش خوبی ضربه او را دفع کرد. توپ در بازگشت به مقابل محوطه شش قدم ارسال شد که چشمی شوت مغانلو را برای دومین مرتبه دفع کرد.</p>
      <p>
        <b>نیمه دوم</b>
      </p>
      <p>در ادامه وضعیت آشفته خط دفاعی استقلال، پیکان موقعیت بسیار خطرناکی را خلق کرد. ضربه شهریار مغانلو ابتدا توسط سید حسین حسینی دفع شد و در بازگشت سعید واسعی صاحب توپ شد که ضربه او را عارف غلامی از روی خط بازگرداند تا خطر جدی از روی دروازه استقلال دور شود.</p>
      <p>در دقیقه ۵۳، شوت از راه دور علی کریمی به محلی رفت که وحید شیخی ویسی ایستاده بود و این دروازه‌بان در دو مرحله توپ را کنترل کرد. توپ در بازگشت تبدیل به موقعیت خوبی برای پیکان شد که ضربه سر مهاجم پیکان روی سر عارف غلامی در آغوش سید حسین حسینی قرار گرفت.</p>
      <p><b>گل: </b>در دقیقه ۵۹، پاس رضاوند به غفوری رسید و این بازیکن با شوتی محکم از گوشه محوطه شش قدم دروازه حریف را گشود و استقلال مجددا از حریفش با یک گل پیش افتاد.</p>
      <p>در دقیقه ۶۸، ارسال خطرناک به روی دروازه استقلال در شلوغی محوطه جریمه با برخورد به روزبه چشمی به کرنر رفت.</p>
      <p>در دقیقه ۷۴، شوت مهدی قائدی از مقابل محوطه جریمه با اختلاف اندک از مقابل محوطه جریمه به بیرون رفت.</p>
      <p>در دقیقه ۸۱، پاس عالی تبریزی به قائدی قبل از اینکه به این بازیکن برسد، با دخالت مدافع پیکان راهی کرنر شد.</p>
      <p><b>گل: </b>در دقیقه ۴+۹۰ ضربه کاشته جلال علی محمدی به سمت دروازه استقلال با واکنش خوب حسینی همراه بود اما توپ به تیرک برخورد کرد و در مقابل دروازه پورامینی دروازه استقلال را گشود و بازی دو بر دو شد.</p>
      <p>این دیدار در نهایت با تساوی دو بر دو به پایان رسید.</p>
      <p><b>ترکیب استقلال: </b>سید حسین حسینی، محمد دانشگر، روزبه چشمی (کارت زرد)، عارف غلامی، وریا غفوری، مسعود ریگی، علی کریمی، میلیچ، فرشید اسماعیلی (مرتضی تبریزی ۷۵)، مهدی قائدی (سعید آقایی ۳+۹۰) و آرش رضاوند (فرشید باقری ۸۵).</p>
      <p><b>ترکیب پیکان:</b> وحید شیخ‌ویسی، حجت حق‌وردی، سید مهران موسوی (کارت زرد)، علی حمودی، سید محمد ستاری، ماهان رحمانی (حسین پورامینی ۷۱)، امیرحسین کریمی (جابر انصاری ۷۵)، سعید واسعی، جلال‌الدین علی‌محمدی، فراز امامعلی (کارت زرد) و شهریار مغانلو (کارت زرد).</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98091813704/%D9%88%D8%B1%DB%8C%D8%A7-%D9%87%D9%85%D9%87-%DA%A9%D8%A7%D8%B1%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%82%D8%A7%D8%A8%D9%84-%D9%BE%DB%8C%DA%A9%D8%A7%D9%86-%D8%B7%D9%84%D8%B3%D9%85-%D8%A7%D8%AF%D8%A7%D9%85%D9%87-%D8%AF%D8%A7%D8%B1-%D8%A2%D8%A8%DB%8C-%D9%87%D8%A7-%D8%AF%D8%B1"/>
        <a href="https://www.isna.ir/news/98091813708/%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%AF%D8%A7%D9%88%D8%B1%DB%8C-%D8%AF%DB%8C%D8%AF%D8%A7%D8%B1-%D9%BE%DB%8C%DA%A9%D8%A7%D9%86-%D9%88-%D8%A7%D8%B3%D8%AA%D9%82%D9%84%D8%A7%D9%84"/>
        <a href="https://www.isna.ir/news/98091813711/%D8%A2%D8%AE%D8%B1%DB%8C%D9%86-%D9%85%D9%88%D8%B6%D8%B9-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%AE%D8%B5%D9%88%D8%B5-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C"/>
        <a href="https://www.isna.ir/news/98091813720/%D8%B4%DB%8C%D8%AE-%D9%88%DB%8C%D8%B3%DB%8C-%D9%88%D8%B1%D8%B2%D8%B4%DA%AF%D8%A7%D9%87-%D8%A2%D8%B2%D8%A7%D8%AF%DB%8C-%D8%A8%D8%B1%D8%A7%DB%8C-%D9%85%D8%A7-%D8%A8%D9%87%D8%AA%D8%B1-%D8%A8%D9%88%D8%AF-%D9%85%D8%B3%D8%A7%D9%88%DB%8C-%D8%A8%D8%A7-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%86%D8%B5%D9%81%D8%A7%D9%86%D9%87"/>
        <a href="https://www.isna.ir/news/98091813727/%D9%88%D8%A7%DA%A9%D9%86%D8%B4-%DA%A9%D8%B1%DB%8C%D9%85%DB%8C-%D8%A8%D9%87-%D8%B9%D9%85%D9%84%DA%A9%D8%B1%D8%AF-%D9%85%D8%AF%DB%8C%D8%B1%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%AA%D8%B9%D8%B7%DB%8C%D9%84%D8%B4-%DA%A9%D9%86%DB%8C%D8%AF-%D8%A8%D8%B1%D9%88%DB%8C%D9%85-%D8%AE%D8%A7%D9%86%D9%87-%D9%85%D8%A7%D9%86"/>
        <a href="https://www.isna.ir/news/98091813730/%D9%88%D8%A7%DA%A9%D9%86%D8%B4-%D8%AD%DB%8C%D8%AF%D8%B1%DB%8C-%D8%A8%D9%87-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D9%81%D8%B1%D9%87%D8%A7%D8%AF-%D9%85%D8%AC%DB%8C%D8%AF%DB%8C-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7"/>
      </related>
    </article>
  </body>
</html>