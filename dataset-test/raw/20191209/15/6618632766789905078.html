<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/megalakult_es_a_kovetkezo_bioshock_jatekon_dolgozi.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Megalakult és a következő Bioshock játékon dolgozik a Cloud Chamber"/>
    <meta property="og:description" content="A munkálatok még nagyon az elején tartanak, így a premierre még biztosan sokat kell majd várnunk."/>
  </head>
  <body>
    <article>
      <h1>Megalakult és a következő Bioshock játékon dolgozik a Cloud Chamber</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author" href="https://gamepod.hu/tag/oriic.html" target="_blank">oriic</a></address>
      <p>A 2K ma bejelentette a cég kiadói márkája alá tartozó legújabb, teljes tulajdonú fejlesztőstúdióját <b>Cloud Chamber</b> néven. Történetmesélők egész csapatával, akik alig várják, hogy tovább feszegessék az interaktív szórakoztatás határait egyedi, lebilincselő és elgondolkodtató élményeket nyújtva a világnak, a Clould Chamber két helyszínen fog működni: a 2K San Francisco Bay Area központjában (Novato, Kalifornia), illetve az első kanadai 2K stúdióként Montreálban (Québec). A 2K továbbá azt is felfedte, hogy a Cloud Chamber az elkövetkező években a világszerte elismert <b>BioShock</b> franchise következő részén fog dolgozni.</p>
      <figure>
        <img src="https://static.trueachievements.com/customimages/100258.jpg"/>
      </figure>
      <p><i>„Ahogy folyamatosan bővítjük termékportfóliónkat továbbra is inspirálnak a lehetőségek, hogy még többet fektessünk be értékes IP-inkbe, remek emberekbe és kollektív, hosszútávi potenciáljukba”</i> mondta David Ismailer, a 2K elnöke.</p>
      <p>
        <i>„A BioShock az egyik legkedveltebb, kritikusok is dicsért és az egyik legjobban értékelt franchise az előző konzol generációban. Alig várjuk, hogy lássuk, mit tartogat majd erős narratívája és ikonikus belsőnézetes játékmenete a jövőben új stúdiónk, a Cloud Chamber csapatának vezetésével.”</i>
      </p>
      <p>A 22 két évnyi tapasztalatot és eddig 40 játékot maga mögött tudó veterán Kelley Gilmore lesz a Cloud Chamber globális stúdióvezetője, ezzel együtt pedig a 2K történetének első női fejlesztőstúdió vezetője. Gazdag tapasztalata túlmutat a produkciós vezetésen, a marketing iránymutatáson és a közönségkapcsolat menedzsmenten, valamint többek között két évtizedet töltött a 2K másik teljes tulajdonú stúdiója, a Firaxis Games tagjaként, ahol olyan sorozatokon dolgozott, mint a <i>Sid Meier’s Civilization</i> és az <i>XCOM</i>. Munkavégzésének helye Novato lesz.</p>
      <figure>
        <a href="https://yt3.ggpht.com/yJXauT0yC5McRynjPWCWxCPSEDxhoZFI-l4swaLeboDvnznpr-qVs01gQFXxIMoUHPK7H-OONA=w2120-fcrop64=1,00000000ffffffff-k-c0xffffffff-no-nd-rj">
          <img src="https://yt3.ggpht.com/yJXauT0yC5McRynjPWCWxCPSEDxhoZFI-l4swaLeboDvnznpr-qVs01gQFXxIMoUHPK7H-OONA=w2120-fcrop64=1,00000000ffffffff-k-c0xffffffff-no-nd-rj"/>
        </a>
      </figure>
      <p><i>„Azért hoztuk létre a Cloud Chamber stúdiót, hogy még felfedezetlen világokat– és azok rejtette történeteket – alkossunk, amik tovább feszegetik annak határait, hogy mit lehetséges bemutatni videojátékokon, mint médiumokon keresztül”</i> mondta Kelley Gilmore, a Cloud Chamber globális stúdióvezetője.</p>
      <p>
        <i>„A csapatunk hisz a sokféleség erejében és szépségében a stúdió összetétele és gondolkodásmódja tekintetében egyaránt. Rendkívül tapasztalt játékkészítők csapata vagyunk, számos a BioShock megalkotásáért, továbbfejlesztéséért és hírnevének fenntartásáért felelős taggal, és megtiszteltetés, hogy a 2K család része lehetünk ezen ikonikus franchise kísérőjeként.”</i>
      </p>
    </article>
  </body>
</html>