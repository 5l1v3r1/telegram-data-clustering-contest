<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476819-kompromitacja-poslanki-ko-nie-znala-efektow-szczytu-nato"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T15:05:41+00:00"/>
    <meta property="og:title" content="Totalna kompromitacja posłanki KO! Nie znała efektów szczytu NATO. &quot;Kwestia obrony Polski?&quot;. WIDEO"/>
    <meta property="og:description" content="&quot;Pani jest politykiem, wypowiada na tematy międzynarodowe, bezpieczeństwa, i nie jest pani w stanie powiedzieć, czym się zakończył szczyt NATO sprzed kilku dni?&quot; - zareagowała na serię wypowiedzi posłanki Moniki Ros..."/>
  </head>
  <body>
    <article>
      <h1>Totalna kompromitacja posłanki KO! Nie znała efektów szczytu NATO. "Kwestia obrony Polski?". WIDEO</h1>
      <address><time datetime="2019-12-09T15:05:41+00:00">09 Dec 2019, 15:05</time> by <a rel="author" href="https://wpolityce.pl/autorzy/810-tego-jeszcze-nie-grali" target="_blank">Tego jeszcze nie grali</a></address>
      <p>
        <b>Posłanka Nowoczesnej i klubu KO Monika Rosa na antenie radiowej „Jedynki” atakowała prezydenta Andrzeja Dudę za rzekomo źle prowadzoną politykę zagraniczną i bezpieczeństwa. W pewnym momencie redaktor Katarzyna Gójska poprosiła posłankę KO o ocenę efektów ostatniego szczytu NATO. Okazało się, że posłanka Rosa ich nie zna.</b>
      </p>
      <blockquote>Nie chciałam być taka brutalna, ale pan prezydent nie prowadzi polityki zagranicznej. To jest bardzo słaby prezydent, który jest ubezwłasnowolniony przez polski rząd i Jarosława Kaczyńskiego. Polska polityka zagraniczna jest polityką skierowaną głównie do wewnątrz</blockquote>
      <p>— starała się atakować prezydenta Monika Rosa.</p>
      <figure>
        <iframe data-src="https://twitter.com/pikus_pol/status/1204017916712062977" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>CZYTAJ TAKŻE: <a href="https://wpolityce.pl/swiat/476087-wazna-decyzja-ws-polski-na-szczycie-nato">Ważna decyzja na szczycie NATO! Jest aktualizacja planów obronnych Polski i państw bałtyckich. Zgodzić miał się również Erdogan</a></p>
      <p>
        <a href="https://wpolityce.pl/polityka/476695-nasz-wywiad-mucha-polska-jest-jednym-z-liderow-nato">NASZ WYWIAD. Mucha: „Polska jest jednym z liderów NATO w sensie politycznym i w sensie współdziałania”</a>
      </p>
      <blockquote>Jak pani ocenia ostatni szczyt NATO?</blockquote>
      <p>— zapytała red. Gójska.</p>
      <p>Po chwili ciszy, Monika Rosa odpowiedziała:</p>
      <blockquote>Jeśli chodzi o sytuację Polski, to uważam, że jej kwestia bezpieczeństwa, to przede wszystkim obecność w UE i strukturach NATO.</blockquote>
      <p>Katarzyna Gójska nie dała się jednak zbyć taką odpowiedzią.</p>
      <blockquote>Rozumiem, ale pytam panią, jak pani ocenia efekty ostatniego szczytu NATO?</blockquote>
      <p>— zwróciła się do Rosy dziennikarka.</p>
      <blockquote>Chodzi pani o sytuację dotycząca stanowiska prezydenta Dudy czy o co?</blockquote>
      <p>— zapytała posłanka KO.</p>
      <blockquote>Na szczycie NATO zapadła bardzo ważna decyzja dotycząca bezpieczeństwa Polski i naszego regionu. Pytam, jak pani ocenia aktywność pana prezydenta w tej sprawie. Zna pani efekt szczytu?</blockquote>
      <p>— dopytywała dalej red. Gójska.</p>
      <blockquote>Ja akurat aktywność pana prezydenta w zagraniczną polityki bezpieczeństwa i zagranicznej oceniam bardzo negatywnie z racji przede wszystkim tego, że Polska obronność faktycznie nie funkcjonuje</blockquote>
      <p>— próbowała wymigać się od konkretnej odpowiedzi posłanka Rosa.</p>
      <blockquote>Zna pani efekt tego szczytu czy nie? Słyszała pani, bo może pani coś umknęło</blockquote>
      <p>— powiedziała dziennikarka.</p>
      <p>W tym momencie posłanka Monika Rosa zaczęła domagać się, aby Katarzyna Gójska zdradziła jej efekty szczytu NATO.</p>
      <blockquote>Może nie umknęło, to słucham</blockquote>
      <p>— mówiła.</p>
      <blockquote>To ja się pytam, czy pani zna efekty tego szczytu</blockquote>
      <p>— zareagowała red. Gójska.</p>
      <blockquote>
        <b>Proszę o wypowiedź w takim razie</b>
      </blockquote>
      <p>— powiedziała posłanka Rosa.</p>
      <blockquote>Pani chciałaby się ode mnie tego dowiedzieć? Bo nie do końca rozumiem?</blockquote>
      <p>— zapytała red. Gójska.</p>
      <blockquote>Proszę powiedzieć, o co mnie pan konkretnie pyta, to wtedy będę wiedziała</blockquote>
      <p>— zadeklarowała Rosa.</p>
      <blockquote>Pytam panią o efekty ostatniego szczytu NATO, który odbył się w Wielkiej Brytanii dotyczące Polski. Pani zna te efekty czy nie?</blockquote>
      <p>— starała się dalej sprowokować posłankę KO do konkretniej odpowiedzi red. Gójska.</p>
      <blockquote>Nie wiem, o które efekty pani pyta. Chodzi o kwestie dotyczącą Turcji?</blockquote>
      <p>— zapytała Rosa.</p>
      <blockquote>Nie, dotyczącą Polski, a nie Turcji. Pan prezydent Andrzej Duda interesów Turcji nie reprezentował na żadnym szczycie NATO. To chociaż jeden</blockquote>
      <p>— powiedziała red. Gójska.</p>
      <blockquote>Kwestia obrony Polski?</blockquote>
      <p>— odpowiedziała niczym uczeń w szkole Monika Rosa.</p>
      <blockquote>Wie pani, NATO generalnie dotyczy spraw obronnych, a nie rolnych, zatem to nie jest jakieś duże odkrycie. Zna pani czy nie?</blockquote>
      <p>— zapytała Katarzyna Gójska.</p>
      <blockquote>Proszę mi powiedzieć, to wtedy będziemy miały o czym dyskutować</blockquote>
      <p>— zaapelowała Rosa.</p>
      <blockquote>Pani jest politykiem, wypowiada na tematy międzynarodowe, bezpieczeństwa, i nie jest pani w stanie powiedzieć, czym się zakończył szczyt NATO sprzed kilku dni? To jak pani jest w stanie oceniać zaangażowanie pana prezydenta, efekty jego pracy, jak pani nie wie, co się wydarzyło?</blockquote>
      <p>— powiedziała red. Gójska.</p>
      <blockquote>Jestem w stanie ocenić efekty pracy prezydenta, ponieważ widzę, jak wygląda pozycja Polski w UE i modernizacja polskiej armii, której nie ma</blockquote>
      <p>— stwierdziła Monika Rosa.</p>
      <blockquote>Rozumiem, że pani jeszcze z efektami szczytu NATO w Londynie musi się zapoznać</blockquote>
      <p>— mówiła red. Gójska.</p>
      <blockquote>Oczywiście, że zapoznam się szczegółowo</blockquote>
      <p>— zadeklarowała Monika Rosa.</p>
      <p>
        <b>Monika Rosa najpewniej nie zna efektów szczytu NATO, bardzo korzystnych dla bezpieczeństwa Polski, za to ma sporo do powiedzenia na temat tego, jak rzekomo złą politykę zagraniczną prowadzi prezydent Duda. Nie wygląda to zbyt poważnie.</b>
      </p>
      <p>tkwl/Twitter/”Jedynka”</p>
    </article>
  </body>
</html>