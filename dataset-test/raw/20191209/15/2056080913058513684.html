<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sport/2019/12/09/4003157_medvedev_nakazanieto_v_sporta_e_produljenie_na/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Медведев: Наказанието в спорта е продължение на хроничната антируска истерия"/>
    <meta property="og:description" content="Според министър-председателя Русия трябва да се възползва от правото да обжалва."/>
  </head>
  <body>
    <article>
      <h1>Медведев: Наказанието в спорта е продължение на хроничната антируска истерия</h1>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Изключването на Русия от големите спортни състезания за четири години е "продължение на антируската истерия", смята министър-председателят на страната Дмитрий Медведев.</p>
      <p>По-рано в понеделник <a href="https://www.dnevnik.bg/sport/2019/12/09/4002972_rusiia_poluchi_zabrana_da_uchastva_v_mejdunarodni/">Световната антидопингова агенция (WADA) наложи едно от най-големите наказания в историята на спорта</a>. Русия няма да може да приема и големи спортни събития за четири години.</p>
      <p>"Това, че всички тези решения се повтарят и зачестяват за спортисти, които така или иначе вече са били наказани, навежда на мисълта, че това е продължение на антируската истерия, която придоби хронична форма", каза Медведев, цитиран от ТАСС.</p>
      <p>Според него Русия трябва да се възползва от правото да обжалва.</p>
      <p>Генералният директор на Руската антидопингова агенция (РУСАДА) Юрий Ганус смята, че е нулева възможността наказанието да бъде опростено. По думите му при добри резултати санкцията може да бъде намалена.</p>
    </article>
  </body>
</html>