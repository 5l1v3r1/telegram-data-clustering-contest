<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/online/3998606206303310006/%D9%82%DB%8C%D9%85%D8%AA-%D8%B7%D9%84%D8%A7-%D9%88-%D8%A7%D8%B1%D8%B2-%D8%AF%D8%B1-%D8%A8%D8%A7%D8%B2%D8%A7%D8%B1-%DA%86%D9%86%D8%AF%D8%9F"/>
    <meta property="og:site_name" content="Jamejam Online"/>
    <meta property="article:published_time" content="2019-12-09T15:07:02+00:00"/>
    <meta property="og:title" content="قیمت طلا و ارز در بازار چند؟"/>
    <meta property="og:description" content="در ادامه روال چند وقت اخیر امروز نیز قیمت‌ها در بازار طلا و ارز صعودی بود."/>
  </head>
  <body>
    <article>
      <h1>قیمت طلا و ارز در بازار چند؟</h1>
      <address>
        <time datetime="2019-12-09T15:07:02+00:00">09 Dec 2019, 15:07</time>
      </address>
      <pre> در ادامه روال چند وقت اخیر امروز نیز قیمت‌ها در بازار طلا و ارز صعودی بود. </pre>
      <p>به گزارش <a href="http://jamejamonline.ir/">جام جم آنلاین</a> از ایسنا، در حالی که امروز (دوشنبه) در بازارهای جهانی، قیمت هر اونس طلا با افزاشی دو دلاری مواجه بود، قیمت هر گرم طلای ۱۸ عیار در ایران با ۵۰۰۰ تومان افزایش در طلافروشی‌ها به ۴۷۱ هزار تومان رسید.</p>
      <p>بر همین اساس قیمت سکه تمام بهار آزادی طرح جدید با ۳۰ هزار تومان افزایش به چهار میلیون و ۶۵۵ هزار تومان و قیمت سکه تمام طرح قدیم نیز با ۵۰ هزار تومان افزایش به چهار میلیون و ۶۲۰ هزار تومان رسید.</p>
      <p>نیم‌سکه هم دو میلیون و ۴۹۰ هزار تومان قیمت دارد که ۲۰ هزار تومان نسبت به روز گذشته افزایش نشان می‌دهد.</p>
      <p>طبق اعلام اتحادیه طلا و جواهر تهران، ربع سکه یک میلیون و ۵۷۰ هزار تومان و سکه گرمی ۹۰۰ هزار تومان داد و ستد می‌شوند که اولی ۱۰ هزار تومان افزایش قیمت دارد و دومی قیمتش ثابت مانده است.</p>
      <p>
        <b>قیمت ارز در صرافی‌ ها و بانک‌ ها</b>
      </p>
      <p>در همین حال، امروز قیمت خرید دلار در صرافی‌های مجاز بانکی نسبت به دیروز با افزایش ۶۰۰ تومانی همراه بود و قیمت خرید آن ۱۳ هزار و ۲۰۰ تومان اعلام شد. قیمت فروش این ارز نیز ۱۳ هزار و ۵۵۰ تومان است.</p>
      <p>همچنین هر یورو در این صرافی‌ها ۱۴ هزار و ۵۰۰ تومان خریداری و ۱۴ هزار و ۸۵۰ تومان فروخته می‌شود که قیمت این ارز ۴۰۰ تومان افزایش نشان می‌دهد.</p>
      <p>ارز مسافرتی (یوروی سهمیه‌ای) هم نسبت به روز گذشته با افزایش قیمت روبه‌رو شد؛ به طوریکه که قیمت هر یوروی مسافرتی با احتساب کارمزد با ۴۰۰ تومان افزایش به حدود ۱۵ هزار تومان رسید.</p>
      <p>در بانک‌ها نیز قیمت خرید دلار و یورو افزایش داشت و هر دلار ۱۳ هزار و ۲۲۴ تومان (۴۴۴ تومان بیشتر از دیروز) و هر یورو ۱۴ هزار و ۶۵۱ تومان (۳۵۶ تومان بیشتر از دیروز) از مشتریان خریداری می‌شد.</p>
    </article>
  </body>
</html>