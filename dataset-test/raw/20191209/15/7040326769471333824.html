<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/abdli-arastirmacilar-2019da-71-yeni-canli-turu-kesfetti-1409010"/>
    <meta property="og:site_name" content="Karar.com"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="ABD'li araştırmacılar, 2019'da 71 yeni canlı türü keşfetti"/>
    <meta property="og:description" content="California Bilimler Akademisi'nden uzmanlar, 2019'da 71 yeni hayvan ve bitki türü keşfetti. Dünyanın çeşitli yerlerindeki mağaralar, ormanlar ve okyanuslarda keşfedilen 71 canlı arasında çiçekler, balıklar, mercanlar, örümcekler, deniz salyangozları, karınca ve kertenkeleler yer aldı."/>
  </head>
  <body>
    <article>
      <h1>ABD'li araştırmacılar, 2019'da 71 yeni canlı türü keşfetti</h1>
      <address>
        <time datetime="2019-12-09T15:28:00+00:00">09 Dec 2019, 15:28</time>
      </address>
      <p>
        <b>California Bilimler Akademisi'nden uzmanlar, 2019'da 71 yeni hayvan ve bitki türü keşfetti. Dünyanın çeşitli yerlerindeki mağaralar, ormanlar ve okyanuslarda keşfedilen 71 canlı arasında çiçekler, balıklar, mercanlar, örümcekler, deniz salyangozları, karınca ve kertenkeleler yer aldı.</b>
      </p>
      <p>ABD'nin California Bilimler Akademisinden uzmanlar, bu yıl 71 yeni hayvan ve bitki türü keşfetti.</p>
      <p>CNN'de yer alan habere göre, dünyanın çeşitli yerlerindeki mağaralar, ormanlar ve okyanuslarda keşfedilen 71 canlı arasında çiçekler, balıklar, mercanlar, örümcekler, deniz salyangozları, karınca ve kertenkeleler yer aldı.</p>
      <p>
        <b>16 YENİ BALIK TÜRÜ KEŞFEDİLDİ</b>
      </p>
      <p>Araştırmacılar, bu yıl 16 yeni balık türü keşfederken, bunlardan Papua Yeni Gine kıyılarında yaşayan kedi gözlü kardinal balığı dikkati çekti. </p>
      <p>Böcek bilimci Darrell Ubick, yeni bulunan canlılar arasında 5 örümcek türünün yer aldığını belirterek, bunlardan birinin Meksika'nın Chihuahuan çölünde karıncaların oluşturduğu tepeciklerde yaşayan örümcek türü olduğunu kaydetti.</p>
      <p>
        <b>"CANLI TÜRLERİNİN 90'I DAHA BİLİNMİYOR"</b>
      </p>
      <p>California Bilimler Akademisi'nden Shannon Bennett, biyolojik çeşitlilik konusunda uzman bilim adamlarının doğada halen canlı türlerinin yüzde 90'ının bilinmediğini söylediğini aktararak "Her yeni keşfedilen canlı, bu değerli ekosistemin korunmasındaki rolümüzün ne kadar kritik olduğunu hatırlatıyor" ifadesini kullandı.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/turk-sularinda-56-yeni-canli-turu-tespit-edildi-1365076"/>
      </related>
    </article>
  </body>
</html>