<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/mhpli-bulent-ciftci-erdogani-hedef-alan-paylasimini-sildi-1409070"/>
    <meta property="og:site_name" content="Karar.com"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="MHP'li Bülent Çiftçi, Erdoğan'ı hedef alan paylaşımını sildi"/>
    <meta property="og:description" content="Cumhurbaşkanı Erdoğan'ın, İstanbul Şehir Üniversitesi ile ilgili Ahmet Davutoğlu, Ali Babacan ve Mehmet Şimşek için 'Halk Bankası'nı dolandırmaya çalışıyorlar' sözlerinin yankıları sürerken, konu ile ilgili MHP'den beklenmeyen bir çıkış geldi. MHP'nin mevcut MYK üyesi İbrahim Çiftçi, Erdoğan'ı hedef alan paylaşımlarını daha sonra sildi."/>
  </head>
  <body>
    <article>
      <h1>MHP'li Bülent Çiftçi, Erdoğan'ı hedef alan paylaşımını sildi</h1>
      <address>
        <time datetime="2019-12-09T15:51:00+00:00">09 Dec 2019, 15:51</time>
      </address>
      <p>
        <b>Cumhurbaşkanı Erdoğan'ın, İstanbul Şehir Üniversitesi ile ilgili Ahmet Davutoğlu, Ali Babacan ve Mehmet Şimşek için 'Halk Bankası'nı dolandırmaya çalışıyorlar' sözlerinin yankıları sürerken, konu ile ilgili MHP'den beklenmeyen bir çıkış geldi. MHP'nin mevcut MYK üyesi İbrahim Çiftçi, Erdoğan'ı hedef alan paylaşımlarını daha sonra sildi.</b>
      </p>
      <p>Ahmet Davutoğlu'nun Cumhurbaşkanı Recep Tayyip Erdoğan'a verdiği cevap ve yaptığı mal varlığı araştırılmasına yönelik çağrı tartışmaya yeni bir boyut kazandırırken, Cumhur İttifakı'nın ortağı MHP'den de konu ile ilgili dikkat çeken bir çıkış geldi.</p>
      <p>
        <b>ERDOĞAN'I HEDEF ALDI</b>
      </p>
      <p>MHP'nin mevcut MYK üyesi İbrahim Çiftçi, Twitter hesabından Cumhurbaşkanı Erdoğan'ı sert ifadelerle hedef alan paylaşımlarda bulundu. Çiftçi, "Şecaat arz eden Merd-i Kıpti kendisini ortaya koymaya başladı.Bugünün hasımları,dünün ihanet ortakları kirli çamaşırlarını dökerken kendilerini de göstermeye başladılar. Görebilenlere!" dedi.</p>
      <p>Çiftçi ikinci paylaşımında ise, "Serok Ahmet'i sahtekarlığın merkezine koyan RTE. Kendi yediği hurmaları da ifşa etmek mecburiyetinde kaldı. Cumhurbaşkanlığı Mazbatasını geciktirip AKP Genel Başkanlığına A:Davutoğlu'nu seçtirirken bu hukuksuzluğun temelini kendisi atmadı mı?" dedi. </p>
      <figure>
        <img src="https://static.karar.com/img/article_detail/19-12/09/74216698-2189136374722086-7391050555004551168-n.jpg"/>
      </figure>
      <p>
        <b>PAYLAŞIMLARI SİLDİ</b>
      </p>
      <p>MYK üyesi İbrahim Çiftçi söz konusu paylaşımları ise daha sonra sildi.</p>
      <related>
        <a href="https://www.karar.com/guncel-haberler/erdogandan-sehir-universitesi-ile-ilgili-aciklama-halk-bankasini-dolandirmaya-calisiyorlar-1407383"/>
      </related>
      <related>
        <a href="https://www.karar.com/ekonomi-haberleri/davutoglundan-erdogana-cevap-1407658"/>
      </related>
      <related>
        <a href="https://www.karar.com/guncel-haberler/son-dakika-sehir-universitesinden-erdoganin-aciklamasina-cevap-1409046"/>
      </related>
    </article>
  </body>
</html>