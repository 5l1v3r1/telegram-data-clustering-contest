<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082456-grosh-na-drku-stala-vdoma-cna-kapremontu-pivzavodvskogo-shlyahoprovodu-u-kremenchuc.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="Гроші на «дірку»: Стала відома ціна капремонту пивзаводівського шляхопроводу у Кременчуці"/>
    <meta property="og:description" content=" Програма капремонту доріг передбачає 30 млн грн, однак проектувальники оцінили ці роботи в 38 млн грн Програма капремонту доріг на 2020 рік передбачає 30 млн грн на пивзаводівський шляхопровід."/>
  </head>
  <body>
    <article>
      <h1>Гроші на «дірку»: Стала відома ціна капремонту пивзаводівського шляхопроводу у Кременчуці</h1>
      <address><time datetime="2019-12-09T15:06:00+00:00">09 Dec 2019, 15:06</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-12/1575892103_drka.jpg"/>
      </figure>
      <p>
        <b>Програма капремонту доріг передбачає 30 млн грн, однак проектувальники оцінили ці роботи в 38 млн грн</b>
      </p>
      <p>Програма капремонту доріг на 2020 рік передбачає 30 млн грн на пивзаводівський шляхопровід. Питання обговорювали сьогодні на засіданні земельної депутатської комісії. Як доповіла Катерина Бутенко, заступник директора департаменту ЖКГ, обстеження визначило, що ділянка в аварійному стані, і принаймні на рік буде обмежено рух великовантажного транспорту на час ремонтних робіт.</p>
      <blockquote>
        <a href="https://www.telegraf.in.ua/kremenchug/10082429-golovnu-drku-kremenchuka-na-pivzavodvskomu-shlyahoprovod-taki-zakriyut-asfaltom.html">
          <b>Головну дірку Кременчука на пивзаводівському шляхопроводі таки закриють асфальтом</b>
        </a>
      </blockquote>
      <p>Капремонт планується у наступному році. На час його будуть організовані об'їзні шляхи по залізничних коліях. Департамент ЖКГ вже направив лист Укрзалізниці.</p>
      <p>Повна вартість капремонту, яку визначили проектувальники, складає 38 млн грн, повідомив директор департаменту ЖКГ Іван Москалик. Він зауважив, що до Програми протягом року можуть бути внесені зміни, тобто додане фінансування, якщо будуть гроші в бюджеті.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>