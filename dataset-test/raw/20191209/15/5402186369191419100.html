<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/i-morgon-ar-det-slut-med-stodet-for-windows-10-mobile"/>
    <meta property="og:site_name" content="Mobil"/>
    <meta property="article:published_time" content="2019-12-09T15:18:00+00:00"/>
    <meta property="og:title" content="I morgon är det slut med stödet för Windows 10 Mobile"/>
    <meta property="og:description" content="Den som sitter på en Windows 10 Mobile-telefon gör bäst i att skaffa en ny telefon snarast."/>
  </head>
  <body>
    <article>
      <h6 class="kicker">Nu är det Android eller IOS som gäller</h6>
      <h1>I morgon är det slut med stödet för Windows 10 Mobile</h1>
      <address><time datetime="2019-12-09T15:18:00+00:00">09 Dec 2019, 15:18</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Den som sitter på en Windows 10 Mobile-telefon gör bäst i att skaffa en ny telefon snarast.</b></p>
      <p>Chansen att du använder en telefon som kör Windows 10 Mobile är mer eller mindre mikroskopisk. Det praktiskt taget övergivna mobila operativsystemet har i dagsläget en så liten global marknadsandel att den inte ens kan mätas, men att det fortfarande finns enstaka aktiva användare kvar därute är det nog ingen som tvivlar på. Och om de användarna värnar om sin säkerhet och integritet någorlunda så bör de nog uppsöka en mobilbutik innan affärerna stänger ikväll. För från och med i morgon upphör Microsoft med allt stöd för plattformen. Det innebär att det inte blir några fler uppdateringar och att man inte kommer att åtgärda buggar eller säkerhetsbrister längre, vilket självfallet gör plattformen till en farlig plats att uträtta ärenden av minsta känslig karaktär på. Microsoft aviserade att man skulle upphöra med Windows 10 Mobile-stödet redan i januari i år, och man har även rekommenderat användarna att söka sig till andra operativsystem. I praktiken är det med andra ord Android- eller IOS-telefoner som gäller, såvida man inte nöjer sig med någon enklare nischtelefon som kör Kai OS. Den som ändå väljer att köra vidare med sin Windows 10-mobil kan eventuellt glädjas åt att stödet för Office-apparna däremot kommer att finnas kvar fram till den 12 januari 2021. </p>
      <p>Annons</p>
      <footer>Källa <br/><a href="https://mspoweruser.com/windows-mobile-10-is-existing-support-on-the-10th-december-these-are-the-phones-to-switch-to/">Nu är det hög tid att lämna Windows 10 Mobile</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/vi-har-testat-nya-windows-phone"/>
        <a href="https://www.mobil.se/nyheter/windows-phone-forts-tter-att-rasa"/>
        <a href="https://www.mobil.se/nyheter/avvecklingen-av-windows-10-mobile-stodet-far-officiellt-datum"/>
        <a href="https://www.mobil.se/nyheter/windows-10-mobile-utvecklas-inte-l-ngre-aktivt"/>
      </related>
    </article>
  </body>
</html>