<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176379/sestrocne-dievcatko-prekonala-obrovsky-nador-svojim-zachrancom-naspievala-pesnicku-ktora-sa-stala-velkym-hitom"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T15:09:00+00:00"/>
    <meta property="og:title" content="Šesťročné dievčatko porazilo obrovský nádor. Svojim záchrancom naspievala pesničku, ktorá sa stala hitom"/>
    <meta property="og:description" content="Lyra valcuje v Británii všetky hitparády. Po tom, čo prekonala nádor na mozgu, svojim záchrancom naspievala pieseň, ktorá sa okamžite dostala do popredia najsťahovanejších pesničiek na zahraničnom webe."/>
  </head>
  <body>
    <article>
      <h1>Šesťročné dievčatko porazilo obrovský nádor. Svojim záchrancom naspievala pesničku, ktorá sa stala hitom</h1>
      <h2>Lyra valcuje v Británii všetky hitparády. Po tom, čo prekonala nádor na mozgu, svojim záchrancom naspievala pieseň, ktorá sa okamžite dostala do popredia najsťahovanejších pesničiek na zahraničnom webe.</h2>
      <address><time datetime="2019-12-09T15:09:00+00:00">09 Dec 2019, 15:09</time> by <a rel="author">Ľubomíra Somodiová</a></address>
      <p>SOMERSET 9. decembra -<b> Nikto nevedel prísť na to, čo jej je.</b> Rodina malej <b>Lyry Coel</b> zažívala bezprostredne po jej narodení krušné chvíle. Chodili od doktora k doktorovi. Tí dokonca rodičom dokonca vraveli, že ide len o vírus. No malej blondínke sa zdravotný stav stále zhoršoval. Pomohli jej až lekári z Výskumného centra nádorov a mozgu vo Veľkej Británii.</p>
      <h3>Lyra sa venuje spevu</h3>
      <p><b>Jej mama Elie <a href="https://www.bbc.com/news/uk-england-somerset-50672250?ocid=socialflow_facebook&amp;ns_mchannel=social&amp;ns_source=facebook&amp;ns_campaign=bbcnews&amp;fbclid=IwAR0KI7nLhwKoEYGfGF9Xe8zHSh30X5oCn6-KCsqMPgkX6YvG0oCCG_mkp5Y&amp;fbclid=IwAR0WT4su8VkuGc4ZrwmNooImTjChezFkVA5sM_7maPTlMxBQ7evDTTQFjYE">pre BBC</a> povedala, že nádor mal veľkosť pomaranča.</b> Keď mala šesť mesiacov lekárom sa našťastie podarilo dostať ju z toho najhoršieho von. Dnes má už šesť rokov, chodí do školy a vystupuje s kapelou, v ktorej hrá aj spieva. </p>
      <figure>
        <iframe src="https://www.youtube.com/embed/vJRyhNmgToI" width="1195" height="672" data-service="Youtube" scrolling="no"/>
      </figure>
      <p>Elie mala už dlhšiu dobu pocit, že jedného dňa sa musia lekárom, ktorí malej speváčke zachránili život, poďakovať. Jej dcérka to vyriešila bravúrnym spôsobom.</p>
      <h3>Peniaze poputujú na výskum </h3>
      <figure>
        <img src="https://upx.cz/XbR"/>
        <figcaption>Lyra sa svojim záchrancom poďakovala nezvyčajnou formou Foto: Youtube</figcaption>
      </figure>
      <p>Jej rodina vymyslela kreatívny spôsob, ako sa odvďačiť.  Lyry prespievala pesničku od <i>Boney M – When a Child is born. </i><b>Všetky peniažky, ktoré vďaka pesničke zinkasujú, venuje rodina lekárskemu ústavu, ktorý jej pomohol dostať sa zo zákernej choroby.</b></p>
      <p>Pesnička sa rýchlo stala hitom a je dosť pravdepodobné, že na výskum prispejú slušnou čiastkou.</p>
    </article>
  </body>
</html>