<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Primator-Hrib-Praha-pristoupi-k-tzv-Paktu-svobodnych-mest-606376"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T15:21:00+00:00"/>
    <meta property="og:title" content="Primátor Hřib: Praha přistoupí k tzv. Paktu svobodných měst"/>
    <meta property="og:description" content="Rada hlavního města Prahy souhlasila s přistoupení české metropole k tzv. Paktu svobodných měst, které na společném jednání příští týden podepíší představitelé Prahy, Bratislavy, Budapeště a Varšavy. Uvedená města tím deklarují vzájemnou spolupráci, sdílení zkušeností a podporu společných projektů."/>
  </head>
  <body>
    <article>
      <h1>Primátor Hřib: Praha přistoupí k tzv. Paktu svobodných měst</h1>
      <address>
        <time datetime="2019-12-09T15:21:00+00:00">09 Dec 2019, 15:21</time>
      </address>
      <p>
        <b>Rada hlavního města Prahy souhlasila s přistoupení české metropole k tzv. Paktu svobodných měst, které na společném jednání příští týden podepíší představitelé Prahy, Bratislavy, Budapeště a Varšavy. Uvedená města tím deklarují vzájemnou spolupráci, sdílení zkušeností a podporu společných projektů.</b>
      </p>
      <p>„Mám obrovskou radost, že se nám společně s primátory Bratislavy, Budapešti a Varšavy podaří díky podpisu společné deklarace navázat takto úzkou spolupráci, která tu historicky ještě nebyla a je pro region střední Evropy nesmírně důležitá. Budeme usilovat o ochranu a prosazování společných hodnot svobody, demokracie, právního státu či sociální spravedlnosti. Zároveň chceme navázat úzkou spolupráci a sdílet osvědčené postupy řízení města v důležitých oblastech jako je doprava, dostupnost bydlení, ochrana klimatu nebo digitální agenda,“ říká pražský primátor Zdeněk Hřib.</p>
      <p>Prahu, Bratislavu, Budapešť a Varšavu spojuje nejen společná historie, ale i kulturní odkaz nebo problematika financování městských programů. V rámci svých zemí hrají důležitou roli v oblasti inovací, hospodářského růstu i blahobytu. Proto se představitelé těchto měst domluvili, že budou o vzájemné spolupráci jednat v pondělí 16. prosince 2019 v Budapešti, kde podpisem tzv. Paktu svobodných měst deklarují konkrétní oblasti a postupy vzájemné spolupráce. Přistoupení Prahy k tzv. Paktu svobodných měst ještě bude ve čtvrtek schvalovat pražské zastupitelstvo.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Primator-Hrib-Praha-bojuje-proti-AIDS-pripojila-se-k-mezinarodni-iniciative-Fast-Track-Cities-606029"/>
        <a href="https://www.parlamentnilisty.cz/politika/politici-volicum/Primator-Hrib-Aplikace-PID-Litacka-kompletni-pruvodce-hromadnou-dopravou-605613"/>
        <a href="https://www.parlamentnilisty.cz/politika/politici-volicum/Primator-Hrib-Na-webovych-strankach-jsme-spustili-sekci-Vanoce-v-Praze-605340"/>
        <a href="https://www.parlamentnilisty.cz/politika/politici-volicum/Primator-Hrib-V-Praze-se-letos-vysadilo-temer-187-tisic-novych-stromu-605248"/>
      </related>
    </article>
  </body>
</html>