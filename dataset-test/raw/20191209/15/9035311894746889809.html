<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/fransanin-i-dunya-savasi-sonrasi-bosalan-6-koyu-muhtarlar-var-yasayanlar-yok"/>
    <meta property="og:site_name" content="euronews"/>
    <meta property="article:published_time" content="2019-12-09T15:11:06+00:00"/>
    <meta property="og:title" content="Fransa'nın 6 hayalet köyü: Tek yaşayanları muhtarlar"/>
    <meta property="og:description" content="Fransa'nın I. Dünya Savaşı sonrası boşalan 6 köyü: Muhtarları var, yaşayanları yok"/>
  </head>
  <body>
    <article>
      <h1>Fransa'nın 6 hayalet köyü: Tek yaşayanları muhtarlar</h1>
      <address><time datetime="2019-12-09T15:11:06+00:00">09 Dec 2019, 15:11</time> by <a rel="author">Yalcin Ademoglu</a></address>
      <p>Fransa'da I. Dünya Savaşı nedeni ile tüm nüfusunu kaybeden 6 köy bulunuyor. Issız bu köylerin muhtarları ise halen görevlerinin başında.</p>
      <p>Ülkenin doğusundaki Verdun bölgesinde bulunan bu 6 köy I. Dünya Savaşı'nın acımasız yanının tanıkları. Hepsi dünya harbi sırasında yerle bir olmuş, hepsinin savaş sırasında nüfusu sıfıra inmiş, hepsi mayın tarlasına dönmüş ve hepsi savaşta hayatını kaybeden askerlere mezar olmuş.</p>
      <h3>Seçilmiyor, atanıyorlar: Görevleri savaşın acılarını unutturmamak</h3>
      <p>Vali tarafından her seçim döneminde atanan bu muhtarların seçilme gibi bir sorunu doğal olarak yok. Bir kişinin bile yaşamadığı bu 'hayalet' köylerde onların tek görevi I. Dünya Savaşı'nın şahidi bu yerleri ayakta tutarak yaşanan acıların unutulmamasını sağlamak.</p>
      <figure>
        <iframe data-src="https://twitter.com/euronewses/status/989100350044082176" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bu 6 köyün bugüne kadar geçen zamanda boş kalmasının nedeni ise savaştan kalma patlamamış bomba ve mayınlara ev sahipliği yapması. Fakat asıl ve en önemli neden toprağın altındaki binlerce asker naaşına ev sahipliği yapması.</p>
      <p>Savaş günlerine tanıklık edenler o zamanlarda bölgenin adeta ay yüzeyine benzediğini anlatıyor. Taş üstünde taş kalmamış, tüm ağaçların yandığı, kül ve toz kaplı bir bölgeyi tasvir ediyorlar.</p>
      <figure>
        <iframe data-src="https://twitter.com/euronewses/status/989100354607501312" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Köylerin başındaki her muhtarın ise göreve geliş hikayesi farklı. Kimi doktorluğu bırakıp kendisini tarihe adamış, kimisi ise aile hikayesini devam ettirmek için kolları sıvamış.</p>
      <p>Örneğin Fleury-devant-Douaumont köyünün muhtarı Jean-Pierre Laparra'nın soyu bu köyde yaşamış ve 1916'daki Verdun Savaşı'nda köyle birlikte neredeyse yok olmuş. Sağ kalan dedesi ve ardından da babası boş köyde muhtarlık görevini üstlenmiş.</p>
      <figure>
        <iframe data-src="https://twitter.com/euronewses/status/783996318830264320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Köy halkının olmaması ise muhtarın görevlerinin eksik olduğu anlamına gelmiyor. Bunun için kendilerine yıllık 22 bin euro ödenek sağlanıyor. İlk görevleri ise köyde ayakta kalan tarihi anıtların tadilatını yapmak. Bomba ve mayın bölgelerinin çevrilmesini sağlamak, turistlere rehberlik etmek, peysaj çalışmalarını yürütmek de muhtarların diğer sorumlulukları arasında.</p>
      <p>Harabe haldeki 6 köyün isimleri şöyle:</p>
      <ul>
        <li>Beaumont-en-Verdunois</li>
      </ul>
      <figure>
        <iframe data-src="https://twitter.com/euronewses/status/639036760958324736" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>Bezonvaux</li>
      </ul>
      <figure>
        <iframe data-src="https://twitter.com/euronewses/status/809837983490637824" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>Cumières-le-Mort-Homme</li>
      </ul>
      <figure>
        <iframe data-src="https://twitter.com/euronewses/status/1182967798739419136" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>Fleury-devant-Douaumont</li>
      </ul>
      <figure>
        <iframe data-src="https://twitter.com/euronewses/status/984132008518537217" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>Haumont-près-Samogneux</li>
      </ul>
      <figure>
        <iframe data-src="https://twitter.com/euronewses/status/1113523405318426624" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>Louvemont-Côte-du-Poivre</li>
      </ul>
      <figure>
        <iframe data-src="https://twitter.com/euronewses/status/1059776665440514048" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://tr.euronews.com/2016/05/29/merkel-ve-hollande-verdun-muharebesi-nin-yildonumunde-bir-araya-geldi">Fransa ve Almanya, Verdun Muharebesi'nin 100. yılını anıyor</a>
        </li>
        <li>
          <a href="https://tr.euronews.com/2018/12/14/avrupa-nin-20-inci-yuzyilda-yasayan-diktatorleri-nerede-gomulu-">Avrupa'nın 20’inci yüzyılda yaşayan diktatörleri nerede gömülü?</a>
        </li>
        <li>
          <a href="https://tr.euronews.com/2018/02/22/yuzy-l-sonra-gelen-kimlik-tespiti">Yüzyıl sonra gelen kimlik tespiti</a>
        </li>
      </ul>
    </article>
  </body>
</html>