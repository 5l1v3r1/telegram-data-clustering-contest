<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-12-09/forbundskaptenen-mff-spelare-tackade-nej-till-landslaget"/>
    <meta property="og:site_name" content="Sydsvenskan"/>
    <meta property="article:published_time" content="2019-12-09T15:05:00+00:00"/>
    <meta property="og:title" content="Förbundskaptenen: MFF-spelare tackade nej till landslaget"/>
    <meta property="og:description" content="Men backen Anel Ahmedhodzic får resa till Qatar i januari."/>
  </head>
  <body>
    <article>
      <h1>Förbundskaptenen: MFF-spelare tackade nej till landslaget</h1>
      <h2>Bara en MFF-spelare blev uttagen till landslagets januariturné – utlånade Anel Ahmedhodzic.<br/>Men det beror inte på att MFF stoppade sin spelare likt förra året. Både Johan Dahlin och Oscar Lewicki tackade nej.</h2>
      <address><time datetime="2019-12-09T15:05:00+00:00">09 Dec 2019, 15:05</time> by <a rel="author">Fredrik Lindstrand Följ</a></address>
      <p>Anel Ahmedhodzic är utlånad från Malmö FF till danska Hobro fram till sommaren 2020. 20-åringens insatser i danska ligan har gett honom en plats på svenska landslagets vinterturné.</p>
      <p>– Anel har utvecklat sitt spel i Danmark. En intressant spelare med sin storlek som mittback, säger förbundskapten Janne Andersson på måndagens presskonferens.</p>
      <p>I övrigt blev ingen MFF-spelare uttagen.</p>
      <p>– Johan Dahlin och Oscar Lewicki hade eventuellt kunnat vara med, men tackade nej på grund av slitage och skadeproblematik, säger förbundskapten Janne Andersson.</p>
      <p>Janne Andersson betonar att spelarna inte nödvändigtvis hade blivit uttagna om de sagt att de var tillgängliga.</p>
      <p>– Vi hade även en del andra MFF-spelare med i resonemanget, säger Janne Andersson.</p>
      <p>Dessa nådde dock inte den slutgiltiga truppen.</p>
      <p>En som fick nej till att medverka var förre MFF-spelaren Dennis Hadzikadunic, vars ryska klubb Rostov stoppade honom. Precis som i fallet med Johan Dahlin och Oscar Lewicki påpekade dock Janne Andersson att det inte är säkert att Hadzikadunic hade fått en biljett till januariturnén ändå.</p>
      <hr/>
      <p>Fakta</p>
      <h3>Sveriges trupp till januariturnén</h3>
      <p>Målvakter: Peter Abrahamsson, BK Häcken, Pontus Dahlberg, Watford, Isak Pettersson, IFK Norrköping.</p>
      <p>Backar: Anel Ahmedhodzic, Hobro IK, Adam Andersson, BK Häcken, Joel Andersson, FC Midtjylland, Marcus Danielson, Djurgården, Kristopher Da Graca, IFK Göteborg, Martin Olsson, Jacob Une Larsson, Djurgården, Simon Sandberg, Hammarby IF.</p>
      <p>Mittfältare och forwards:</p>
      <p>Gustav Berggren, BK Häcken, Jesper Karlsson, IF Elsfborg, Jepser Karlström, Djurgården, Darijan Bojanic, Hammarby, August Erlingmark, IFK Göteborg, Alexander Fransson, IFK Norrköping, Simon Hedlund, Bröndy IF, Daleho Irandust, BK Häcken, Dino Islamovic, Östersunds FK, Alexander Kacaniklic, Hammarby, Jordan Larsson, Spartak Moskva, Robin Söder, IFK Göteborg, Anton Salétros, AIK, Muamer Tankovic, Hammarby.</p>
      <hr/>
    </article>
  </body>
</html>