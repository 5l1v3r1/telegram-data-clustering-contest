<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/son-dakika-haberi-yolcu-otobusu-devrildi-cok-sayida-yarali-var-41393486"/>
    <meta property="og:site_name" content="Hürriyet"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Son dakika haberi... Yolcu otobüsü devrildi: Çok sayıda yaralı var"/>
    <meta property="og:description" content="Erzincan'da kaza yapan hafif ticari araca çarpmamak için manevra yapan yolcu otobüsünün şarampole devrilmesi sonucu 2'si ağır 18 kişi yaralandı"/>
  </head>
  <body>
    <article>
      <h1>Son dakika haberi... Yolcu otobüsü devrildi: Çok sayıda yaralı var</h1>
      <h2>Erzincan'da kaza yapan hafif ticari araca çarpmamak için manevra yapan yolcu otobüsünün şarampole devrilmesi sonucu 2'si ağır 18 kişi yaralandı</h2>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author">AA</a></address>
      <figure>
        <video src="http://hurriyettv.cubecdn.net/2019/12/09/htv_41393500_360p.mp4"/>
      </figure>
      <p><a href="http://www.hurriyet.com.tr/haberleri/erzurum">Erzurum</a>-<a href="http://www.hurriyet.com.tr/haberleri/erzincan">Erzincan</a> kara yolu Üzümlü mevkisi Karakaya köyü yol ayrımında Evgi Altınsoy idaresindeki 55 LM 785 plakalı hafif ticari araç, kontrolden çıkarak bariyerlere çarptı.</p>
      <p>Aynı yönde seyir halindeki Mehmet Ali Karaman'ın kullandığı 34 BL 8655 plakalı yolcu otobüsü kaza yapan araca çarpmamak için manevra yapınca şarampole devrildi.</p>
      <p>Kazada 2'si ağır, 18 kişi yaralandı.</p>
      <p>Olay sebebiyle bölgeye çok sayıda polis, jandarma ve sağlık ekibi sevk edildi.</p>
      <p>Yaralılar ambulanslarla Binali Yıldırım Üniversitesi Mengücek Gazi Eğitim ve Araştırma Hastanesi ile kentteki bir özel hastaneye kaldırıldı.</p>
      <p>Kaza nedeniyle kara yolunda ulaşım, yaklaşık 2 saat kontrollü şekilde sağlandı.</p>
      <p>Üzümlü Kaymakamı Enver Yılmaz da olay yerine gelerek yetkililerden bilgi aldı.</p>
      <p>Kazaya karışan hafif ticari aracın çekici vasıtasıyla kaldırılmasının ardından kara yolu trafiğe açıldı.</p>
    </article>
  </body>
</html>