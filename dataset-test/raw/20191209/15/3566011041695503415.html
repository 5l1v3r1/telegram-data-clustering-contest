<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553513.html/%d8%af%d8%a7%d9%86%d8%b4%da%af%d8%a7%d9%87-%d8%a8%d8%a7%db%8c%d8%af-%d8%a8%d9%87-%da%a9%d9%85%da%a9-%d8%b5%d9%86%d8%b9%d8%aa-%d8%a8%db%8c%d8%a7%db%8c%d8%af--%d8%b9%d9%82%d8%a8-%d9%85%d8%a7%d9%86%d8%af%da%af%db%8c-%d9%87%d8%a7%db%8c-%d8%b5%d9%86%d8%b9%d8%aa%db%8c-%d8%a8%d8%a7%db%8c%d8%af-%d8%ac%d8%a8%d8%b1%d8%a7%d9%86-%d8%b4%d9%88%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:47:00+00:00"/>
    <meta property="og:title" content="دانشگاه باید به کمک صنعت بیاید/ عقب ماندگی‌های صنعتی باید جبران شود"/>
    <meta property="og:description" content="معاون سیاسی، امنیتی و اجتماعی استاندار کرمان گفت: با وجود تمام ظرفیت‌هایی که استان کرمان دارد لذا عقب افتادگی‌های فراوانی دارد که باید با همت و تلاش نخبگان و ارتباط قوی‌تر بین صنعت و دانشگاه این باید این عقب‌افتادگی‌ها جبران شود."/>
  </head>
  <body>
    <article>
      <h1>دانشگاه باید به کمک صنعت بیاید/ عقب ماندگی‌های صنعتی باید جبران شود</h1>
      <h2>معاون سیاسی، امنیتی و اجتماعی استاندار کرمان:</h2>
      <address>
        <time datetime="2019-12-09T15:47:00+00:00">09 Dec 2019, 15:47</time>
      </address>
      <p>معاون سیاسی، امنیتی و اجتماعی استاندار کرمان گفت: با وجود تمام ظرفیت‌هایی که استان کرمان دارد لذا عقب افتادگی‌های فراوانی دارد که باید با همت و تلاش نخبگان و ارتباط قوی‌تر بین صنعت و دانشگاه این باید این عقب‌افتادگی‌ها جبران شود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://ARMANEKERMAN.IR/">راه آرمان</a>؛ محمدصادق بصیری، معاون سیاسی، امنیتی و اجتماعی استاندار کرمان صبح امروز در مراسم تجلیل از پژوهشگران و فناوران برتر استان کرمان در سال ۹۸ ضمن گرامیداشت یاد سه شهید ۱۶ آذر ماه گفت: شهدا خون خود را در راه استقلال، آزادی، مبارزه با ظلم و بی‌عدالتی نثار کردند؛ این خون که بر زمین ریخته شد در جریان جنبش دانشجویی بوده که موجب تحولاتی در عرصه جوان گرایی و مبارزات مردم ایران شد؛ لذا جنبش دانشجویی به عنوان یک جنبش پویا و مفید جای خود را در دانشگاه و جامعه پیدا کرده است.  </p>
      <p>بصیری با بیان اینکه دانشگاه های جامع نگر یک دانشگاه فرهنگی است، تصریح کرد: 19 آذر روز تشکیل شورای انقلاب فرهنگی به دستور امام خمینی(ره) در سال 1363 است که مسائل فرهنگی در کشور ما اهمیت دارد؛ زیرا انقلاب ما یک انقلاب فرهنگی بوده است و رکن اصلی و تاثیر گزار انقلاب فرهنگی دانشگاه ها هستند.</p>
      <p>معاون سیاسی، امنیتی و اجتماعی استاندار کرمان حوزه و دانشگاه را دو بال فکور جامعه و نظام دانست و افزود: طبق فرمایشات مقام معظم رهبری علم و دین باید پا به پای یکدیگر حرکت کنند.</p>
      <p>وی با بیان اینکه ماه آذر ماه دانشگاهیان است، ابراز کرد: با توجه به اینکه در آذر ماه روز دانشجو، روز پژوهش، روز وحدت حوزه و دانشگاه است می توان از ماه آذر به عنوان ماه دانشگاهیان یاد کرد.</p>
      <p>بصیری ادامه داد: اهمیت نهاد دانشگاه در بین نهادهای دیگر مشخص است در ارکان نظام باید به نهاد دانشگاه به عنوان یک نهاد مستقل نگاه کنند و جریان هیئت امنایی بودن دانشگاه ها هم به همین دلیل است.</p>
      <p>وی نقش پژوهش در نهاد دانشگاه را یک نقش اصلی و محوری دانست و تاکید کرد: با توجه به رسالت هایی که دانشگاه در حوزه نخبگان دارد در حوزه پژوهش هم باید تقویت شود.</p>
      <p>معاون سیاسی، امنیتی و اجتماعی استاندار کرمان با بیان اینکه دانشجو، نخبگان و رسالت دانشگاه در کنار هم قرار دارند، گفت: دانشگاه مأمور تربیت انسان کامل است، انسان الهی، این رسالت را باید با تاکید بر معنویت واخلاق پیش ببرد.</p>
      <p>بصیری سلامت رفتار و اخلاق تربیت‌کنندگان که هم شامل انسان‌ها و متون می‌شود را ضروری دانست و مطرح کرد: دانش چراغی است که اگر با تعهد همراه شود می تواند به نتیجه مطلوب برسد.</p>
      <p>وی با تاکید برخود باوری و استقلال علمی دانشگاه عنوان کرد: از لوازم اصلی تحقیق خود باوری و استقلال است که خود به خود باعث استقلال در جامعه می‌شود هرچه استقلال دانشگاه حفظ شود و دخالت در آن کم تر شود دانشگاه را از تقلید دور می کند؛ لذا این استقلال به دانشگاه ها داده شده است.</p>
      <p>بصیری با بیان این مطلب که اصل آزاد اندیشی موجب نظریه پردازی می‌شود، اظهار کرد: کوشش برای انطباق پژوهش با نیازهای آنی و آتی جامعه صورت گیرد و افرادی باید تربیت کنید که باری از دوش مردم بردارند و فرهنگ‌سازی لازم در زمینه اینکه شغل پشت میز نشستن نیست، انجام دهید و فارغ‌التحصیلان ما باید آستین خود را بالا بزنند و مشکلات صنعت را حل کنند.</p>
      <p>معاون سیاسی، امنیتی و اجتماعی استاندار کرمان با بیان اینکه ما در تمامی عرصه ها دانشمندان فروانی داریم، افزود: دشمنان جمهوری اسلامی با تحریم اقتصادی ایران قصد فروپاشی این نطام را داشتند که همت و تلاش نخبگان و دانشمندان آنان را از اهدافشان دور کرد.</p>
      <p>وی به ظرفیت های و سرمایه های خدادای استان کرمان و داشتن نیروهای متخصص اشاره کرد و تأکید کرد: با وجود تمام ظرفیت هایی که استان کرمان دارد؛ اما عقب افتادگی های فروانی دارد که باید با همت و تلاش نخبگان و ارتباط قوی تر بین صنعت و دانشگاه عقب افتادگی ها باید جبران شود.</p>
      <p>وی به انتخابات نمایندگان مجلس شورای اسلامی اشاره کرد و گفت: افرادی که امسال در مجلس ثبت نام کردند نسبت به سال های گذشته جمعیتی جوان تر و تحصیل کرده هستند؛ امید است تا با حضور دانشگاهیان و پشتوانه  فرهنگی مجلس خوبی تشکیل شود.</p>
      <p>بصیری در پایان بیان کرد: برگزاری اینگونه مراسمات نشان‌دهنده دانشگاه اندیشه ورز، متعهد، متخصص، جامعه نگر، پویا مفید، هدفمند است.</p>
      <p>انتهای پیام/</p>
    </article>
  </body>
</html>