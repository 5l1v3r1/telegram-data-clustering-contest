<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/premier-wreczyl-stypendia-z-funduszu-stypendialnego-im-marii-i-lecha-kaczynskich-quotwyksztalcenie-to-nasz-skarb-narodowyquot,88488.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T15:32:00+00:00"/>
    <meta property="og:title" content="Premier wręczył stypendia z Funduszu Stypendialnego im. Marii i Lecha Kaczyńskich. &quot;Wykształcenie to nasz skarb narodowy&quot;"/>
    <meta property="og:description" content="Polska stoi przed ogromną szansą, bo ma wspaniałą polską młodzież, która chce się uczyć, a wykształcenie to nasz skarb narodowy - mówił w poniedziałek premier Mateusz Morawiecki podczas wręczenia stypendiów z Funduszu Stypendialnego im. Marii i Lecha Kaczyńskich w Janowie Lubelskim."/>
  </head>
  <body>
    <article>
      <h1>Premier wręczył stypendia z Funduszu Stypendialnego im. Marii i Lecha Kaczyńskich. "Wykształcenie to nasz skarb narodowy"</h1>
      <h2>Polska stoi przed ogromną szansą, bo ma wspaniałą polską młodzież, która chce się uczyć, a wykształcenie to nasz skarb narodowy - mówił w poniedziałek premier Mateusz Morawiecki podczas wręczenia stypendiów z Funduszu Stypendialnego im. Marii i Lecha Kaczyńskich w Janowie Lubelskim.</h2>
      <address><time datetime="2019-12-09T15:32:00+00:00">09 Dec 2019, 15:32</time> by <a rel="author" href="https://telewizjarepublika.pl/K.B." target="_blank">K.B.</a></address>
      <p>Morawiecki stwierdził, że "wykształcenie jest największym skarbem XXI wieku". Jak ocenił, w XX wieku "największym skarbem" były surowce, w tym ropa naftowa czy gaz, a w XXI wieku tymi skarbami są talenty i wiedza.</p>
      <p>"Polska stoi przed ogromną szansą, bo ma was, ma wspaniałą polską młodzież, której chce się chcieć, której chce się uczyć, chce się zdobywać wykształcenie, a to wykształcenie, to nasz skarb narodowy. Zresztą patron waszej wspaniałej nagrody - prezydent Lech Kaczyński powiedział, że musimy dbać o to, żeby rozwój był równomierny, ale również o to, żeby było jak najwięcej jak najlepiej wykształconej młodzieży" - mówił szef rządu.</p>
      <p>"Z mniejszych miast pochodzą wspaniałe postaci polskiej historii tacy jak Sienkiewicz, Chopin, Paderewski czy Jan Czochralski albo bardziej nam współcześni, jak Jakub Błaszczykowski, Adam Małysz czy Łukasz Piszczek, a więc Janów Lubelski, Godziszów czy wszystkie małe miejscowości wspaniałego, pięknego województwa lubelskiego, to także miejsca, gdzie trzeba szlifować nasze diamenty, czyli wasze talenty" - mówił Morawiecki do nagrodzonych stypendystów</p>
      <p>Fundusz stypendialny im. Marii i Lecha Kaczyńskich funkcjonuje od sześciu lat. W każdej edycji stypendia po 1 tys. zł otrzymuje 25 uzdolnionych, wyróżniających się uczniów ze szkół powiatu janowskiego. Pieniądze pochodzą ze zbiórek publicznych. "To taki nasz żywy pomnik dla śp. Marii i Lecha Kaczyńskich" - powiedział PAP starosta janowski Artur Pizoń.</p>
      <p>Po wręczeniu stypendiów szef rządu złoży kwiaty pod pomnikiem upamiętniającym ofiary katastrofy smoleńskiej w Janowie Lubelskim. </p>
      <figure>
        <iframe data-src="https://twitter.com/PremierRP/status/1204032013520510983?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1204032786266558465?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1204033642307166208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1204033904111423488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1204034185536643073?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PremierRP/status/1204034329686482944?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>