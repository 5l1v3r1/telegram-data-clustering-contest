<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/globurile-de-aur-2020-marriage-story-the-irishman-si-once-upon-a-time-cele-mai-multe-nominalizari-1922404909002019121519193782"/>
    <meta property="og:site_name" content="News.ro"/>
    <meta property="article:published_time" content="2019-12-09T15:49:00+00:00"/>
    <meta property="og:title" content="Globurile de Aur 2020 - „Marriage Story”, „The Irishman” şi „Once Upon a Time...”, cele mai multe nominalizări"/>
    <meta property="og:description" content="Lungmetrajul „Marriage Story”, regizat de Noah Baumbach, a primit cele mai multe nominalizări pentru cea de-a 77-a ediţie a galei Globurilor de Aur, trofee decernate de Asociaţia Presei Străine de la Hollywood (Hollywood Foreign Press Association, HFPA)."/>
  </head>
  <body>
    <article>
      <h1>Globurile de Aur 2020 - „Marriage Story”, „The Irishman” şi „Once Upon a Time...”, cele mai multe nominalizări</h1>
      <address><time datetime="2019-12-09T15:49:00+00:00">09 Dec 2019, 15:49</time> by <a rel="author">Patricia Marinescu</a></address>
      <p>
        <b>Lungmetrajul „Marriage Story”, regizat de Noah Baumbach, a primit cele mai multe nominalizări pentru cea de-a 77-a ediţie a galei Globurilor de Aur, trofee decernate de Asociaţia Presei Străine de la Hollywood (Hollywood Foreign Press Association, HFPA).</b>
      </p>
      <p>Cea de-a 77-a ediţie a galei de decernare a trofeelor Globurile de Aur va avea loc pe 5 ianuarie 2020, la Los Angeles.</p>
      <p>Actorul Ricky Gervais va fi, pentru a cincea oară, gazda ceremoniei. Globurile de Aur se numără între cele mai prestigioase distincţii acordate pentru cinematografie şi televiziune.</p>
      <p>Vor fi acordate premii la 25 de categorii: 14 pentru film şi 11 pentru televiziune.</p>
      <p>Actriţa de comedie şi realizatoarea de televiziune Ellen DeGeneres va fi recompensată la această ediţie cu trofeul onorific „Carol Burnett”, iar actorul şi producătorul Tom Hanks va primi trofeul onorific „Cecil B. DeMille”.</p>
      <p>Actorii Dakota Fanning, Susan Kelechi Watson şi Tim Allen împreună cu ambasadorii galei de anul acesta, Dylan şi Paris Brosnan, cu Lorenzo Soria, preşedintele Hollywood Foreign Press Association, şi cu Barry Adelman, producător executiv şi vicepreşedinte al Dick Clark Productions, au anunţat luni nominalizările.</p>
      <p>„Marriage Story” a primit 6 selecţii, fiind urmat de „The Irishman” al lui Martin Scorsese şi de „Once Upon a Time in Hollywood” al lui Quentin Tarantino, cu câte 5.</p>
      <p>Cel mai bun film-dramă va fi ales dintre „The Irishman” (Netflix), „Marriage Story” (Netflix), „1917” (Universal), „Joker” (Warner Bros.) şi „The Two Popes” (Netflix).</p>
      <p>Cel mai bun musical sau comedie va fi „Once Upon a Time in Hollywood”, „Jojo Rabbit”, „Knives Out”, „Rocketman” sau „Dolemite Is My Name”.</p>
      <p>La categoria „cel mai bun regizor” au fost selectaţi Bong Joon-ho („Parasite”), Sam Mendes („1917”), Todd Phillips („Joker”), Martin Scorsese („The Irishman”) şi Quentin Tarantino („Once Upon a Time in Hollywood”).</p>
      <p>La categoria „cel mai bun scenariu” au fost nominalizaţi Noah Baumbach („Marriage Story”), Bong Joon-ho &amp; Han Jin-won („Parasite”), Anthony McCarten („The Two Popes”), Quentin Tarantino („Once Upon a Time in Hollywood”) şi Steven Zaillian („The Irishman”).</p>
      <p>Actriţele nominalizate pentru cel mai bun rol într-o dramă sunt Cynthia Erivo („Harriet”), Scarlett Johansson („Marriage Story”), Saoirse Ronan („Little Women”), Charlize Theron („Bombshell”) şi Renée Zellweger („Judy”).</p>
      <p>Cât priveşte actorii, pentru cel mai bun rol într-o dramă, au fost nominalizaţi Christian Bale („Ford v Ferrari”), Antonio Banderas („Dolor y gloria”), Adam Driver („Marriage Story”), Joaquin Phoenix („Joker”) şi Jonathan Pryce („The Two Popes”).</p>
      <p>Tom Hanks („A Beautiful Day in the Neighborhood”), Anthony Hopkins („The Two Popes”), Al Pacino („The Irishman”), Joe Pesci („The Irishman”) şi Brad Pitt („Once Upon a Time in Hollywood”) au fost nominalizaţi la categoria „cel mai bun actor în rol secundar într-un lungmetraj”.</p>
      <p>Kathy Bates („Richard Jewell”), Annette Bening („The Report”), Laura Dern („Marriage Story”), Jennifer Lopez („Hustlers”) şi Margot Robbie („Bombshell”) au fost selectate la categoria „cea mai bună actriţă în rol secundar într-un lungmetraj”.</p>
      <p>La categoria „cel mai bun actor într-o comedie sau musical” au fost nominalizaţi Daniel Craig („Knives Out”), Roman Griffin Davis („Jojo Rabbit”), Leonardo DiCaprio („Once Upon a Time in Hollywood”), Taron Egerton („Rocketman”) şi Eddie Murphy („Dolemite Is My Name”).</p>
      <p>Cea mai bună actriţă într-o comedie sau musical va fi desemnată Awkwafina („The Farewell”), Ana de Armas („Knives Out”), Cate Blanchett („Where’d You Go, Bernadette”), Beanie Feldstein („Booksmart”) sau Emma Thompson („Late Night”).</p>
      <p>Cel mai bun cântec original va fi ales dintre „Beautiful Ghosts” („Cats”), „(I’m Gonna) Love Me Again” („Rocketman”), „Into the Unknown” („Frozen II”), „Spirit” („The Lion King”) şi „Stand Up” („Harriet”).</p>
      <p>Pentru cea mai bună coloană sonoră va fi premiat Alexandre Desplat, „Little Women”, Hildur Guðnadóttir, „Joker”, Randy Newman, „Marriage Story”, Thomas Newman, „1917”, sau Daniel Pemberton, „Motherless Brooklyn”.</p>
      <p>La categoria „cel mai bun film într-o limbă străină” au fost selectate „The Farewell” (China), de Lulu Wang, „Les misérables” (Franţa), de Ladj Ly, „Dolor y gloria” (Spania), de Pedro Almodóvar, „Parasite” (Corea de Sud), de Bong Joon-ho, şi „Portrait de la jeune fille en feu” (Franţa), de Céline Sciamma.</p>
      <p>Cea mai bună animaţie va fi „Frozen II” (Disney), „How to Train Your Dragon: The Hidden World” (Universal), „Missing Link” (United Artists Releasing), „Toy Story 4” (Disney) sau „Lion King” (Disney).</p>
      <p>Cât priveşte producţiile de televiziune, cele mai multe nominalizări - 4 - au fost primite de „Chernobyl”, „Unbelievable” şi „The Crown”.</p>
      <p>La categoria „cea mai bună actriţă într-o miniserie sau film de televiziune” au fost selectate: Kaitlyn Dever („Unbelievable”), Joey King („The Act”), Helen Mirren („Catherine the Great”), Merritt Wever („Unbelievable”) şi Michelle Williams („Fosse/Verdon”).</p>
      <p>Pentru titlul de „cel mai bun actor într-o miniserie sau film de televiziune” au fost aleşi: Christopher Abbott („Catch-22”), Sacha Baron Cohen („The Spy”), Russell Crowe („The Loudest Voice”), Jared Harris („Chernobyl”) şi Sam Rockwell („Fosse/Verdon”).</p>
      <p>Cât priveşte categoria „cea mai bună actriţă într-un serial dramă”, aici au fost selectate Jennifer Aniston („The Morning Show”), Olivia Colman („The Crown”), Jodie Comer („Killing Eve”), Nicole Kidman („Big Little Lies”) şi Reese Witherspoon („Big Little Lies”).</p>
      <p>Actorii nominalizaţi pentru „cel mai bun rol într-un serial dramă” sunt Brian Cox („Succession”), Kit Harington („Game of Thrones”), Rami Malek („Mr. Robot”), Tobias Menzies („The Crown”) şi Billy Porter („Pose”).</p>
      <p>Cea mai bună miniserie sau film de televiziune va fi „Catch-22″ (Hulu), „Chernobyl” (HBO), „Fosse/Verdon” (FX), „The Loudest Voice (Showtime) sau „Unbelievable” (Netflix).</p>
      <p>Cel mai bun actor într-un serial musical sau comedie va fi ales dintre Michael Douglas, „The Kominsky Method”, Bill Hader, „Barry”, Ben Platt, „The Politician”, Paul Rudd, „Living With Yourself”, şi Rami Youssef, „Ramy”.</p>
      <p>La categoria „cea mai bună actriţă într-un serial musical sau comedie” au fost nominalizate Christina Applegate, „Dead to Me”, Rachel Brosnahan, „The Marvelous Mrs. Maisel”, Kirsten Dunst, „On Becoming a God in Central Florida”, Natasha Lyonne, „Russian Doll”, şi Phoebe Waller-Bridge, „Fleabag”.</p>
      <p>La categoria „cea mai bun actriţă în rol secundar într-un serial, miniserie sau film de televiziune” au fost nominalizate Patricia Arquette („The Act”), Helena Bonham Carter („The Crown”), Toni Collette şi Meryl Streep („Big Little Lies”) şi Emily Watson („Chernobyl”).</p>
      <p>Pentru Streep, aceasta este a 34-a nominalizare la Globurile de Aur, stabilind un record.</p>
      <p>Pentru „cel mai bun actor în rol secundar într-un serial, miniserie sau film de televiziune” concurează Alan Arkin („The Kominski Method”), Kieran Culkin („Succession”), Andrew Scott („Fleabag”), Stellan Skarsgård („Chernobyl”) şi Henry Winkler („Barry”).</p>
      <p>Cel mai bun serial comedie sau musical va fi „Barry” (HBO), „Fleabag”, „The Kominsky Method” (Netflix), „The Marvelous Mrs. Maisel” (Amazon) sau „The Politician” (Netflix).</p>
      <p>Cel mai bun serial-dramă va fi „Big Little Lies” (HBO), „The Crown” (Netflix), „Killing Eve” (BBC America), „The Morning Show” (Apple TV Plus) sau „Succession” (HBO).</p>
      <p>Cât priveşte numărul de nominalizări pe reţele, Netflix conduce cu 34.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>