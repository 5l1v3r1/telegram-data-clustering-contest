<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411817/veysel-ipekci-videodan-sonra-yeni-bir-aciklama-daha-yapti"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T15:09:00+00:00"/>
    <meta property="og:title" content="Veysel İpekçi, videodan sonra yeni bir açıklama daha yaptı"/>
    <meta property="og:description" content="Veysel İpekçi, videodan sonra yeni bir açıklama daha yaptı"/>
  </head>
  <body>
    <article>
      <h1>Veysel İpekçi, videodan sonra yeni bir açıklama daha yaptı</h1>
      <h2>Güngören Belediyesi Başkan Yardımcısı olarak görev yaparken, personele verdiği cezayla gündeme gelen Vaysel İpekçi, yeni bir açıklama yaptı. İpekçi, "Belediye başkanı komuoyunu aydınlatmalıdır" dedi.</h2>
      <address>
        <time datetime="2019-12-09T15:09:00+00:00">09 Dec 2019, 15:09</time>
      </address>
      <p>Amirlerine saygısızlık ettiğini ileri sürdüğü personele verdiği cezayla kamuoyunun gündemine gelen <b>Veysel İpekçi</b>, dün akşam saatlerinde bir video yayınlayarak yaşananları anlatmıştı. Videonun ardından tepkiler daha da artınca İpekçi bu kez Twitter hesabından yeni açıklama yapma gereği duydu. İşte İpekçi'nin yeni açıklamaları:</p>
      <p>"Olay şahsımla alakalı bir kibir meselesi değildir. Bir gün önce dışarıda bir topluluğa, belediye başkanı ve meclis üyeleri ile gittik. Ziyarette herkes başkan girerken ve çıkarken ayağa kalkarak saygı göstermiştir. İlgili personel ayağa kalkmamıştır.</p>
      <p>Ertesi sabah ilgili personele katta bir yere geçmesini, ve AMİRLERİ geldiğinde ayağa kalkması talimatını kimseden emir almadan verdim.Çok kısa bir süre sonra etrafında toplanmalar olduğu iletildi. Etrafındaki memurları servislerine gönderdim. Şöför personeli makama çağırdım.</p>
      <p>Kendisine çay ikram edip 45 dakikaya yakın tavsiyede bulundum. Bana karşı yapılanlara sabrettiğimi ama belediye başkanını milletin seçtiğini ve herkesin hürmet gösterdiği topluluklarda personelin saygı göstermemesinin protesto olduğunu ilettim.</p>
      <p>Makam odasının önünde talimat verdim. Ve buradaki kamerada ses kaydı ve talimatın içeriği de olmalıdır.</p>
      <p>Yeni dönemde bize tahsis edilen makam şöförlüklerini zaten kaldırdık. 1/3 belediye aracını iade ettik. 13 şöför personeli emekli ettik.Makam şöförüm yoktur. Makam aracını kendim sürüyordum.Bu şöför personel ile belediyenin hiçbir yerinde birlikte bulunmadım.</p>
      <p>Olay da bahsi geçen yer tuvalet değil acil çıkış kapısıdır. Orada bulun diye de bir talimat vermedim. Olay çok kısa bir süre sürmüştür.</p>
      <p>Ben soruşturmanın selameti için derhal istifa ettim. Hala hukuk yolu ile konunun çözülmesini talep ediyorum. İlgili personel dahil soruşturma açılmalıdır. Olay tüm yönleriyle incelenmelidir. Belediye başkanı @Bunyamindemirdr kamuoyunu aydıtmalıdır.</p>
      <p>Soruşturma sonucuna saygılıyım.</p>
      <p>"Kol kırılmış", şahsım ailem çocuklarım ve yakınlarım sokağa çıkamaz hale gelmiştir."</p>
      <figure>
        <iframe data-src="https://twitter.com/veyselipekci/status/1203963160937615361?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>