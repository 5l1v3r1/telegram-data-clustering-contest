<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/tanacsok/nepperuzo/2019/12/09/benzines_igaslovat_500_ezerert/"/>
    <meta property="og:site_name" content="totalcar"/>
    <meta property="article:published_time" content="2019-12-09T15:36:00+00:00"/>
    <meta property="og:title" content="Benzines igáslovat 500 ezerért"/>
    <meta property="og:description" content="Méreteim miatt kisebb autó nem igazán jöhet szóba - mit ajánl így a Becsületes?"/>
  </head>
  <body>
    <article>
      <h1>Benzines igáslovat 500 ezerért</h1>
      <address><time datetime="2019-12-09T15:36:00+00:00">09 Dec 2019, 15:36</time> by <a rel="author">becsuletesnepper.hu</a></address>
      <p>
        <b>Nem vagyok orákulum, nem ismerek minden autót, a véleményem szubjektív, személyes tapasztalataim, érzelmeim alapján alakul ki. Rossznak mondott autóból is van jó, jónak tartottból is akad elhanyagolt vacak. Csak egy nepper vagyok, nem próféta, én is tévedhetek.</b>
      </p>
      <hr/>
      <blockquote>Kedves Becsületesnepper!<br/>A kérdés adott: benzines (szívó) autót keresek 500.000Ft-ért. Nem vagyok márkahű, a kinézet sem érdekel igazán. A célom az, hogy ne kelljen felváltva karosszérialakatoshoz és autószerelőhöz hordanom az autót. Napi ~40km-t használnám (ennek 3/4 része országút, a többi város) + évente 1-2 hosszabb utazás. <br/>Amiket eddig néztem: Ford Focus és Mondeo MK2&amp;MK3 (bár utóbbinál az az érzésem, hogy ennyiért még nincs olyan, ami nem hulla), Toyota Avensis, G Astra, Hyundai Accent, Kia Rio, Suzuki Ignis, Fiat Punto (mk2).<br/>Ezekből melyek azok, amelyeket kihúzhatom a listáról illetve amik maradhatnak, azoknál milyen motorral érdemes vásárolni őket? Az általam leírtakon kívül milyen autókat, milyen motorral lenne érdemes még hozzáadni ehhez a "listához"? <br/>Méreteim miatt (187cm/130kg) kisebb autók nem igazán jöhetnek szóba, Puntóban még biztosan kényelmesen elférek.<br/>Választ előre is köszönöm!</blockquote>
      <hr/>
      <p>Kedves Kérdező!</p>
      <figure>
        <img src="https://kep.cdn.indexvas.hu/1/0/3069/30694/306949/30694955_5638bba358ad9370364de3e527759372_wm.jpg"/>
      </figure>
      <p>Az MK3-as Mondeóból csak hullát láttam ennyiért, jellemzően el van rohadva az ajtók alja, első sárvédők, küszöbök. A Focus jó, ott is a kaszni rozsdásodására kell figyelni. Az Avensis kevésbé rozsdásodik, ugyanakkor meglehetősen strapabíró műszakilag is. A Hyundai Accent és a Kia Rio is az erősen ajánlható kategóriába tartoznak, de megemlíteném az 1999-től gyártott Honda Accordot is, vagy a Toyota Corollát. A Suzuki Ignisszel is tennék egy ülés próbát, hogy elfér-e benne, az is agyonüthetetlen.</p>
      <p>Üdv,</p>
      <p>
        <a href="https://becsuletesnepper.hu/">-Becsületesnepper-</a>
      </p>
    </article>
  </body>
</html>