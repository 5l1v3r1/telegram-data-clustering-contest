<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/ciri-glowna-bohaterka-serialu-wiedzmin-netfliksa-tak-wygladaly-pierwsze-szkice-scenariusza.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T15:58:00+00:00"/>
    <meta property="og:title" content="Ciri główną bohaterką serialu Wiedźmin Netfliksa? Tak wyglądały pierwsze szkice scenariusza"/>
    <meta property="og:description" content="Pierwszy sezon Wiedźmina ukaże się w całości już 20 grudnia na platformie Netflix."/>
  </head>
  <body>
    <article>
      <h1>Ciri główną bohaterką serialu Wiedźmin Netfliksa? Tak wyglądały pierwsze szkice scenariusza</h1>
      <h2>Pierwszy sezon Wiedźmina ukaże się w całości już 20 grudnia na platformie Netflix.</h2>
      <address><time datetime="2019-12-09T15:58:00+00:00">09 Dec 2019, 15:58</time> by <a rel="author">LM</a></address>
      <p>Niezależnie od tego, czy z uniwersum Wiedźmina najpierw zapoznaliście się za pośrednictwem książek Andrzeja Sapkowskiego, czy gier studia CD Projekt RED, to nie ulega wątpliwości, że <b>niemal każde spojrzenie na wiedźmiński świat zawdzięczacie postaci Geralta z Rivii. Tę perspektywę postanowiła zmienić showrunnerka serialu Wiedźmin Netfliksa, aczkolwiek sama przyznaje, że pierwsze szkice mogłyby być zbyt wielką rewolucją dla fanów marki</b>. Dlaczego? Pierwsze szkice scenariusza bazowały na powieści Pani Jeziora i zakładały, że główną bohaterką i narratorką serialu będzie Cirilla. Ostatecznie jednak pomysł zarzucono.</p>
      <figure>
        <img src="https://img6.gram.pl/brbk20191209155942692rxeg.jpg"/>
      </figure>
      <p>W najnowszym materiale promocyjnym serialu na YouTube Lauren <b>Hissrich przyznaje, że takie ujęcie nie pozostawiało zbyt wiele miejsca dla samego Geralta i tego, jak on widzi otaczający go świat</b>. Tym samym scenarzyści postawili na trzy główne postacie – Geralta, Ciri i Yennefer, a następnie bazując na Ostatnim Życzeniu i Mieczu Przeznaczenia, wykreowali trzy różne perspektywy na zaprezentowane w serii wydarzenia. Hissrich podkreśla, że <b>głównym celem było to, by każda z pierwszoplanowych postaci najpierw mówiła sama za siebie, zanim zostanie przedstawiona oczami innych bohaterów</b>. Tym samym, jeśli oczekiwaliście, że Geralt będzie grał pierwsze skrzypce, to wcale nie musi tak być, co wcale nie musi działać na niekorzyść linii fabularnej.<br/><br/>Czy Netflix dowiezie? O tym przekonamy się już za kilkanaście dni. <b>Pierwszy sezon Wiedźmina ukaże się w całości na platformie Netflix już 20 grudnia</b>. Jeśli czujecie niedosyt wiedźmińskich klimatów, to <a href="https://www.gram.pl/news/2019/12/07/premiera-fanowskiego-filmu-pelnometrazowego-o-wiedzminie-pol-wieku-poezji-pozniej.shtml">czas oczekiwania może umilić Wam debiutujący przed kilkoma dniami fanowski film Pół Wieku Poezji Później</a>.</p>
      <p>https://www.youtube.com/watch?v=8LiD3i9DS_c&amp;t=0s https://www.youtube.com/watch?v=AZDPuYeQQNM https://www.youtube.com/watch?v=KQPxD-GbF2c https://www.youtube.com/watch?time_continue=232&amp;v=swrEQWD1GlU&amp;feature=emb_logo</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl.</a>
      </p>
    </article>
  </body>
</html>