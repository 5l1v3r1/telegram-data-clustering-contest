<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123208"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T15:09:00+00:00"/>
    <meta property="og:title" content="2 கிலோ கஞ்சா மீட்பு - மூவர் கைது"/>
    <meta property="og:description" content="போதைப்பொருள் வைத்திருந்த 3 பேரை கடற்படை மற்றும் பொலிஸார் இணைந்து கிண்ணியா மற்றும் புத்தளத்தில் வைத்து நேற்று (08) கைது செய்துள்ளனர்"/>
  </head>
  <body>
    <article>
      <h1>2 கிலோ கஞ்சா மீட்பு - மூவர் கைது</h1>
      <address>
        <time datetime="2019-12-09T15:09:00+00:00">09 Dec 2019, 15:09</time>
      </address>
      <p>போதைப்பொருள் வைத்திருந்த 3 பேரை கடற்படை மற்றும் பொலிஸார் இணைந்து கிண்ணியா மற்றும் புத்தளத்தில் வைத்து நேற்று (08) கைது செய்துள்ளனர். <br/><br/>போதைப்பொருளை சட்டவிரோதமாக விற்பனை செய்வதையும், போதைப்பொருள் வைத்திருப்பதையும் கட்டுப்படுத்த கடற்படை மற்றும் பொலிஸார் இணைந்து கிண்ணியா, சமச்சத்தீவு பகுதியில் ஒரு சோதணை நடவடிக்கையை மேற்கொண்டனர். <br/><br/>அப்போது சந்தேகத்திற்கிடமான மோட்டார் சைக்கிள் ஒன்று பரிசோதனை செய்யப்பட்டது. <br/><br/>குறித்த மோட்டார் சைக்கிளில் இருந்து 2 கிலோ கிராம் கஞ்சா மீட்கப்பட்டுள்ளதுடன் மோட்டார் சைக்கிளில் பயணித்த நபரும் கைது செய்யப்பட்டார். <br/><br/>சந்தேக நபர் கிண்ணியாவில் வசிக்கும் 26 வயதுடையவர் என அடையாளம் காணப்பட்டுள்ளதுடன், இந்த சம்பவம் குறித்து கிண்ணியா பொலிஸார் மேலதிக விசாரணைகளை மேற்கொண்டு வருகின்றனர். <br/><br/>மேலும், புத்தளத்தில் கடற்படை மற்றும் போதைப்பொருள் தடுப்பு அலுவலகம் நடத்திய கூட்டு நடவடிக்கையின் போது, 100 கிராம் ஹாஷிஸ் உடன் 2 சந்தேக நபர்கள் கைது செய்யப்பட்டனர். சந்தேக நபர்கள் 21 மற்றும் 29 வயதுடையவர்கள் எனவும் மாதம்பே மற்றும் புத்தளம் பகுதியில் வசிப்பவர்கள் எனவும் அடையாளம் காணப்பட்டுள்ளனர். <br/><br/>குறித்த சந்தேக நபரகள் மற்றும் போதைப்பொருள், மேலதிக விசாரணைகளுக்காக புத்தளம் பொலிஸாரிடம் ஒப்படைக்கப்பட்டுள்ளன.</p>
    </article>
  </body>
</html>