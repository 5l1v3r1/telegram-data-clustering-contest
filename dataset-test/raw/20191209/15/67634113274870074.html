<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/153633/"/>
    <meta property="og:site_name" content="AgroNews"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="Український виробник фісташок планує розширювати асортимент сортів"/>
    <meta property="og:description" content="Фермер з Ізмаїла Одеської області Андрій Петков заклав в селі Броска перший в Україні фісташковий сад. На площі 1,5 га він висадив саджанці привезені з Узбекистану. Через 5 років садівник планує отримати перший урожай екзотичного для України горіха, повідомляє superagronom.com. Фісташковий сад..."/>
  </head>
  <body>
    <article>
      <h1>Український виробник фісташок планує розширювати асортимент сортів</h1>
      <address><time datetime="2019-12-09T15:51:00+00:00">09 Dec 2019, 15:51</time> by <a rel="author">agronews.uaode/author</a></address>
      <p>
        <b>Фермер з Ізмаїла Одеської області Андрій Петков заклав в селі Броска перший в Україні фісташковий сад. На площі 1,5 га він висадив саджанці привезені з Узбекистану. Через 5 років садівник планує отримати перший урожай екзотичного для України горіха, повідомляє<a href="https://superagronom.com/"> superagronom.com</a>.</b>
      </p>
      <p>Фісташковий сад Андрій Петков заклав півтора роки тому в червні і каже, що поки втрат серед саджанців не спостерігається. Однорічні рослини фісташок наразі вже мають висоту близько 40 см. Деякі екземпляри досягають 50-60 см.</p>
      <p>У наступному році фермер планує прищеплювати сортові форми рослини Керман (жіночий), і Петер (чоловічий), які спочатку випробує на «дорослих фісташках».</p>
      <p>«У мене є десяток дерев, яким уже повних два роки, я на них спробую прищепити привезені сорти, якщо експеримент буде вдалим, наступний рік почнемо з прищеплення всього саду», — розповідає садівник.</p>
      <p>За словами фермера, фісташка виявилася рослиною абсолютно невимогливою. При посадці саджанці поливали всього лише два рази, не вносячи при цьому добрив та хімії.</p>
      <p>«Таким чином, я стимулюю розвиток кореневої системи. Фісташка славиться потужною стрижневою кореневою системою, яка може йти до 15 м в глибину і самостійно добувати собі воду. Звичайно, в найближчому майбутньому я планую провести зрошення на поле, тоді будемо поливати», — розповідає Андрій Петков.</p>
      <p>Через 5 років садівник вже планує отримати перший урожай горіхів, адже дерево починає плодоносити через 6-7 років після посадки. Якщо рослина прищепити, то перший урожай можна почати збирати через 2 роки після щеплення. Однак до самоокупності та отримання прибутку з саду ще далеко.</p>
    </article>
  </body>
</html>