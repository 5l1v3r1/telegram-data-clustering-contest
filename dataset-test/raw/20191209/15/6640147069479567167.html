<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-bug-battle-royale/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T15:32:00+00:00"/>
    <meta property="og:title" content="COD Modern Warfare: un bug ha svelato la modalità Battle Royale? | Game Division"/>
    <meta property="og:description" content="COD Modern Warfare includerà una modalità battle royale? Attualmente non abbiamo conferme ma un bug sembra aver svelato la mappa"/>
  </head>
  <body>
    <article>
      <h1>COD Modern Warfare: un bug ha svelato la modalità Battle Royale? | Game Division</h1>
      <address>
        <time datetime="2019-12-09T15:32:00+00:00">09 Dec 2019, 15:32</time>
      </address>
      <p><b>COD Modern Warfare</b> ha in serbo per i giocatori varie novità, questo possiamo darlo per scontato ma, recentemente, si è tornato a parlare precisamente di una modalità battle royale. Non è ovviamente la prima volta; il tutto è iniziato già un po’ di tempo fa, in seguito ad alcuni leak provenienti dai dataminer. Ora, invece, la “colpa” è da attribuire a un glitch che sembra aver confermato le informazioni precedentemente circolate.</p>
      <p>Più precisamente, a novembre i dataminer avevano svelato una serie di file presenti nella versione PC di COD Modern Warfare che faceva riferimento a qualcosa chiamato “BR”: da lì ad affermare che una modalità Battaglia Reale era in arrivo il passo è stato breve. I file parlavano di un numero totale di giocatori pari a 200. Ovviamente non c’erano conferme oltre a tali file, ma ora un bug ci svela qualcosa in più.</p>
      <blockquote><a href="https://www.reddit.com/r/modernwarfare/comments/e8462g/video_of_full_battle_royale_map/?ref_source=embed&amp;ref=share">Video of Full Battle ROYALE Map</a> from <a href="https://www.reddit.com/r/modernwarfare/">modernwarfare</a></blockquote>
      <slideshow>
        <figure>
          <img src="https://www.tomshw.it/images/images/2019/05/call-of-duty-modern-warfare-34947.768x432.jpg"/>
        </figure>
        <figure>
          <img src="https://www.tomshw.it/images/images/2019/05/call-of-duty-modern-warfare-34946.768x432.jpg"/>
        </figure>
        <figure>
          <img src="https://www.tomshw.it/images/images/2019/05/call-of-duty-modern-warfare-34945.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/fortnite-update-11-30-insider/">Fortnite: l’update 11.30 è in arrivo secondo un noto insider</a></p>
      <p>Un utente di Reddit ha condiviso un video, che trovate qui sopra, nel quale possiamo vedere il suo personaggio sopra <b>una grande area</b>, che sarebbe perfetta per un Battle Royale. Una mappa precedentemente scoperta dai dataminer aveva la stessa conformazione di quanto visto nel video qui sopra, pare quindi altamente probabile che i due leak siano corretti.</p>
      <p>Secondo quanto si è detto precedentemente, lo sviluppo di questa modalità è in mano a Raven Software e sarà rilasciata a inizio 2020 come free to play standalone. Attualmente non abbiamo alcun conferma ufficiale su quanto mostrato; possibile che l’annuncio sia in arrivo a breve termine? Magari proprio ai The Game Awards di questa settimana? <b>Diteci, voi cosa ne pensate?</b></p>
      <blockquote>In attesa di novità su COD Modern Warfare e la sua ipotetica (per ora) Battaglia Reale, potete acquistare la vostra copia su Amazon, precisamente a <a href="https://toms.it/VN1r4">questo indirizzo</a>.</blockquote>
    </article>
  </body>
</html>