<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Vojsci-Srbije-uskoro-ce-biti-predati-modernizovani-avioni-orao-i-galeb/572780?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T15:28:50+00:00"/>
    <meta property="og:title" content="Vojsci Srbije uskoro će biti predati modernizovani avioni &quot;orao&quot; i &quot;galeb&quot;"/>
    <meta property="og:description" content="BEOGRAD - Proces modernizacije aviona &quot;orao&quot; i &quot;galeb G-4&quot; daleko je odmakao i očekujem da će uskoro biti predati Vojsci Srbije na upotrebu, izjavio je danas ministar odbrane Srbije Aleksandar Vulin."/>
  </head>
  <body>
    <article>
      <h1>Vojsci Srbije uskoro će biti predati modernizovani avioni "orao" i "galeb"</h1>
      <address><time datetime="2019-12-09T15:28:50+00:00">09 Dec 2019, 15:28</time> by <a rel="author">Srna</a></address>
      <p>BEOGRAD - Proces modernizacije aviona "orao" i "galeb G-4" daleko je odmakao i očekujem da će uskoro biti predati Vojsci Srbije na upotrebu, izjavio je danas ministar odbrane Srbije Aleksandar Vulin.</p>
      <p>Vulin je na Aerodromu "Pukovnik-pilot Milenko Pavlović" u Batajnici, tokom obilaska radova na modernizaciji aviona "orao", izrazio zadovoljstvo što najveći dio poslova rade domaći stručnjaci.</p>
      <p>"Vazduhoplovstvo je i sada u potpunosti u stanju da zaštiti bezbednost i sigurnost našeg neba, ali sa novim letelicama i modernizovanim vazduhoplovima bićemo još moćniji", poručio je Vulin.</p>
      <p>On je podsjetio da je Vojska Srbije nabavila najsavremenije letjelice, te da modernizuje ono što su drugi proizveli, saopšteno je iz Ministarstva odbrane Srbije.</p>
      <p>"Isto tako, vraćamo u potpuni pogon i domaću pamet. Proces modernizacije aviona 'orao' i 'g-4' je daleko odmakao i u veoma skorom periodu očekujem da ćemo moći da vojsci damo na upotrebu modernizovane vazduhoplove", rekao je Vulin.</p>
      <p>Zamjenik komandanta 98. Vazduhoplovne brigade pukovnik Zoran Prodanović istakao je da će modernizacija aviona "orao" omogućiti dejstvo aviona sa većih visina i daljina.</p>
      <p>Prodanović je napomenuo da će sa modernizovanih aviona "orao" naredne generacije pilota moći vrlo lako i brzo da pređu na druge avione. </p>
    </article>
  </body>
</html>