<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654652/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T15:22:00+00:00"/>
    <meta property="og:title" content="У концесійному конкурсі по порту &quot;Херсон&quot; візьмуть участь 4 компанії"/>
    <meta property="og:description" content="За результатами 60-денного терміну прийняття заявок на конкурс з передачі в концесію майна держпідприємства “Херсонський морський торговельний порт” візьмуть участь 4 компанії, у тому числі 2 - міжнародні."/>
  </head>
  <body>
    <article>
      <h1>У концесійному конкурсі по порту "Херсон" візьмуть участь 4 компанії</h1>
      <address>
        <time datetime="2019-12-09T15:22:00+00:00">09 Dec 2019, 15:22</time>
      </address>
      <p>За результатами 60-денного терміну прийняття заявок на конкурс з передачі в концесію майна держпідприємства "Херсонський морський торговельний порт" візьмуть участь 4 компанії, у тому числі 2 - міжнародні.</p>
      <p>Про це на брифінгу заявив міністр інфраструктури Владислав Криклій, <a href="https://mtu.gov.ua/news/31380.html">передає</a> пресслужба відомства.</p>
      <p>Серед компаній, які подали заявки, - Busserk Liman İşletme Loj. Hizm. LTD.ŞTİ (Туреччина), ТОВ "Спеціальна компанія Морський порт Херсон" (консорціум ТОВ "Аскет Шиппінг" і ТОВ "Глобал Грейн" - 60%, Україна), ТОВ "Рісоіл-Херсон" (консорціум "Петро Ойл енд Кемикалс" і AT RISOIL, Грузія і Швейцарія), а також ТОВ "Укрморпорт" (Україна).</p>
      <p>За словами Криклія, наразі триває підготовка концесійних проєктів, які плануються до реалізації у 2020 році.</p>
      <p>"Ми спільно з нашими міжнародними партнерами готуємо нові концесійні проєкти у портах Чорноморськ, Одеса, Ізмаїл, Бердянськ, Маріуполь. Залізничні станції – Дніпро, Харків, Вінниця, Хмельницькій, Миколаїв, Чоп.</p>
      <p>Вивчаємо оптимальний варіант щодо концесії регіональних аеропортів. Хочу запевнити, що рішення буде зваженим і в інтересах держави", - сказав він.</p>
      <p><b>Нагадаємо</b>:</p>
      <p>
        <i>1 жовтня Міністерство інфраструктури України <a href="https://www.epravda.com.ua/news/2019/10/1/652149/">презентувало проєкти концесії</a> морських портів "Ольвія" і "Херсон" та почало приймати заявки від компаній на управління державними портами.</i>
      </p>
      <blockquote>Концесія - це форма державно-приватного партнерства, що передбачає передачу об'єктів державної власності (таких як дороги, аеропорти, підприємства тощо) у тимчасове користування приватним підприємствам.</blockquote>
      <p>Економічна правда</p>
    </article>
  </body>
</html>