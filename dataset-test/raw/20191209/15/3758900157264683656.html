<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/ciekawostki/news-polski-symulator-jezusa,nId,3378914"/>
    <meta property="og:site_name" content="RMF24"/>
    <meta property="article:published_time" content="2019-12-09T15:03:30+00:00"/>
    <meta property="og:title" content="Polski symulator Jezusa"/>
    <meta property="og:description" content="&quot;Jestem Jezusem Chrystusem&quot; - jeden z polskich producentów ogłasza, że przygotowuje grę pod takim tytułem."/>
  </head>
  <body>
    <article>
      <h1>Polski symulator Jezusa</h1>
      <address><time datetime="2019-12-09T15:03:30+00:00">09 Dec 2019, 15:03</time> by <a rel="author" href="https://www.rmf24.pl/tylko-w-rmf24/michal-zielinski" target="_blank">Michał Zieliński</a></address>
      <p>
        <b>"Jestem Jezusem Chrystusem" - jeden z polskich producentów ogłasza, że przygotowuje grę pod takim tytułem.</b>
      </p>
      <p>To ma być symulator życia, śmierci i zmartwychwstania Jezusa. Producent zaznacza, że chodzi o możliwie wierne odwzorowanie wydarzeń opisanych w Nowym Testamencie i nie ma mowy o kpinach, które mogłyby obrazić chrześcijan.</p>
      <p>Według zapowiedzi, gracz będzie mógł między innymi dokonywać uzdrowień i innych cudów, chodzić po wodzie, weźmie udział w ostatniej wieczerzy. W grze znajdzie się też scena śmierci na krzyżu oraz Zmartwychwstania. <br/><br/><i>To realistyczny symulator inspirowany historiami z biblijnej księgi Nowego Testamentu. Przenieś się do dawnych czasów i podążaj ścieżką, którą podążał Jezus Chrystus 2000 lat temu -</i> opisują w międzynarodowej zapowiedzi producenci.<i> Gra obejmuje okres od chrztu Jezusa Chrystusa po Zmartwychwstanie -</i> głosi reklama, do której dodano zdanie:<i> Czy kiedyś zastanawialiście się, jak to jest być Nim, jednym z najbardziej wyróżnianych i potężnych osób w historii?</i><br/><br/>Producent zapowiada, że gra trafi na rynek "wkrótce". Być może ukaże się zatem jeszcze przed świętami. Bez wątpienia ten pomysł wzbudzi wiele kontrowersji. </p>
      <figure>
        <iframe src="https://www.youtube.com/embed/2gQLDdSy2cU" width="560" height="315" data-service="Youtube" scrolling="no"/>
      </figure>
    </article>
  </body>
</html>