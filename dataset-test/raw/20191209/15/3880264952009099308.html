<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/tamilnadu/2019/dec/09/hand-over-case-files-to-govt-within-a-week-sc-directs-pon-manickavel-3301470.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="'ஒரு வாரத்திற்குள் ஆவணங்களை ஒப்படைக்க வேண்டும்' - பொன் மாணிக்கவேலுக்கு உச்ச நீதிமன்றம் உத்தரவு!"/>
    <meta property="og:description" content="சிலைக்கடத்தல் வழக்கு தொடர்பான ஆவணங்களை ஒரு வாரத்திற்குள் தமிழக அரசிடம் ஒப்படைக்க வேண்டும் என்று பொன் மாணிக்கவேலுக்கு உச்சநீதிமன்றம் உத்தரவிட்டுள்ளது. "/>
  </head>
  <body>
    <article>
      <h1>'ஒரு வாரத்திற்குள் ஆவணங்களை ஒப்படைக்க வேண்டும்' - பொன் மாணிக்கவேலுக்கு உச்ச நீதிமன்றம் உத்தரவு!</h1>
      <address><time datetime="2019-12-09T15:37:00+00:00">09 Dec 2019, 15:37</time> by <a rel="author">DIN</a></address>
      <p>சிலை கடத்தல் வழக்கு தொடர்பான ஆவணங்களை ஒரு வாரத்திற்குள் தமிழக அரசிடம் ஒப்படைக்க வேண்டும் என்று பொன் மாணிக்கவேலுக்கு உச்சநீதிமன்றம் உத்தரவிட்டுள்ளது. </p>
      <p>தமிழக சிலை கடத்தல் தடுப்புப் பிரிவு ஐ.ஜி.யாக இருந்த, ஏ.ஜி.பொன் மாணிக்கவேல் கடந்த 2018-ஆம் ஆண்டு நவம்பா் மாதம் ஓய்வு பெற்றாா். இதையடுத்து சிலை கடத்தல் தடுப்புப் பிரிவு சிறப்பு அதிகாரியாக பொன் மாணிக்கவேல் 2019-ஆம் ஆண்டு நவம்பா் மாதம் வரை ஒரு ஆண்டுக்கு சென்னை உயா்நீதிமன்றத்தால் நியமிக்கப்பட்டாா்.  </p>
      <p>இந்நிலையில் அவரது பதவி காலம் கடந்த மாதம் 30-ஆம் தேதியுடன் முடிவடைந்ததையடுத்து, அவரிடம் உள்ள சிலைக் கடத்தல் வழக்கு ஆவணங்களை ஒப்படைக்கக் கோரி, உச்சநீதிமன்றத்தில் தமிழக அரசு வழக்குத் தொடா்ந்தது. இதில், வழக்கு ஆவணங்களை சிலைக் கடத்தல் தடுப்புப் பிரிவு கூடுதல் டிஜிபி-யிடம் ஒப்படைக்க வேண்டும் என்று பொன் மாணிக்கவேலுக்கு உச்ச நீதிமன்றம் உத்தரவிட்டது. </p>
      <p>இதைத் தொடர்ந்து, ஆவணங்களைத் தாக்கல் செய்யாத பொன் மாணிக்கவேல் மீது தமிழக அரசு நீதிமன்ற அவமதிப்பு வழக்கு தொடர்ந்தது. இந்த வழக்கு திங்கட்கிழமை உச்சநீதிமன்றத்தில் நீதிபதி அசோக் பூஷண் தலைமையிலான அமர்வு முன்பாக விசாரணைக்கு வந்தது. </p>
      <p>வழக்கின் விசாரணையில், ஒருவாரத்தில் சிலைகடத்தல் வழக்குகள் தொடர்பான அனைத்து ஆவணங்களையும் உயர் அதிகாரிகளிடம் ஒப்படைக்க வேண்டும் என்றும் ஆவணங்களை சமர்ப்பித்த பிறகு, அதனை அறிக்கையாக தாக்கல் செய்ய வேண்டும் என்றும் நீதிபதிகள் உத்தரவிட்டு வழக்கை வரும் 16-ம் தேதிக்கு ஒத்தி வைத்துள்ளனர். </p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>