<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/zahisnik-zori-viznaniy-naykraschim-gravcem-17-go-turu-upl-332353_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T15:31:00+00:00"/>
    <meta property="og:title" content="Захисник &quot;Зорі&quot; визнаний найкращим гравцем 17-го туру УПЛ"/>
    <meta property="og:description" content="Богдан Михайличенко допоміг луганчанам обіграти Динамо."/>
  </head>
  <body>
    <article>
      <h1>Захисник "Зорі" визнаний найкращим гравцем 17-го туру УПЛ</h1>
      <h2>Богдан Михайличенко допоміг луганчанам обіграти "Динамо".</h2>
      <address>
        <time datetime="2019-12-09T15:31:00+00:00">09 Dec 2019, 15:31</time>
      </address>
      <p>Експертна рада <b><a href="https://dt.ua/SPORT/prem-yer-liga-rezultati-vsih-matchiv-17-go-turu-turnirna-tablicya-332290_.html">Прем'єр-ліги</a></b> визначила найкращого гравця чергового туру українського чемпіонату. Нагорода дісталася захиснику "Зорі" Богдану Михайличенку, який допоміг луганчанам обіграти "Динамо", записавши на свій рахунок гол і результативну передачу.</p>
      <p>До складу експертної ради увійшли Артур Валерко, Ігор Шуховцев, Геннадій Орбу, Віктор Грачов, Йожеф Сабо, Олександр Сопко, Степан Юрчишин, Анатолій Чанцев та Ігор Яворський.</p>
      <p>Гравець "Зорі" випередив Кирила Ковальця ("Олександрія"), Арні Вільхамссона з "Колоса" та футболістів "Десни" Владислава Калітвінцева і Олександра Філіппова.</p>
      <p>Зазначимо, що Михайличенко є вихованцем "Динамо", однак за основну команду киян провів всього два матчі.</p>
      <figure>
        <iframe src="https://www.youtube.com/embed/pZYi9VBjgms" width="640" height="360" data-service="Youtube" scrolling="no"/>
      </figure>
      <p>До речі, наставник "Зорі" Віктор Скрипник був визнаний найкращим тренером туру. Загальний бал від Всеукраїнського об'єднання тренерів - 4,8 (максимум - 5). Це третя номінація для тренера луганчан в цьому сезоні.</p>
      <p>Завдяки перемозі над киянами "Зоря" піднялася на другу сходинку турнірної таблиці чемпіонату, і має в активі 34 очки. Найближчі переслідувачі "Десна" і "Динамо" набрали по 33 бали.</p>
      <p>Прем'єр-ліга: <b><a href="https://dt.ua/SPORT/prem-yer-liga-rezultati-vsih-matchiv-17-go-turu-turnirna-tablicya-332290_.html">результати всіх матчів 17-го туру турнірна таблиця</a></b>.</p>
      <footer>За матеріалами: <a href="https://dt.ua/go/aHR0cDovL2ZwbC51YS8=">fpl.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>