<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/romanca-arestata-italia-330227.html"/>
    <meta property="og:site_name" content="Observator"/>
    <meta property="article:published_time" content="2019-12-09T15:31:00+00:00"/>
    <meta property="og:title" content="Îngrijitoare româncă, arestată după ce a bătut şi umilit bătrânul de care trebuia să aibă grijă în Italia"/>
    <meta property="og:description" content="O româncă de 52 de ani, care lucra ca îngrijitoare în Cosenza, Italia, a fost arestată după ce a bătut şi umilit bătrânul de 82 de ani de care ar fi trebuit să aibă grijă."/>
  </head>
  <body>
    <article>
      <h1>Îngrijitoare româncă, arestată după ce a bătut şi umilit bătrânul de care trebuia să aibă grijă în Italia</h1>
      <address><time datetime="2019-12-09T15:31:00+00:00">09 Dec 2019, 15:31</time> by <a rel="author">Cristi Ioniţă</a></address>
      <p>
        <b>
          <b>O româncă de 52 de ani, care lucra ca îngrijitoare în Cosenza, Italia, a fost arestată după ce a bătut şi umilit bătrânul de 82 de ani de care ar fi trebuit să aibă grijă.</b>
        </b>
      </p>
      <p>Românca a fost dată în vileag de o altă îngrijitoare de origine bulgară. Aceasta le-a transmis carabinierilor că în casa respectivă se întâmplă lucruri necurate.</p>
      <h3>Câţi bani a furat românca de la bătrânul de care trebuia să aibă grijă</h3>
      <p>Conform <a href="https://calabria7.it/cosenza-sputa-picchia-e-ruba-3500-euro-ad-anziano-arrestata-badante/">Calabria 7</a>, oamenii legii au mers la faţa locului şi l-au găsit pe bătrân pe un pat înghesuit într-un colţ al bucătăriei.</p>
      <p>Când i-a văzut pe carabinieri, bărbatul a izbucnit în lacrimi şi le-a povestit ofiţerilor tot ce s-a întâmplat.</p>
      <p>Românca a fost acuzată că l-a bătut, l-a umilit şi l-a ameninţat cu moartea pe bărbatul de care trebuia să aibă grijă.</p>
      <p>Ancheta a scos la iveală faptul că românca îl lovea pe italian în repetate rânduri, provocându-i răni serioase cu inelele de la mână, îl scuipa şi o dată chiar l-ar fi ameninţat că îl va înjunghia.</p>
      <p>Mai mult, românca i-ar fi furat italianului 3.500 de euro din cont.</p>
    </article>
  </body>
</html>