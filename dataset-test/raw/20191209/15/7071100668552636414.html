<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/swiat/artykuly/615053,gianni-buquicchio-komisja-wenecka.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-12-09T15:33:00+00:00"/>
    <meta property="og:title" content="Szef Komisji Weneckiej wybrany na następną kadencję"/>
    <meta property="og:description" content="Przewodniczący Komisji Weneckiej 75-letni Gianni Buquicchio został wybrany na kolejną dwuletnią kadencję - poinformowano w Strasburgu po weekendowych obradach tego organu doradczego Rady Europy ds. prawa konstytucyjnego."/>
  </head>
  <body>
    <article>
      <h1>Szef Komisji Weneckiej wybrany na następną kadencję</h1>
      <h2>Przewodniczący Komisji Weneckiej 75-letni Gianni Buquicchio został wybrany na kolejną dwuletnią kadencję - poinformowano w Strasburgu po weekendowych obradach tego organu doradczego Rady Europy ds. prawa konstytucyjnego.</h2>
      <address>
        <time datetime="2019-12-09T15:33:00+00:00">09 Dec 2019, 15:33</time>
      </address>
      <figure>
        <img src="https://s4.dziennik.pl/pliki/12798000/12798290-gianni-buquicchio-900-556.jpg"/>
        <figcaption>Gianni Buquicchio / Polska Agencja Prasowa / Radek Pietruszka</figcaption>
      </figure>
      <p>Redakcja Dziennik.pl</p>
      <p><b>Włoch</b>, urodzony w Bari w Apulii, kieruje Komisją już od 10 lat. Jest ekspertem prawa międzynarodowego i wieloletnim pracownikiem instytucji Rady Europy. Współpracował z inicjatorem powołania <a href="https://www.dziennik.pl/tagi/komisja-wenecka">Komisji Weneckiej</a>, byłym przewodniczącym włoskiego Trybunału Konstytucyjnego Antonio La Pergolą. Idea powołania w 1990 roku Komisji Weneckiej wynikała z chęci udzielenia pomocy dawnym państwom bloku wschodniego w okresie demokratycznych przemian.</p>
      <p>Komisja Wenecka to skrótowa nazwa Europejskiej Komisji na rzecz Demokracji przez Prawo. Jej obrady odbywają się cztery razy w roku w zabytkowym budynku w Wenecji - <b>Scuola Grande di San Giovanni Evangelista.</b></p>
      <p>W skład Komisji wchodzą eksperci w dziedzinie prawa konstytucyjnego i międzynarodowego. Należą do niej 62 państwa, oprócz europejskich także między innymi USA, Izrael, <a href="https://www.dziennik.pl/tagi/szwajcaria">Szwajcaria</a>, Korea Południowa. <a href="https://www.dziennik.pl/tagi/polska">Polska</a> należy do Komisji Weneckiej od 1992 roku. Status obserwatora ma między innymi Stolica Apostolska, Argentyna, Japonia i Urugwaj.</p>
      <p>Honorową przewodniczącą Komisji jest od 2016 roku była <a href="https://www.dziennik.pl/tagi/premier">premier</a> <b>Hanna Suchocka.</b></p>
    </article>
  </body>
</html>