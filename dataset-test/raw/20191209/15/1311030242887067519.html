<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/sports/article/1628504/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A7%A7%E0%A7%AF-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%AC%E0%A7%8D%E0%A6%AF%E0%A6%BE%E0%A6%A1%E0%A6%AE%E0%A6%BF%E0%A6%A8%E0%A7%8D%E0%A6%9F%E0%A6%A8"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T15:03:00+00:00"/>
    <meta property="og:title" content="ঢাকায় ১৯ দেশের আন্তর্জাতিক ব্যাডমিন্টন"/>
    <meta property="og:description" content="আগামীকাল ঢাকায় স্বাগতিক বাংলাদেশসহ ১৯ দেশ নিয়ে আয়োজিত হবে &amp;lsquo;ইউনেক্স-সানরাইজ বাংলাদেশ ইন্টারন্যাশনাল চ্যালেঞ্জ ব্যাডমিন্টন টুর্নামেন্ট-২০১৯। আগামীকাল ঢাকায় শুরু হতে যাচ্ছে &amp;lsquo;ইউনেক্স-সানরাইজ বাংলাদেশ ইন্টারন্যাশনাল চ্যালেঞ্জ ব্যাডমিন্টন টুর্নামেন্ট-২০১৯।&amp;rsquo; শহীদ তাজউদ্দিন আহমেদ ইনডোর স্টেডিয়ামের উডেন ফ্লোরে হবে টুর্নামেন্টের উদ্বোধন এবং সেখানেই হবে খেলা। আজ সেখানেই আয়োজিত..."/>
  </head>
  <body>
    <article>
      <h1>ঢাকায় ১৯ দেশের আন্তর্জাতিক ব্যাডমিন্টন</h1>
      <address><time datetime="2019-12-09T15:03:00+00:00">09 Dec 2019, 15:03</time> by <a rel="author">ক্রীড়া প্রতিবেদক</a></address>
      <p>
        <b>আগামীকাল ঢাকায় স্বাগতিক বাংলাদেশসহ ১৯ দেশ নিয়ে আয়োজিত হবে ‘ইউনেক্স-সানরাইজ বাংলাদেশ ইন্টারন্যাশনাল চ্যালেঞ্জ ব্যাডমিন্টন টুর্নামেন্ট-২০১৯।</b>
      </p>
      <p>আগামীকাল ঢাকায় শুরু হতে যাচ্ছে ‘ইউনেক্স-সানরাইজ বাংলাদেশ ইন্টারন্যাশনাল চ্যালেঞ্জ ব্যাডমিন্টন টুর্নামেন্ট-২০১৯।’ শহীদ তাজউদ্দিন আহমেদ ইনডোর স্টেডিয়ামের উডেন ফ্লোরে হবে টুর্নামেন্টের উদ্বোধন এবং সেখানেই হবে খেলা। আজ সেখানেই আয়োজিত আনুষ্ঠানিক সংবাদ সম্মেলনে টুর্নামেন্টটি বঙ্গবন্ধু শেখ মুজিবুর রহমানের জন্মশতবার্ষিকীর প্রতি উৎসর্গ করেছেন আয়োজকেরা। ব্যাডমিন্টন ফেডারেশনের সভাপতি ও তথ্য সচিব আবদুল মালেক বলেন, ‘আগামী ১৭ মার্চ বঙ্গবন্ধুর জন্মশতবার্ষিকী উপলক্ষে আমরা এই আন্তর্জাতিক টুর্নামেন্ট জাতির পিতার অমর স্মৃতির উদ্দেশ্যে উৎসর্গ করছি। এ সংবাদ সম্মেলন থেকে আমরা জাতির পিতা বঙ্গবন্ধু ও জাতীয় চার নেতার প্রতি শ্রদ্ধা জানাই।’</p>
      <p>সিনিয়র ও জুনিয়র বিভাগে অনুষ্ঠিত হতে যাওয়া টুর্নামেন্টে বাংলাদেশসহ অংশগ্রহণ করবে ১৯টি দেশ-অস্ট্রেলিয়া, কানাডা, চীন, মিশর, ভারত, জাপান, মালদ্বীপ, মালয়েশিয়া, সিঙ্গাপুর, থাইল্যান্ড, আমেরিকা, উজবেকিস্তান, ইন্দোনেশিয়া, মরিশাস, আয়ারল্যান্ড, ভিয়েতনাম, ইরান ও ওয়েলস। টুর্নামেন্টে খেলবেন ১১২ জন পুরুষ ও ৫৬ জন নারী প্রতিযোগী। এর মধ্যে বাংলাদেশের প্রতিযোগী ২০ জন (পুরুষ ১২ ও নারী ৮)। আজকের সংবাদ সম্মেলনে আরও উপস্থিত ছিলেন ফেডারেশনের সাধারণ সম্পাদক আমির হোসেন বাহার সহ অন্যরা।</p>
    </article>
  </body>
</html>