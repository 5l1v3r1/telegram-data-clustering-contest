<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/bucuresti/gabriela-firea-doreste-modificarea-codului-rutier-autobuzele-poata-circula-linia-tramvai-1_5dee5e575163ec4271d9bf5c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T15:12:29+00:00"/>
    <meta property="og:title" content="Gabriela Firea vrea modificarea Codului Rutier. „Autobuzele să poată circula pe linia de tramvai”"/>
    <meta property="og:description" content="Gabriela Firea a anunţat, luni, că doreşte modificarea Codului Rutier, astfel încât autobuzele STB din Bucureşti să poată circula pe liniile de tramvai."/>
  </head>
  <body>
    <article>
      <h1>Gabriela Firea vrea modificarea Codului Rutier. „Autobuzele să poată circula pe linia de tramvai”</h1>
      <address><time datetime="2019-12-09T15:12:29+00:00">09 Dec 2019, 15:12</time> by <a rel="author">Vlad Terteleac</a></address>
      <h4>Gabriela Firea a anunţat, luni, că doreşte modificarea Codului Rutier, astfel încât autobuzele STB din Bucureşti să poată circula pe liniile de tramvai.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/bucuresti/taxa-oxigen-amana-primele-doua-luni-anului-2020-vor-dedicate-campanii-informare-1_5dee4f445163ec4271d9087f/index.html"/>
      </related>
      <p>Gabriela Firea a declarat, în cadrul comandamentului organizat la Primăria Capitalei în vederea fluidizării traficului înainte de sărbători, că traficul se intensifică înainte de Crăciun cu 25%.</p>
      <p>„Traficul se intensifică cu 20 – 25 de procente, nu doar din cauza bucureştenilor.  Se face şi aprovizionarea pentru zilele libere. În Bucureşti vin şi cetăţeni din zonele limitrofe, pentru diferite probleme, dar şi la cumpărături”, a declarat Gabriela Firea, potrivit Mediafax.</p>
      <p>Una dintre soluţiile găsite de Primăria Capitalei este modificarea Codului Rutier în vederea permiterii circulării autobuzelor STB pe liniile de tramvai.</p>
      <p>„Codul Rutier trebuie să fie modificat, am făcut şi mai facem solicitări către Parlament. Toate autobuzele să poată circula pe linia de tramvai, ca în alte oraşe europene”, a mai precizat Gabriela Firea.</p>
      <hr/>
    </article>
  </body>
</html>