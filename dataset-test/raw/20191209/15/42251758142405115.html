<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Automoto/Ostale-vesti/a317081-Dakar-u-Arabiji-Nema-svinjetine-parovi-da-se-uzdrze.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T15:05:00+00:00"/>
    <meta property="og:title" content="Dakar u Arabiji: Nema svinjetine, parovi da se uzdrže"/>
    <meta property="og:description" content="Prvi put će Dakar reli biti održan u Saudijskoj Arabiji koja se vodi strogim islamskim zakonima. Zato će i vozači Dakar relija morati da poštuju pravila koja važe u toj totalitarističkoj zemlji."/>
  </head>
  <body>
    <article>
      <h1>Dakar u Arabiji: Nema svinjetine, parovi da se uzdrže</h1>
      <h2>Prvi put će Dakar reli biti održan u Saudijskoj Arabiji koja se vodi strogim islamskim zakonima. Zato će i vozači Dakar relija morati da poštuju pravila koja važe u toj totalitarističkoj zemlji.</h2>
      <address><time datetime="2019-12-09T15:05:00+00:00">09 Dec 2019, 15:05</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/171248/jpeg/Dakar"/>
        <figcaption>
          <cite>Dean Mouhtaropoulos/Getty Images</cite>
        </figcaption>
      </figure>
      <p>Učesnici su dobili "praktični vodič" na deset strana u kojima piše da je na primer zabranjeno konzumiranje alkohola i svinjetine. Pod stavkom "seks" stoji da svaki magazin, dvd ili knjiga treba da budu u skladu sa zakonima Saudijske Arabije. Svaki pornografski ili erotski sadržaj je zabranjen, kao i upotreba droga, a kazna može da bude i smrtna.</p>
      <p>Vozači će morati da se oblače po pravilima, da izbegavaju uzanu odeću, da izbegavaju vulgarne reči, dok žene imaju obavezu da u javnosti pokrivaju ramena i kolena. Hidžab i abaja nisu obavezne. Vozači koji imaju tetovaže treba takođe da znaju da se to u principu toleriše, ali da ne treba tetovaže sadrže eksplicitne slike ili poruke.</p>
      <p>Vozači koji su u braku ili vezi moraju da se uzdrže pokazivanja svoje ljubavi u javnosti, ne smeju da se drže za ruke jer i to može da bude nepoželjan gest. Ukoliko žele da budu zajedno u sobi parovi učesnici Dakar relija će morati da dobiju posebnu vizu.</p>
      <p>Saudijska Arabija inače ne zabranjuje upotrebu društvenih mreža, mada zabranjuje korišćenje aplikacije Vacap. U priručniku stoji i da u Arabiji mogu da voze automobile slobodno i muškarci i žene, a da je ograničenje brzine na autoputu veće nego u Evropi i da iznosi 140 kilometara na čas.</p>
    </article>
  </body>
</html>