<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/vanzarile-de-arme-in-lume-in-crestere-19193259"/>
    <meta property="og:site_name" content="Profit.ro"/>
    <meta property="article:published_time" content="2019-12-09T15:40:00+00:00"/>
    <meta property="og:title" content="Vânzările de arme în lume, în creștere"/>
    <meta property="og:description" content="Vânzările de arme au crescut cu 4,6% la nivel mondial în 2018, pe o piață dominată de SUA, potrivit unui raport al Institutului Internațional de Cercetare pentru Pace (Sipri), cu sediul la Stockholm, relatează luni AFP."/>
  </head>
  <body>
    <article>
      <h1>Vânzările de arme în lume, în creștere</h1>
      <address><time datetime="2019-12-09T15:40:00+00:00">09 Dec 2019, 15:40</time> by <a rel="author">Profit.ro</a></address>
      <p>
        <b>Vânzările de arme au crescut cu 4,6% la nivel mondial în 2018, pe o piață dominată de SUA, potrivit unui raport al Institutului Internațional de Cercetare pentru Pace (Sipri), cu sediul la Stockholm, relatează luni AFP.</b>
      </p>
      <p>Cu 420 miliarde de dolari, cifra de afaceri a celor mai mari 100 de producători de armament din lume, analizată în raport, este în plină expansiune datorită vitalității sectorului în Statele Unite, scrie <a href="http://www.Agerpres.ro/">Agerpres</a>.</p>
      <p>În fruntea clasamentului, industria armamentului din SUA, care deține 59% din piață, reprezintă o cifră de afaceri de 246 miliarde de dolari, în creștere cu 7,2% pe an.</p>
      <p>Rusia rămâne pe locul doi în clasamentul celor mai mari producători de arme, cu 8,6% din cota de piață, chiar înaintea Regatului Unit (8,4%) și a Franței (5,5%). Almaz-Antei, prima companie rusă din Top 100, urcă pe locul nouă cu o cifră de afaceri de 9,6 miliarde de dolari (+ 18% față de 2017), o creștere de 15 locuri din 2009.</p>
      <p>Studiul nu ia în considerare cazul Chinei, pentru care datele disponibile sunt insuficiente, notează Sipri, care estimează totuși că țara ar putea avea între trei și șapte companii în Top 100. China a alocat 1,9% din PIB-ul său pentru apărare în fiecare an din 2013.</p>
      <figure>
        <img src="https://i0.1616.ro/media/2/2621/33209/19193259/2/sipri1.jpg?width=585"/>
      </figure>
    </article>
  </body>
</html>