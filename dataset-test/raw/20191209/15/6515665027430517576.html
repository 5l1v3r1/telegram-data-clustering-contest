<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/austrija/3372579/bivsa-austrijska-ministarka-otkriva-detalje-sa-svadbe-koja-je-podigla-buru-evo-kako-putin-plese"/>
    <meta property="og:site_name" content="kurir.rs"/>
    <meta property="article:published_time" content="2019-12-09T15:49:00+00:00"/>
    <meta property="og:title" content="BIVŠA AUSTRIJSKA MINISTARKA OTKRIVA DETALJE SA SVADBE KOJA JE PODIGLA BURU: Evo kako Putin pleše!"/>
    <meta property="og:description" content="Bivša ministarka spoljnih poslova Austrije Karin Knajsl prisetila se plesa sa ruskim predsednikom Vladimirom Putinom, rekavši da ruski lider ima veoma dobre manire stare škole."/>
  </head>
  <body>
    <article>
      <h6 class="kicker">stara škola</h6>
      <h1>BIVŠA AUSTRIJSKA MINISTARKA OTKRIVA DETALJE SA SVADBE KOJA JE PODIGLA BURU: Evo kako Putin pleše!</h1>
      <address>
        <time datetime="2019-12-09T15:49:00+00:00">09 Dec 2019, 15:49</time>
      </address>
      <p>
        <b>Bivša ministarka spoljnih poslova Austrije Karin Knajsl prisetila se plesa sa ruskim predsednikom Vladimirom Putinom, rekavši da ruski lider ima veoma dobre manire stare škole.</b>
      </p>
      <p>U okviru rusko-austrijskog javnog foruma „Dijalog u Sočiju“ Knajslova je predstavila svoju knjigu „Princ Jevgenije“ na Moskovskom državnom institutu za međunarodne odnose (MGIMO).</p>
      <p>"Na svadbi ste plesali sa našim predsednikom. Kako je bilo?“, upitala je jedna studentkinja.</p>
      <figure>
        <img src="https://www.kurir.rs/data/images/2018/08/23/14/1590391_epa-karin02-epa_ff.jpg?ver=1575902837"/>
        <figcaption>
          <cite>foto: EPA</cite>
        </figcaption>
      </figure>
      <p>Knajslova je istakla da je njena svadba bila najveselija od svih na kojima je prisustvovala.</p>
      <p>"Bila sam na mnogo dosadnih svadbenih proslava, ali moja nije bila takva“, naglasila je ona.</p>
      <p>Ocenila je da Putin ima „veoma dobre manire stare škole“ i dodala da se ruski lider pre početka plesa poklonio, što se u plesnoj etiketi ocenjuje kao ljubaznost.</p>
      <figure>
        <iframe src="https://www.youtube.com/embed/UlZbWUQTJEU" width="560" height="315" data-service="Youtube" scrolling="no"/>
      </figure>
      <p>"Lepo je družiti se sa džentlmenima koji su usvojili tu staru školu. Razgovori sa Vladimirom Putinom za mene su veoma dragoceni. Naravno, taj momenat i taj ples javnost je dvosmisleno shvatila, meni je to jasno, ali ja mogu dati samo jedan savet: ne bavite se samo informacijama, knjigama i činjenicama. Ne treba da zaboravite da u životu postoje i druge stvari“, istakla je ona, obraćajući se studentima.</p>
      <p>Ruski predsednik je prisustvovao venčanju Karin Knajsl prošle godine. Prema rečima portparola ruskog lidera Dmitrija Peskova, Putin je proveo samo sat vremena na proslavi. Za to vreme ruski lider je uspeo da prisustvuje ceremoniji venčanja, da nazdravi na nemačkom i odigra ples sa Knajslovom.</p>
      <figure>
        <iframe src="https://www.youtube.com/embed/fGb6nKK2Z0c" width="560" height="315" data-service="Youtube" scrolling="no"/>
      </figure>
      <p>Kurir.rs/Sputnjik</p>
      <p>Foto: EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/austrija/3370251/austrijancima-je-biskup-slovenac-kazna-bozija-sokantna-objava-bivseg-ministra-poljoprivrede-ekspresno-povucena"/>
        <a href="https://www.kurir.rs/planeta/austrija/3366105/nacionalno-jelo-iz-uvoza-austrijanci-obozavaju-becku-sniclu-a-ni-ne-znaju-iz-koje-zemlje-stize-teletina"/>
        <a href="https://www.kurir.rs/planeta/3372025/omiljeni-predsednik-u-smrtnoj-opasnosti-zemljotresi-i-vodeni-talas-baba-vangina-predvidjanja-za-2020-su-paklena"/>
        <a href="https://www.kurir.rs/planeta/3371713/ovi-su-omiljeni-putinovi-vicevi-ovako-ruski-predsednik-zasmejava-sagovornike-video"/>
      </related>
    </article>
  </body>
</html>