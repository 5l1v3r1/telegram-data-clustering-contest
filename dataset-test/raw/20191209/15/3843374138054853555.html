<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/pludmales_volejbols/09122019-graudina_kravcenoka_pasaules_tures_progre"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T15:55:00+00:00"/>
    <meta property="og:title" content="Helmuts Rodke. Atjaunošanās(5)"/>
    <meta property="og:description" content="Eiropas pludmales volejbola karalienes izpelnās atzinību arī pasaulē"/>
  </head>
  <body>
    <article>
      <h1>Helmuts Rodke. Atjaunošanās(5)</h1>
      <address>
        <time datetime="2019-12-09T15:55:00+00:00">09 Dec 2019, 15:55</time>
      </address>
      <p>Starptautiskā volejbola federācija (FIVB) publiskojusi pirmos Pasaules tūres izcilniekus aizvadītajā 2018.-2019. gada pludmales volejbola sezonā. Latvijas sportistes Tīna Graudiņa un Anastasija Kravčenoka atzītas par progresējušāko sieviešu komandu.</p>
      <p>2019. gadā Tīna Graudiņa un Anastasija Kravčenoka debitēja pasaules čempionātā un ieguva devīto vietu, mūsu pludmales dāmas bija devītās arī Gštādes 5* posmā, bet sezonas sākumā izcīnīja piekto pozīciju Ķīnas 4* etapā. Iespaidīgākie rezultāti sanāca sezonas beigās - Eiropas čempionāta zelts un triumfs olimpiskās kvalifikācijas turnīrā. Graudiņa un Kravčenoka tika atzīta par Eiropas pludmales volejbola gada labāko sieviešu komandu.</p>
      <p>Progresējušākā vīriešu komanda ir Vācijas pludmales volejbolisti Jūliuss Tole un Klemenss Viklers, kuri izcīnīja sudrabu gan pasaules čempionātā, gan Pasaules tūres finālposmā.</p>
      <p>Pārējo titulu ieguvējus paziņos tuvākajā laikā. Šīs atzinības tiek noteiktas spēlētāju un treneru balsojumā.</p>
      <p>Atgādinām, ka <a href="http://sportacentrs.com/pludmales_volejbols/04092018-graudina_fivb_sezonas_labaka_debitante"><u>Tīna Graudiņa</u></a> tika atzīta par 2017.-2018. gada sezonas Pasaules tūres labāko debitanti, savukārt <a href="http://sportacentrs.com/volejbols/21122018-gada_labakie_volejbolisti_egleskalns_un_l"><u>Anastasija Kravčenoka</u></a> triumfēja cīņā par pērnā gada Latvijas labākās pludmales volejbolistes titulu.</p>
      <h3>FIVB Pasaules tūres atzinības Latvijas pludmales volejbolam, arhīvs</h3>
      <hr/>
      <p>GadsTitulsIeguvējs (-a/-i/-as)</p>
      <hr/>
      <p>2009Gada debitantsRuslans Sorokins</p>
      <hr/>
      <p>2012Labākais aizsardzības spēlētājsMārtiņš Pļaviņš</p>
      <hr/>
      <p>2013Gada komandaAleksandrs Samoilovs/Jānis Šmēdiņš</p>
      <hr/>
      <p>2013Gada personība šajā sportāJānis Šmēdiņš</p>
      <hr/>
      <p>2013Labākais uzbrukuma noslēdzējsJānis Šmēdiņš</p>
      <hr/>
      <p>2013Labākais uzbrukuma spēlētājsJānis Šmēdiņš</p>
      <hr/>
      <p>2013Labākais cēlājsJānis Šmēdiņš</p>
      <hr/>
      <p>2014Gada komandaAleksandrs Samoilovs/Jānis Šmēdiņš</p>
      <hr/>
      <p>2014Labākais uzbrukuma noslēdzējsJānis Šmēdiņš</p>
      <hr/>
      <p>2016Labākais uzbrukuma spēlētājsJānis Šmēdiņš</p>
      <hr/>
      <p>2016Gada komandaAleksandrs Samoilovs/Jānis Šmēdiņš</p>
      <hr/>
      <p>2018Labākais cēlājsJānis Šmēdiņš</p>
      <hr/>
      <p>2018Gada personība šajā sportāAleksandrs Samoilovs</p>
      <hr/>
      <p>2018Gada debitanteTīna Graudiņa</p>
      <hr/>
      <p>2019Gada progresējušākā komandaTīna Graudiņa/Anasatasija Kravčenoka</p>
      <hr/>
      <p>Izmantotie resursi:<br/><a href="http://www.fivb.org/en/BeachVolleyball/viewPressRelease.asp?No=89708&amp;Language=en">FIVB - Volleyball</a></p>
      <figure>
        <iframe data-src="https://twitter.com/FIVBBeach/status/1204040258276474881?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>