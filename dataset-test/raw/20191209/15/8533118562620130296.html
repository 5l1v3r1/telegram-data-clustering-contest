<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/lazer-genesis-il-casco-piu-leggero-di-sempre/"/>
    <meta property="og:site_name" content="4ActionSport"/>
    <meta property="article:published_time" content="2019-12-09T15:56:12+00:00"/>
    <meta property="og:title" content="Lazer Genesis, il casco più leggero di sempre"/>
    <meta property="og:description" content="Con soli 189 grammi il modello Genesis è il Lazer più leggero che sia mai stato costruito, oltre ad essere uno dei caschi più leggeri dell’intero segmento."/>
  </head>
  <body>
    <article>
      <h1>Lazer Genesis, il casco più leggero di sempre</h1>
      <h2>Lazer presenta il suo casco più leggero, il modello Genesis. Un design iconico di Lazer con soluzioni ereditate da Z1 e da Century.</h2>
      <address><time datetime="2019-12-09T15:56:12+00:00">09 Dec 2019, 15:56</time> by <a rel="author" href="http://www.4actionsport.it/author/albertofossati/" target="_blank">Alberto Fossati</a></address>
      <p>Con soli 189 grammi il modello Genesis è il Lazer più leggero che sia mai stato costruito, oltre ad essere uno dei caschi più leggeri dell’intero segmento.</p>
      <h3>Un design che fa parte del DNA Lazer</h3>
      <p>Le forme e il design rimangono una sorta di family feeling di Lazer, ricordanto in parte il modello di successo Z1 e uno degli ultimi nati, il Century. Oltre a concetti innovati di design e costruzione, che hanno permesso di raggiungere questo valore alla bilancia, Genesis adotta una versione superleggera del sistema Advanced Rollsys System. Questo, in abbinamento all’Adjustable Head Basket, permette una regolazione totalmente personalizzata e a 360°. La calotta esterna è in EPS, mentre la parte interna è In-Mold.</p>
      <figure>
        <img src="http://www.4actionsport.it/wp-content/uploads/2019/12/340085-327952-genesis-titanium-bdb45b-original-1566457864-58cb19-original-1575642693.jpg"/>
      </figure>
      <p>Esternamente Lazer Genesis presenta delle feritoie che danno adito ad una ampio ingresso dell’aria verso l’interno, che può essere combinato con il brevetto Aeroshell. Grazie a dei pannelli opzionali e montati sulla calotta esterna, con Aeroshell il casco assume un aspetto protetto ma anche con un’efficacia aerodinamica maggiore. Per la parte interna sono disponibili due set di imbottiture, Race e Comfort. Il primo permette di abbassare ulteriormente il peso, il secondo è rivolto ad un maggiore comfort dell’atleta. Due le versioni disponibili, con o senza protocollo Mips. Il prezzo di listino è di 219,95 senza Mips, 239,95 con Mips.</p>
      <p>
        <a href="http://lazersport.com/">lazersport.com</a>
      </p>
    </article>
  </body>
</html>