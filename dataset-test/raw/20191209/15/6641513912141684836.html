<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/tyrion-lannister-insanlarin-son-sezondan-neden-memnun-kalmadigini-biliyorum-kultur-sanat-aralik-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="Tyrion Lannister: İnsanların son sezondan neden memnun kalmadığını biliyorum"/>
    <meta property="og:description" content="Tyrion Lannister: İnsanların son sezondan neden memnun kalmadığını biliyorum | aydinlik.com.tr"/>
  </head>
  <body>
    <article>
      <h1>Tyrion Lannister: İnsanların son sezondan neden memnun kalmadığını biliyorum</h1>
      <address>
        <time datetime="2019-12-09T15:51:00+00:00">09 Dec 2019, 15:51</time>
      </address>
      <p>
        <b>Popüler televizyon dizisi Game Of Thrones'un başkarakterlerinden Tyrion Lannister'i canlandıran Peter Dinklage, dizinin bitmesini ‘sevgiliden ayrılmaya’ benzeterek, 'Bitmesini istemediler, bu yüzden birçok insan sinirlendi' ifadelerini kullandı.</b>
      </p>
      <p>İzlenme rekorları kıran Game Of Thrones dizisinde Tyrion Lannister'i canlandıran Dinklage, izleyicilerin dizinin final bölümünden neden memnun kalmadığını bildiğini söyledi.</p>
      <p>Dizinin final bölümünü yazan ve yöneten David Benioff ve Dan Weis'i destekleyen oyuncu, son sezonu ‘olağandışı’ olarak tanımladı.</p>
      <p>Bir dizinin bitmesi, 'birinden ayrılmaya benzediğini' ifade eden Dinklage, "Herkes için konuşamam ama bana kalırsa dizinin bitmesini istemediler, bu yüzden birçok izleyici sinirlendi" dedi.</p>
      <p>
        <b>'O KİŞİYİ ÇOK SEVDİKLERİ VE ÇOK İNANDIKLARI İÇİN HERKES ÜZÜLECEK'</b>
      </p>
      <p>Emilia Clarke tarafından canlandırılan Daenerys Targaryen karakterinin diktatöre dönüşmesiyle ilgili atıfta bulunan Dinklage, "Bu olur. Canavarlar yaratılır. Ve bunun olacağını görmüyorsunuz. Onları seçiyoruz. Görmezlikten geliyorsunuz. O kişiyi çok sevdikleri ve çok inandıkları için herkes üzülecek- Yol boyunca karakterin böyle olacağını gösteren birçok işaret vardı” dedi.</p>
      <p>Bazı insanların, çocuklarına Khaleesi adını verdiğini ve ya onun adına dövme yaptırdığını belirten Dinklage, “Belki o dövmeyi yaptırmadan ve ya köpeğine Daenerys ismi vermeden final bölümü beklemelisiniz. Size yardım edemem? Üzgünüm.( Khaleesi) Çıldırdı. Oraya sürüklendi ve kendisine nasıl davranıldığına bakıldığında o da bir kurban. Zor zamanlar geçirdi ve birçoğumuz gibi öfkeli çıktı" dedi.</p>
      <p>Şu an Off Broadway müzikali Cyrano'da başrol oynayan Dinklage, geçen Mayıs ayında biten diziyle guru duyduğunu söyledi.</p>
      <p>2019 Emmy Ödülleri'nde En İyi Drama ödülünü kazanan dizinin son bölümleri, izleyicilerinin bir kısmı üzerinde hayal kırıklığı yaratmış ve eleştirilerin hedefi olmuştu.</p>
      <related>
        <h4>Benzer Haberler</h4>
        <a href="https://www.aydinlik.com.tr/sel-nedeni-insanlarin-dogaya-mudahalesi-cevre-agustos-2018"/>
        <a href="https://www.aydinlik.com.tr/trump-powell-dan-hic-memnun-degilim-ekonomi-kasim-2018"/>
        <a href="https://www.aydinlik.com.tr/turkiye-nin-yuzde-53-u-mutlu-73-u-umutlu-yasam-subat-2018"/>
        <a href="https://www.aydinlik.com.tr/trump-fed-in-faiz-artirimindan-memnun-degilim-piyasa-gunlugu-eylul-2018"/>
      </related>
    </article>
  </body>
</html>