<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ch10.co.il/news/555601/"/>
    <meta property="og:site_name" content="חרדים10"/>
    <meta property="article:published_time" content="2019-12-09T15:35:00+00:00"/>
    <meta property="og:title" content="משפט הרב שלום דב וולפא: שופט העליון מתח ביקורת על הפרקליטות"/>
    <meta property="og:description" content="שופט בית המשפט העליון ניל הנדל מתח ביקורת על החלטת פרקליטות המדינה להגיש בקשת רשות ערעור על זיכויו של הרב וולפא בבית משפט השלום והמחוזי • עו&quot;ד יצחק בם: &quot;הראינו לבית המשפט שחור על גבי לבן שהפרקליטות נוהגת איפה ואיפה&quot;"/>
  </head>
  <body>
    <article>
      <h1>משפט הרב שלום דב וולפא: שופט העליון מתח ביקורת על הפרקליטות</h1>
      <address><time datetime="2019-12-09T15:35:00+00:00">09 Dec 2019, 15:35</time> by <a rel="author">חרדים 10</a></address>
      <p>
        <b>שופט בית המשפט העליון ניל הנדל מתח ביקורת על החלטת פרקליטות המדינה להגיש בקשת רשות ערעור על זיכויו של הרב וולפא בבית משפט השלום והמחוזי • עו"ד יצחק בם: "הראינו לבית המשפט שחור על גבי לבן שהפרקליטות נוהגת איפה ואיפה"</b>
      </p>
      <p>בית המשפט העליון דן היום (שני) בבקשת רשות הערעור שהגישה פרקליטות המדינה נגד זיכויים של הרב שלום דב וולפא ושבתי וינטראוב – בשלום ובמחוזי –  מעבירה של “הסתה לאי ציות”.</p>
      <p>בית משפט השלום ובית המשפט המחוזי בירושלים זיכו בעבר את הרב וולפא ואת ווינטראוב מעבירה זו, לאחר שקבעו כי למעשיהם לא היתה השפעה על חיילי צה”ל.</p>
      <p>במהלך הדיון מתח ראש ההרכב, השופט ניל הנדל, ביקורת על החלטת הפרקליטות  להגיש בקשת רשות ערעור, בחלוף זמן רב כל כך מהאירועים, ולאחר הזיכוי בשתי הערכאות.</p>
      <p>עו”ד יצחק בם, המייצג את אחד הנאשמים – תקף את הפרקליטות, בשיחה עם ערוץ 7: “כאשר פרופ’ יעל אמתי חתמה על עצומה שתומכת בסרבנות והבהירה שתסייע לחיילים שיסרבו לשרת בשטחים קבע היועץ המשפטי שאין כאן עבירה פלילית. למרות זאת, את הרב וולפא ואת שי גפן הפרקליטות רודפת כבר עשר שנים על מעשים דומים וטוענת בבית המשפט העליון שצריך להפוך את זיכויים ולהרשיע אותם”.</p>
      <p>לדבריו, “היום בעצם הראינו לבית המשפט שחור על גבי לבן שהפרקליטות נוהגת איפה ואיפה. השר אוחנה צדק, יש ‘פרקליטות בתוך פרקליטות’ והפרקליטות שבתוך הפרקליטות מתנהלת משיקולים פסולים ואת זה צריך להפסיק”.</p>
      <related>
        <h4>כתבות שאולי יעניינו אותך</h4>
        <a href="https://www.ch10.co.il/news/555686/"/>
        <a href="https://www.ch10.co.il/news/555612/"/>
        <a href="https://www.ch10.co.il/news/555608/"/>
        <a href="https://www.ch10.co.il/news/555542/"/>
        <a href="https://www.ch10.co.il/news/555492/"/>
        <a href="https://www.ch10.co.il/news/555495/"/>
      </related>
    </article>
  </body>
</html>