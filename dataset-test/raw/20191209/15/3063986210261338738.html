<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/12/09/848886"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T15:46:00+00:00"/>
    <meta property="og:title" content="২৮ দিন পর বাড়ি ফিরলেন লতা মঙ্গেশকর"/>
    <meta property="og:description" content="কিংবদন্তি সংগীতশিল্পী লতা মঙ্গেশকর গুরুতর অসুস্থ হয়ে হাসপাতালে ভর্তি হয়েছিলেন। শ্বাসকষ্ট বেড়ে যাওয়ায় গত ১১ নভেম্বর মুম্বইয়ের ব্রিচ ক্যান্ডি হাসপাতালে ভর্তি কারা হয়েছিলো তাকে। এরপর টানা ২৮ দিন হাসপাতালে ছিলেন। রবিবার (৮ ডিসেম্বর) সুস্থ হয়ে বাড়িতে ফিরেছেন ৯০ বছর বয়সী এই শিল্পী। রবিবার টুইট করে ভক্তদের ধন্যবাদ জানিয়েছেন লতা। নিজের ব্লগে লতা মঙ্গেশকর লিখেছেন, বিগত ২৮ দিন আমি ব্রিচ ক্যান্ডি হাসপাতালে ছিলাম। নিউমোনিয়া ধরা পড়েছিল। চিকিৎসকরা চেয়েছিলেন হাসপাতালে থেকে সম্পুর্ণ সুস্থ হয়ে তারপর বাড়ি ফিরি। বাবা-মায়ের আশীর্বাদে ও আপনাদের প্রার্থনায় আজ আমি বাড়ি ফিরলাম। আপনাদের প্রত্যেকের কাছে আমি কৃতজ্ঞ। উপমহাদেশের সুর সম্রাজ্ঞী বলা হয় লতা মঙ্গেশকরকে। সেই ৪০ এর দশক থেকে গায়িকা হিসাবে গোটা বিশ্বের তামাম সঙ্গীতপ্রেমীদের মুগ্ধ করে আসছেন তিনি। বাংলা ও হিন্দিসহ একাধিক ভাষায় কয়েক লক্ষ গান গেয়েছেন তিনি। সঙ্গীতের জগতের এই নক্ষত্রকে ১৯৮৯ সালে দাদা সাহেব পুরস্কার দেয় ভারত সরকার। ২০০১ সালে তাকে দেশের সর্বোচ্চ নাগরিক সম্মান ‘ভারত রত্ন’-এ সম্মানিত করা হয়।"/>
  </head>
  <body>
    <article>
      <h1>২৮ দিন পর বাড়ি ফিরলেন লতা মঙ্গেশকর</h1>
      <address><time datetime="2019-12-09T15:46:00+00:00">09 Dec 2019, 15:46</time> by <a rel="author">কালের কণ্ঠ অনলাইন</a></address>
      <p>কিংবদন্তি সংগীতশিল্পী লতা মঙ্গেশকর গুরুতর অসুস্থ হয়ে হাসপাতালে ভর্তি হয়েছিলেন। শ্বাসকষ্ট বেড়ে যাওয়ায় গত ১১ নভেম্বর মুম্বইয়ের ব্রিচ ক্যান্ডি হাসপাতালে ভর্তি কারা হয়েছিলো তাকে। এরপর টানা ২৮ দিন হাসপাতালে ছিলেন। রবিবার (৮ ডিসেম্বর) সুস্থ হয়ে বাড়িতে ফিরেছেন ৯০ বছর বয়সী এই শিল্পী।</p>
      <p>রবিবার টুইট করে ভক্তদের ধন্যবাদ জানিয়েছেন লতা। নিজের ব্লগে লতা মঙ্গেশকর লিখেছেন, বিগত ২৮ দিন আমি ব্রিচ ক্যান্ডি হাসপাতালে ছিলাম। নিউমোনিয়া ধরা পড়েছিল। চিকিৎসকরা চেয়েছিলেন হাসপাতালে থেকে সম্পুর্ণ সুস্থ হয়ে তারপর বাড়ি ফিরি। বাবা-মায়ের আশীর্বাদে ও আপনাদের প্রার্থনায় আজ আমি বাড়ি ফিরলাম। আপনাদের প্রত্যেকের কাছে আমি কৃতজ্ঞ।</p>
      <p>উপমহাদেশের সুর সম্রাজ্ঞী বলা হয় লতা মঙ্গেশকরকে। সেই ৪০ এর দশক থেকে গায়িকা হিসাবে গোটা বিশ্বের তামাম সঙ্গীতপ্রেমীদের মুগ্ধ করে আসছেন তিনি। বাংলা ও হিন্দিসহ একাধিক ভাষায় কয়েক লক্ষ গান গেয়েছেন তিনি।</p>
      <p>সঙ্গীতের জগতের এই নক্ষত্রকে ১৯৮৯ সালে দাদা সাহেব পুরস্কার দেয় ভারত সরকার। ২০০১ সালে তাকে দেশের সর্বোচ্চ নাগরিক সম্মান ‘ভারত রত্ন’-এ সম্মানিত করা হয়।</p>
    </article>
  </body>
</html>