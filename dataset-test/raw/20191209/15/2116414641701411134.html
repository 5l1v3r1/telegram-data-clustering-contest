<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/sport/rusia-a-fost-exclus-patru-ani-din-toate-competi-iile-sportive-1333938"/>
    <meta property="og:site_name" content="ZIUAnews.ro"/>
    <meta property="article:published_time" content="2019-12-09T15:50:00+00:00"/>
    <meta property="og:title" content="Rusia a fost exclusă patru ani din toate competițiile sportive"/>
    <meta property="og:description" content="WADA a decis excluderea Rusiei din toate competițiile majore de sport pentru patru ani, din cauza problemelor de dopaj. Astfel, ce se preconiza inițial, faptul că nu va participa la Jocurile Olimpice din 2020 și 2022 și Cupa Mondială de Fotbal din 2022, s"/>
  </head>
  <body>
    <article>
      <h1>Rusia a fost exclusă patru ani din toate competițiile sportive</h1>
      <address><time datetime="2019-12-09T15:50:00+00:00">09 Dec 2019, 15:50</time> by <a rel="author">ZIUA NEWS</a></address>
      <p>
        <b>WADA a decis excluderea Rusiei din toate competițiile majore de sport pentru patru ani, din cauza problemelor de dopaj. Astfel, ce se preconiza inițial, faptul că nu va participa la Jocurile Olimpice din 2020 și 2022 și Cupa Mondială de Fotbal din 2022, s-a adeverit.</b>
      </p>
      <p>Totuși, sportivii pot concura „pe cont propriu", iar eventualele performanțe pe care le vor obține nu vor fi trecute în dreptul Rusiei. Acest lucru s-a întâmplat la Jocurile Olimoice din 2018, când nu mai puțin de 168 de sportivi au concurat sub steag neutru.</p>
      <p>Decizia a fost luată de WADA în cadrul unei întruniri de la Lausanne (Elveția), în unanimitate. Totuși, naționala de fotbal a Rusiei va participa la EURO 2020, competiție în cadrul căreia va organiza și câteva meciuri. Întreg scandalul a început după ce Rusia a fost acuzată că a ascuns mii de rezultate pozitive la testele antidoping ale sportivilor.</p>
    </article>
  </body>
</html>