<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/skodras-gia-oasth-100-epipleon-leoforia-to-pascha"/>
    <meta property="og:site_name" content="Metrosport.gr"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Σκόδρας για ΟΑΣΘ: «100 επιπλέον λεωφορεία το Πάσχα»"/>
    <meta property="og:description" content="«Οι πολίτες ταλαιπωρούνται δυο - τρία χρόνια τώρα αλλά νομίζω ότι είμαστε προ της οριστικής λύσης του προβλήματος», δήλωσε ο κ. Σκόδρας"/>
  </head>
  <body>
    <article>
      <h1>Σκόδρας για ΟΑΣΘ: «100 επιπλέον λεωφορεία το Πάσχα»</h1>
      <h2>«Οι πολίτες ταλαιπωρούνται δυο - τρία χρόνια τώρα αλλά νομίζω ότι είμαστε προ της οριστικής λύσης του προβλήματος», δήλωσε ο κ. Σκόδρας</h2>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author">Metrosport.gr Team</a></address>
      <p>Υπομονή παρακάλεσε τους πολίτες να κάνουν ο πρόεδρος του ΟΑΣΘ, Γιώργος Σκόδρας, σε δηλώσεις που έκανε στους δημοσιογράφους στο περιθώριο της συγκέντρωσης διαμαρτυρίας που πραγματοποίησε έξω από τα γραφεία του Οργανισμού η πρωτοβουλία εργαζόμενων, φοιτητών και συνταξιούχων για τις αστικές συγκοινωνίες.</p>
      <p>«Οι πολίτες ταλαιπωρούνται δυο - τρία χρόνια τώρα, αλλά νομίζω ότι είμαστε προ της οριστικής λύσης του προβλήματος», δήλωσε ο κ. Σκόδρας. Ο ίδιος τόνισε ότι «χρειάζεται χρόνος και δουλειά» μέχρι να βελτιωθεί η κατάσταση στον ΟΑΣΘ, ενώ επανέλαβε τις κινήσεις του οργανισμού προς αυτή την κατεύθυνση.</p>
      <p>Όπως σημείωσε, πλέον καλύπτεται το 60% του συγκοινωνιακού έργου, ποσοστό αυξημένο σε σχέση με το μικρότερο 40% που ο πρόεδρος υποστηρίζει ότι παρέλαβε η νέα διοίκηση. «Πλέον συζητούμε ότι ο οργανισμός θα λειτουργεί μέχρι τις 31 Δεκεμβρίου 2022 τουλάχιστον. Συνεπώς, έχει έναν καθαρό ορίζοντα μπροστά του», υπογράμμισε προσθέτοντας ότι στο τέλος Δεκεμβρίου ή το πρώτο δεκαήμερο του Ιανουαρίου θα γίνει διαγωνισμός για την προμήθεια τουλάχιστον 100 μεταχειρισμένων λεωφορείων που αναμένεται να κυκλοφορούν στους δρόμους της πόλης το Πάσχα.</p>
      <p>Επίσης, όπως συνέχισε ο ίδιος, όταν οι ανάγκες μετακίνησης εκτός του πολεοδομικού ιστού καλυφθούν με τη σύμβαση που έγινε με τα ΚΤΕΛ, τα 60 λεωφορεία του ΟΑΣΘ που εξυπηρετούν σήμερα την υπεραστική ζώνη θα μεταφερθούν εντός της πόλης. Σύμφωνα με τον κ. Σκόδρα, οι κινήσεις αυτές θα οδηγήσουν στην κάλυψη του περίπου 75% του συγκοινωνιακού έργου. Παράλληλα, όπως επισήμανε, θα τρέξει και ένας δεύτερος διαγωνισμός για την επισκευή 92 λεωφορείων που αντιμετωπίζουν σοβαρές βλάβες.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/trenose-katargisi-dio-dromologion-logo-parasirsis-ich"/>
        <a href="http://www.metrosport.gr/article/pirovolisan-choreftria-sto-prosopo-epidi-stamatise-na-chorevi-vinteo"/>
        <a href="http://www.metrosport.gr/article/dikastiko-mploko-sto-airbnb-3-paragontes-pou-to-apiloun"/>
        <a href="http://www.metrosport.gr/article/reporter-anevike-se-skala-gia-na-tou-kani-enesi-farmakopios"/>
        <a href="http://www.metrosport.gr/article/ektakto-deltio-epidinosis-apo-tin-emi-plisiazi-kakokeria-dido"/>
        <a href="http://www.metrosport.gr/article/thessaloniki-nteliveras-archise-na-avnanizete-mprosta-se-28chroni"/>
      </related>
    </article>
  </body>
</html>