<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/aek-i-proti-toy-karera"/>
    <meta property="og:site_name" content="The Pressroom"/>
    <meta property="article:published_time" content="2019-12-09T15:15:58+00:00"/>
    <meta property="og:title" content="ΑΕΚ: Η &quot;πρώτη&quot; του Καρέρα"/>
    <meta property="og:description" content="Αφότου συστήθηκε στους παίκτες της ΑΕΚ από τον Ίλια Ίβιτς, ο Ιταλός τεχνικός, Μάσιμο Καρέρα πραγματοποίησε την πρώτη του προπόνηση με τους «κιτρινόμαυρους» Σε αυτή δόθηκαν κάποια πρώτα στίγματα της φιλοσοφίας της δικής του και των συνεργατών του, ενώ δεν υπήρξαν αγωνιστικά προβλήματα (πλην του Κλωναρίδη που συνέχισε το ατομικό του πρόγραμμα)."/>
  </head>
  <body>
    <article>
      <h1>ΑΕΚ: Η "πρώτη" του Καρέρα</h1>
      <address>
        <time datetime="2019-12-09T15:15:58+00:00">09 Dec 2019, 15:15</time>
      </address>
      <p>
        <b>Αφότου συστήθηκε στους παίκτες της <a href="https://www.thepressroom.gr/tags/aek">ΑΕΚ</a> από τον Ίλια Ίβιτς, ο Ιταλός τεχνικός, Μάσιμο Καρέρα πραγματοποίησε την πρώτη του προπόνηση με τους «κιτρινόμαυρους»</b>
      </p>
      <p>Σε αυτή δόθηκαν κάποια πρώτα στίγματα της φιλοσοφίας της δικής του και των συνεργατών του, ενώ δεν υπήρξαν αγωνιστικά προβλήματα (πλην του Κλωναρίδη που συνέχισε το ατομικό του πρόγραμμα).</p>
      <p>Οι ποδοσφαιριστές της «<b>Ένωσης</b>» θα γυμναστούν ξανά υπό τις οδηγίες του <b>Καρέρα</b> σε δυο γκρουπ το πρωί της <b>Τρίτης</b> (10:00 και 11:00), ενώ για το μεσημέρι είναι προγραμματισμένη η επίσημη παρουσίαση του νέου τεχνικού της ομάδας.</p>
      <p>Πρώτα λοιπόν παρουσιάστηκε με θερμά λόγια από τον Ίλια Ίβιτς, ο οποίος είπε χαρακτηριστικά: <i>«Καλωσορίζω στην ομάδα μας τον νέο μας προπονητή, Μάσιμο Καρέρα. Έχει αγωνιστεί ως ποδοσφαιριστής και έχει εργαστεί ως προπονητής σε υψηλό επίπεδο έχοντας περάσει από μεγάλα κλαμπ.</i></p>
      <p>
        <i>Υπήρξε ο πιο στενός συνεργάτης του Αντόνιο Κόντε και όταν συνέχισε ως πρώτος προπονητής κατάφερε να πάρει το πρωτάθλημα στη Ρωσία με τη Σπαρτάκ Μόσχας. Από εσάς περιμένω την καλύτερη συνεργασία μαζί του.</i>
      </p>
      <p><i>Μάσιμο, καλώς όρισες στη δική μας οικογένεια, σου εύχομαι κάθε επιτυχία»</i>.</p>
      <p>Στο σημείο λοιπόν που ο τεχνικός διευθυντής ανέφερε τα στοιχεία του βιογραφικού του ο Καρέρα τον διέκοψε και ανέφερε:</p>
      <p>
        <i>«Ίλια σε ευχαριστώ, δεν χρειάζεται να πεις περισσότερα για εμένα… Το ζητούμενο είναι μόνο η ομάδα και η δική μου άποψη πάντα είναι ότι η ομάδα που προπονώ είναι η πιο δυνατή ομάδα που υπάρχει.</i>
      </p>
      <p>
        <i>Βεβαίως ο καθρέφτης για όλους μας είναι το γήπεδο. Χωρίς καλή προπόνηση μέσα στην εβδομάδα, δεν υπάρχει καλό ματς το σαββατοκύριακο. Αυτό που θέλω είναι να βλέπω παίκτες-μαχητές. Αν είναι να χάσουμε ένα ματς, να το χάσουμε επειδή η αντίπαλη ομάδα ήταν καλύτερη, όχι γιατί εμείς δεν κάναμε αυτό που έπρεπε.</i>
      </p>
      <p>
        <i>Θέλω να είμαστε μια οικογένεια και συγκεντρωμένοι στο στόχο μας 200%. Αυτά από εμένα, δεν μου αρέσουν τα πολλά λόγια, σε πέντε λεπτά όλοι έξω για προπόνηση»…</i>
      </p>
    </article>
  </body>
</html>