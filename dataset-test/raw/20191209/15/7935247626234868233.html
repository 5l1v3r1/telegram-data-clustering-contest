<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-55-bin-810dekar-alana-tapu-217804h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T15:01:05+00:00"/>
    <meta property="og:title" content="Bursa'da 55 bin 810 dekar alana tapu"/>
    <meta property="og:description" content="Devlet Su İşleri (DSİ) Genel Müdürlüğü tarafından Bursa, Yalova ve Kocaeli'de 123 bin 150 dekar alanda tapulaştırma yapıldı."/>
  </head>
  <body>
    <article>
      <h1>Bursa'da 55 bin 810 dekar alana tapu</h1>
      <h2>Devlet Su İşleri (DSİ) Genel Müdürlüğü tarafından Bursa, Yalova ve Kocaeli'de 123 bin 150 dekar alanda tapulaştırma yapıldı.</h2>
      <address>
        <time datetime="2019-12-09T15:01:05+00:00">09 Dec 2019, 15:01</time>
      </address>
      <p>DSİ Genel Müdürü Mevlüt Aydın, arazi toplulaştırmasıyla parsellerin büyüdüğünü belirterek, tarım teknikleri ve sulama metotlarının uygulanmasının kolaylaştığını söyledi. Bu şekilde parsel sayısının azaldığını ifade eden Aydın, ‘'Parsel büyüklüğü artar. Düzenli ve ideal parsel şekilleri oluşturulur. Her parsel yola ve kanala kavuşur. İşletme merkezi ile parseller arasındaki mesafeler ve ulaşımdan dolayı meydana gelen kayıplar azalır, yakıt tasarrufu sağlanır. Sağlanan katma değerden dolayı arazi değeri en az iki kat artmaktadır'' dedi. Türkiye genelinde tarla içi geliştirme ve toplulaştırma çalışmalarının devam ettiğine dikkati çeken Aydın, şöyle devam etti: ‘'Bursa'da da 2019 yılında 5 adet projede toplam 640 bin 350 dekar alanda yürütülen toplulaştırma ve tarla içi geliştirme hizmetleri kapsamında 55 bin 810 dekar alanda arazi toplulaştırma çalışmaları tamamlanarak tapu tescil işlemleri gerçekleştirilmiştir. Devam eden çalışmalarla 584 bin 540 dekar alanın 2021 yılı sonuna kadar toplulaştırılması hedeflenmektedir.''</p>
      <p>
        <b>2021'DE TAMAMLANACAK</b>
      </p>
      <p>Bursa, Yalova ve Kocaeli illerinde 1 Ocak 2019 tarihinden bu güne kadar 7 proje dahilinde 123 bin 150 dekar alanda tarla içi geliştirme çalışmalarının tamamlandığını vurgulayan Aydın, projelerin tamamının uygulanması sonucu 2021 yılı sonuna kadar 684 bin 110 dekar alanda tarla içi geliştirme çalışmasının tamamlanmasının beklendiğini anlattı.</p>
    </article>
  </body>
</html>