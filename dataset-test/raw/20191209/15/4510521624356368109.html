<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/societate/legea-padurarii-vor-dotati-armament-serviciu-promulgata-iohannis-1_5dee6a805163ec4271da4347/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T15:47:47+00:00"/>
    <meta property="og:title" content="Legea prin care pădurarii vor fi dotaţi cu armament de serviciu, promulgată de Iohannis"/>
    <meta property="og:description" content="Preşedintele Klaus Iohannis a promulgat, luni, Legea de modificare şi completare a OUG 59/2000 privind Statutul personalului silvic, a cărei principală prevedere este dotarea cu armament de serviciu a personalului silvic care are atribuţii de pază şi protecţie."/>
  </head>
  <body>
    <article>
      <h1>Legea prin care pădurarii vor fi dotaţi cu armament de serviciu, promulgată de Iohannis</h1>
      <address><time datetime="2019-12-09T15:47:47+00:00">09 Dec 2019, 15:47</time> by <a rel="author">Vlad Terteleac</a></address>
      <h4>Preşedintele Klaus Iohannis a promulgat, luni, Legea de modificare şi completare a OUG 59/2000 privind Statutul personalului silvic, a cărei principală prevedere este dotarea cu armament de serviciu a personalului silvic care are atribuţii de pază şi protecţie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/rusia-rasa-sportul-mondial-raspunsurile-lamuresc-caz-colosal-1_5dee69225163ec4271da36a6/index.html"/>
        <a href="https://adevarul.ro/news/politica/iohannis-intrebat-parere-ca-i-ingheta-indemnizatia-anul-viitor-pare-lucru-potrivit-1_5dee69f75163ec4271da3e47/index.html"/>
        <a href="https://adevarul.ro/news/bucuresti/gabriela-firea-doreste-modificarea-codului-rutier-autobuzele-poata-circula-linia-tramvai-1_5dee5e575163ec4271d9bf5c/index.html"/>
      </related>
      <p>"În exercitarea atribuţiilor de serviciu, personalul silvic cu atribuţii de paza fondului forestier naţional, a fondului cinegetic naţional, a fondului piscicol şi a ariilor naturale protejate are statut special, este dotat cu armament de serviciu letal sau neletal, după caz, şi poate face uz de armă, în condiţiile reglementărilor privind regimul armelor şi muniţiilor. Statutul special este conferit de portul de armă, de îndatoririle specifice în îndeplinirea atribuţiilor de serviciu şi de riscurile meseriei, care îi pot afecta integritatea fizică şi viaţa", este una dintre modificările aduse legii.</p>
      <p>Un alt amendament adoptat menţionează că personalul silvic pensionat la vârsta standard beneficiază de o gratificaţie egală cu minimum cinci salarii brute pe ultima lună de activitate, suportată de angajator, scrie <a href="https://www.agerpres.ro/politica/2019/12/09/legea-prin-care-personalul-silvic-cu-atributii-de-paza-va-fi-dotat-cu-armament-de-serviciu-promulgata--416959">Agerpres.ro.</a></p>
      <p>Proiectul de lege are ca obiect de reglementare corelarea actualului statut al personalului silvic cu realităţile de pe teren ale activităţii acestora. Legea a fost votată pe 27 noiembrie de plenul Camerei Deputaţilor.</p>
      <hr/>
    </article>
  </body>
</html>