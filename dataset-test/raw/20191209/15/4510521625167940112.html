<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/societate/rezidentiat-2019-salariu-medic-rezident-romania-1_5dee623c5163ec4271d9e955/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T15:27:35+00:00"/>
    <meta property="og:title" content="Rezidenţiat 2019. Ce salariu are un medic rezident în România"/>
    <meta property="og:description" content="Absolvenţii de medicină au susţinut examenul de rezidenţiat din 2019 şi urmează să-şi afle rezultatele şi să fie reparizaţi pe posturi, salariul unui medic rezident crescând semnificativ după noile grile de salarizare."/>
  </head>
  <body>
    <article>
      <h1>Rezidenţiat 2019. Ce salariu are un medic rezident în România</h1>
      <address><time datetime="2019-12-09T15:27:35+00:00">09 Dec 2019, 15:27</time> by <a rel="author">Vlad Terteleac</a></address>
      <h4>Absolvenţii de medicină au susţinut examenul de rezidenţiat din 2019 şi urmează să-şi afle rezultatele şi să fie reparizaţi pe posturi, salariul unui medic rezident crescând semnificativ după noile grile de salarizare.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/societate/guvernul-planuieste-ordonanta-rezidentiatul-urma-desfasoare-spitalele-tara-inclusiv-cele-militare-private-1_5dee31ff5163ec4271d7d0a9/index.html"/>
      </related>
      <p>După un examen de rezidenţiat organizat cu întârziere în 2019, absolvenţii de studii în domeniul medical care vor obţine punctajul minim de promovare de 60% îşi vor alege, în funcţie de notă, locurile şi posturile din cadrul fiecărei specialităţi. În funcţie de specialitatea aleasă, urmează între 3 şi 7 ani de rezidenţiat, salariul unui medic rezident crescând de la un an la altul.</p>
      <h3>Ce salariu are un medic rezident </h3>
      <p>Salariile medicilor rezidenţi încadraţi în unităţile clinice încep, în primul an de rezidenţiat, de la 5.700 de lei brut, în anul al doilea cresc la 6.100 de lei, iar în anul al treilea la 6.700 de lei. Salariul unui medic rezident în anii 4-5 este de 7.300 de lei, iar în ani 6-8 de 7.900 de lei. </p>
      <p>Pentru rezidenţiatul în medicină dentară, salariul unui medic rezident în primul an este de 5.700 de lei, în anul al doilea creşte la 6.100 de lei, iar în anul al treilea, ultimul pentru această specializare, ajunge la 6.700 de lei. </p>
      <p>Salariile medicilor rezidenţi din cadrul serviciilor de ambulanţă şi a secţiilor de primire urgenţă, precum şi a celor de terapie intensivă sunt, în mod normal, la acelaşi nivel.</p>
      <h3>Ce urmează după examenul de rezidenţiat</h3>
      <p>Cei care au susţinut examenul de rezidenţiat din 2019 urmează ca, după aflarea rezultatelor, să-şi aleagă posturile şi locurile în perioada 17-19 decembrie. Între 6-14 ianuarie 2020, viitorii rezidenţi vor semna contractele individuale de muncă cu unităţile sanitare, încadrându-se în grila de salariu a medicilor rezidenţi novici. Între 14-16 ianuarie urmează repartiţia pe clinici de pregătire, iar încadrarea în unităţile medicale ca medici rezidenţi este prevăzută pentru 1 februarie 2020.</p>
      <hr/>
    </article>
  </body>
</html>