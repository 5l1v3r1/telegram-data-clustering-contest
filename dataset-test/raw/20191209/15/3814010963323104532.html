<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/istoricheska-sreshcha-v-parizh-za-bdeshcheto-na-iztochna-ukrayna"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Историческа среща в Париж за бъдещето на Източна Украйна"/>
    <meta property="og:description" content="За първи път руският президент Владимир Путин ще разговаря лично с украинския си колега Володимир Зеленски, откакто той пое поста. Двамата са в Париж..."/>
  </head>
  <body>
    <article>
      <h1>Историческа среща в Париж за бъдещето на Източна Украйна</h1>
      <address><time datetime="2019-12-09T15:28:00+00:00">09 Dec 2019, 15:28</time> by <a rel="author">Биляна Бонева</a></address>
      <p>
        <b>За първи път руският президент Владимир Путин ще разговаря лично с украинския си колега Володимир Зеленски, откакто той пое поста. Двамата са в Париж за среща на "Нормандската четворка". Зеленски и Путин, заедно с лидерите на Франция и Германия ще търсят решения за бъдещето на Източна Украйна.</b>
      </p>
      <p>След три години застой, съдбата на Източна Украйна отново е на масата на преговорите. Историческа среща. Исторически пробив обаче, не се очаква.</p>
      <p>Разговорите във френската столица ще се фокусират върху Минските споразумения отпреди 5 години - които предвиждаха незабавно спиране на огъня, изтегляне на тежките оръжия, връщане на Киев на териториите под сепаратистки контрол, даване на автономия на тези територии и провеждане на местни избори.</p>
      <p>Украинската опозиция изпрати Володимир Зеленски във френската столица с масови протести. Опасенията им са, че доскорошният комедиен актьор ще капитулира пред Владимир Путин.</p>
      <p>В Източна Украйна надеждите отстъпват пред страха от разрастване на конфликта.</p>
      <blockquote>Олексий Бобир, собственик на завод: Единствено искам стрелбата по фабриката да спре. Хората да започнат да живеят нормално, да работят нормално.</blockquote>
      <p>"Нормандската четворка" се среща в момент, когато Франция вече пети ден е блокирана от транспортна стачка заради пенсионната реформа. В Елисейския дворец гледат на форума и като шанс Еманюел Макрон да възстанови имиджа си.</p>
    </article>
  </body>
</html>