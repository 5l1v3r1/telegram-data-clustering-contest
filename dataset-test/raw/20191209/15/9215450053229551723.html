<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.edigest.hk/article/128995/%e8%81%b7%e5%a0%b4/%e7%ae%a1%e7%90%86%e5%b1%a4-%e5%bf%85%e5%ad%b8-%e5%be%97%e4%ba%ba%e5%bf%83%e8%80%85%e5%be%97%e5%a4%a9%e4%b8%8b/"/>
    <meta property="og:site_name" content="經濟一週"/>
    <meta property="article:published_time" content="2019-12-09T15:46:13+00:00"/>
    <meta property="og:title" content="一間公司最重要係咩？管理層必學 得人心者得天下｜張慧敏Son姐"/>
    <meta property="og:description" content="香港打工仔一向以拼搏勤奮、靠得住又好打得見稱。雖然時代不同了，但不管什麼世代，香港打工仔努力工作，認真對待工作的態度始終不變。"/>
  </head>
  <body>
    <article>
      <h1>一間公司最重要係咩？管理層必學 得人心者得天下｜張慧敏Son姐</h1>
      <address><time datetime="2019-12-09T15:46:13+00:00">09 Dec 2019, 15:46</time> by <a rel="author">職場</a></address>
      <p>【Son姐職場教室】香港打工仔一向以拼搏勤奮、靠得住又好打得見稱。雖然時代不同了，但不管什麼世代，香港打工仔努力工作，認真對待工作的態度始終不變。</p>
      <p>撰文：張慧敏（Son姐）｜圖片：unsplash</p>
      <h3>打工仔橫風橫雨都要返工</h3>
      <blockquote>花幾個小時逼返工，返到公司都差不多夠時間，舟車勞頓會幾有心情、士氣、效率做好工作？</blockquote>
      <p>過去兩年先天鴿後山竹兩個颶風肆虐，颶風過後即使市面滿目瘡痍，依然橫風橫雨路面水浸，道路交通混亂擠塞，打工仔們仍然井井有條地排長龍攀山涉水去上班。打風落雨通通有預測預告，<a href="https://www.hko.gov.hk/tc/index.html">天文台</a>事前會發出警告，大家可以一早做好準備。但最近半年香港『活動』頻繁，每次活動最終會演變成什麼局面，沒有人可以預知，市面上道路可以隨時被堵塞，各種交通工具可以突然停駛。</p>
      <p>有些工作，例如醫院、酒店、紀律部隊，因為職業行業所需，一向以來即使10號風球，一樣都要固定地點上班輪班，為市民服務，即使萬水千山出盡法寶都一定要上班，我不單止明白，更加對他們的專業精神十分敬重。但其他一般在辦公室內的工作，真的有必要無論如何一定要到Office工作？為什麼不能安排員工Work from home？ 返少一日半日工，公司真的會蒙受不可以承受的損失？</p>
      <p>先不講今次市面上頻繁突發的活動對打工仔上下班造成的影響。就以一般公司包括政府部門聯交所採用的打風機制，以中午12點作為分界線，總之12點前改掛3號風球，兩個小時候就要開門開工。所以每次都會見到巴士站、的士站大打蛇餅，人龍長到見首不見尾，地鐵大堂各出入口水洩不通、插針難入。花幾個小時逼返工，返到公司都差不多夠時間，舟車勞頓會幾有心情士氣效率做好工作？</p>
      <h3>員工薪水有價 身價絕對無價</h3>
      <blockquote>得人心者得天下，將心比己，體恤員工下屬，是所有管理層及老闆必須的份內事。</blockquote>
      <p>作為一個公司醫生、職場顧問，一間公司最重要的資源是什麼？問我幾多次我的答案都一樣，是薪水有價，但身價絕對無價的員工。又不是在工廠工作，要計工時看生產量去計人工。</p>
      <p>今時今日科技發達到一個點，無論身在何處，一樣可以收發電郵及訊息。真正working anywhere！所謂朝九晚五的工作，結果除了瞓覺熄機的時候，誰不是在處理工作？既然下班時間名存實亡，上班時間為什麼不能彈性處理？</p>
      <p>員工安在家中，一樣有大把方法辦法途徑處理<a href="https://www.edigest.hk/tag/%e5%b7%a5%e4%bd%9c/">工作</a>的時候，做老闆的能夠真正體諒員工當然最好，但就當是收買人心也好，返工有幾困難，不用看電視開個網上平台睇直播已經即刻知道，一早通知員工一律在家工作，甚至放幾個鐘頭半日假，有那麼難嗎？得人心者得天下，將心比己，體恤員工下屬，是所有管理層及老闆必須的份內事。</p>
      <figure>
        <img src="https://images.edigest.hk/wp-content/uploads/2019/12/153400001_6829056785dedf54b50610.jpg"/>
        <figcaption>圖片：unsplash</figcaption>
      </figure>
      <p>Son姐之前曾經給過不少就業建議，即讀：</p>
      <p>
        <a href="https://www.edigest.hk/article/116288/%e8%81%b7%e5%a0%b4/%e9%bc%8e%e7%88%ba-%e6%9d%8e%e5%ae%b6%e9%bc%8e-%e9%a4%90%e5%bb%b3-%e7%a7%81%e6%88%bf%e8%8f%9c-%e9%bc%8e%e6%9c%83%e9%a4%a8-%e9%bc%8e%e5%b0%9a%e6%a3%8b%e5%93%a5%e7%87%92%e9%b5%9d%e6%b9%af%e9%a4%a8/">鼎爺由武師到廚師創事業高峰「賺幾多錢？唔係好多，未夠一億。」</a>
      </p>
      <p>
        <a href="https://www.edigest.hk/article/115662/%e8%81%b7%e5%a0%b4/ben-sir-%e6%ad%90%e9%99%bd%e5%81%89%e8%b1%aa-%e4%b8%ad%e6%96%87%e5%a4%a7%e5%ad%b8-%e8%97%9d%e4%ba%ba-%e8%b7%b3%e5%87%bacomfort-zone/">Ben Sir不甘一世坐教職員室！棄教鞭轉型演藝之路</a>
      </p>
      <p>編按：作者張慧敏（Son姐），橫跨五世代，馳騁幾十年。天堂未曾上，人間不斷闖，地獄忙折返。魔鬼教練，不是浪得虛名，在公企業顧問獵頭人，在私是辣媽CEO。一雙慧眼，閱人無數；一張寸嘴，不平則鳴；一支辣筆，有的放矢。有問有答，言必由衷。</p>
      <h3>相關文章</h3>
      <figure>
        <img src="https://images.edigest.hk/wp-content/uploads/2019/12/-son_18199150235def185413ac4.png"/>
      </figure>
      <h3>
        <a href="https://www.edigest.hk/article/128995/%e8%81%b7%e5%a0%b4/%e7%ae%a1%e7%90%86%e5%b1%a4-%e5%bf%85%e5%ad%b8-%e5%be%97%e4%ba%ba%e5%bf%83%e8%80%85%e5%be%97%e5%a4%a9%e4%b8%8b/javascript:void(0)">寫辭職信最緊要係乜？學識凡事留一線 日後好相見｜張慧敏Son姐</a>
      </h3>
      <figure>
        <img src="https://images.edigest.hk/wp-content/uploads/2019/09/ognew_17964159745d91ac76950a5.png"/>
      </figure>
      <h3>
        <a href="https://www.edigest.hk/article/128995/%e8%81%b7%e5%a0%b4/%e7%ae%a1%e7%90%86%e5%b1%a4-%e5%bf%85%e5%ad%b8-%e5%be%97%e4%ba%ba%e5%bf%83%e8%80%85%e5%be%97%e5%a4%a9%e4%b8%8b/javascript:void(0)">未返工就嚇到想辭職 日本10大變態職場文化｜職場制勝</a>
      </h3>
      <figure>
        <img src="https://images.edigest.hk/wp-content/uploads/2019/09/20190924h002_448131925d899881601dd.png"/>
      </figure>
      <h3>
        <a href="https://www.edigest.hk/article/128995/%e8%81%b7%e5%a0%b4/%e7%ae%a1%e7%90%86%e5%b1%a4-%e5%bf%85%e5%ad%b8-%e5%be%97%e4%ba%ba%e5%bf%83%e8%80%85%e5%be%97%e5%a4%a9%e4%b8%8b/javascript:void(0)">林鄭薪金高踞世界第二！全球最高薪領袖究竟係邊個｜職場制勝</a>
      </h3>
      <figure>
        <img src="https://images.edigest.hk/wp-content/uploads/2019/09/_9026915865d7b5e94efe69.png"/>
      </figure>
      <h3>
        <a href="https://www.edigest.hk/article/128995/%e8%81%b7%e5%a0%b4/%e7%ae%a1%e7%90%86%e5%b1%a4-%e5%bf%85%e5%ad%b8-%e5%be%97%e4%ba%ba%e5%bf%83%e8%80%85%e5%be%97%e5%a4%a9%e4%b8%8b/javascript:void(0)">懲教署請行政助理 大學要求 月薪41,052元｜政府職位空缺｜職場制勝</a>
      </h3>
    </article>
  </body>
</html>