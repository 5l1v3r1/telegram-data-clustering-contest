<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/recoba-ricorda-ricevetti-due-proposte-dalla-spagna-ma-moratti-non-mi-faceva-andare-via-325166"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T15:43:19+00:00"/>
    <meta property="og:title" content="Recoba ricorda: &quot;Ricevetti due proposte dalla Spagna, ma Moratti non mi faceva andare via&quot;"/>
    <meta property="og:description" content="L'ex interista Alvaro Recoba, intervistato da Perform, ha ricordato di essere stato vicino ad approdare nella Liga spagnola, dove il Barcellona lo avrebbe voluto fortemente: &quot;Ricevetti due..."/>
  </head>
  <body>
    <article>
      <h1>Recoba ricorda: "Ricevetti due proposte dalla Spagna, ma Moratti non mi faceva andare via"</h1>
      <address><time datetime="2019-12-09T15:43:19+00:00">09 Dec 2019, 15:43</time> by <a rel="author">Christian Liotta</a></address>
      <p>L'ex interista <b>Alvaro Recoba,</b> intervistato da<i> Perform</i>, ha ricordato di essere stato vicino ad approdare nella Liga spagnola, dove il Barcellona lo avrebbe voluto fortemente: "Ricevetti due offerte, anche se quel Barça non era la squadra di allora. Era il 2002 o 2003, quando il presidente dell'Inter <b>Massimo Moratti </b>aveva ottime relazioni con quello del Barcellona. <b>Ma era un'epoca in cui Moratti non mi faceva andare in altre squadre.</b> Sempre nello stesso periodo ricevetti una proposta del Valencia. Mi sarebbe piaciuto giocare in Spagna ma non se ne fece niente e alla fine ho sofferto contro le squadre spagnole in Champions. Ora i campi sono tutti simili, ma all'epoca erano molto diversi; i campi italiani erano molto lenti, poi in Spagna il pallone viaggiava velocissimo perché il campo veniva sempre bagnato. La differenza era enorme, soffrivamo sempre molto". </p>
    </article>
  </body>
</html>