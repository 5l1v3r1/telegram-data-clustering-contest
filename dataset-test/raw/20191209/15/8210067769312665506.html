<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11054925"/>
    <meta property="og:site_name" content="TV 2"/>
    <meta property="article:published_time" content="2019-12-09T15:08:15+00:00"/>
    <meta property="og:title" content="Fransk politiker funnet skyldig i trakassering"/>
    <meta property="og:description" content="Den radikale franske venstrelederen Jean-Luc Mélenchon er funnet skyldig i trakassering av politifolk og en offentlig tjenestemann."/>
  </head>
  <body>
    <article>
      <h1>Fransk politiker funnet skyldig i trakassering</h1>
      <h2>Den radikale franske venstrelederen Jean-Luc Mélenchon er funnet skyldig i trakassering av politifolk og en offentlig tjenestemann.</h2>
      <address>
        <time datetime="2019-12-09T15:08:15+00:00">09 Dec 2019, 15:08</time>
      </address>
      <p>Hendelse fant sted da fransk politi, ledsaget av en representant for påtalemakten, gjennomførte husransakelse i boligen til Mélenchon og hovedkvarteret til hans parti La France Insoumise (LFI) i 2018.</p>
      <p>Bakgrunnen for husransakelsen var mistanke om misbruk av pengestøtte fra EU, både i forbindelse med EU-valget og presidentvalget i 2017 der Mélenchon fikk 19,5 prosent av stemmene i første omgang.</p>
      <p>Under husransakelsen dyttet den frittalende venstrelederen til en politimann og en representant for påtalemakten, noe som resulterte i anmeldelse.</p>
      <p>Mandag falt dommen, som lyder på tre måneder betinget fengsel og rundt 80.000 kroner i bøter.</p>
      <p>– Dette er en politisk dom, tordnet Mélenchon da han forlot rettssalen.</p>
      <p>(©NTB)</p>
    </article>
  </body>
</html>