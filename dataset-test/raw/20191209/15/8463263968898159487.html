<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/858616/zuzel-oni-moga-zrobic-roznice-musielak-powinien-powtorzyc-lodz-i-unikac-urazow-r"/>
    <meta property="og:site_name" content="WP SportoweFakty"/>
    <meta property="article:published_time" content="2019-12-09T15:00:01+00:00"/>
    <meta property="og:title" content="Żużel. Oni mogą zrobić różnicę. Musielak powinien powtórzyć Łódź i unikać urazów. Różnicą cel drużynowy"/>
    <meta property="og:description" content="Pozyskując Tobiasza Musielaka, eWinner Apator Toruń tylko potwierdził, że w 2020 roku ma zamiar wygrać Nice 1.LŻ. 26-latek ma bowiem za sobą udany rok w Orle Łódź, gdzie był liderem. Byle tylko wreszcie leszczynianina oszczędzał los."/>
  </head>
  <body>
    <article>
      <h1>Żużel. Oni mogą zrobić różnicę. Musielak powinien powtórzyć Łódź i unikać urazów. Różnicą cel drużynowy</h1>
      <address><time datetime="2019-12-09T15:00:01+00:00">09 Dec 2019, 15:00</time> by <a rel="author" href="https://sportowefakty.wp.pl/autor/tomasz-janiszewski" target="_blank">Tomasz Janiszewski</a></address>
      <h4>Pozyskując Tobiasza Musielaka, eWinner Apator Toruń tylko potwierdził, że w 2020 roku ma zamiar wygrać Nice 1.LŻ. 26-latek ma bowiem za sobą udany rok w Orle Łódź, gdzie był liderem. Byle tylko wreszcie leszczynianina oszczędzał los.</h4>
      <related>
        <a href="https://sportowefakty.wp.pl/zuzel/857001/zuzel-oni-moga-zrobic-roznice-smektala-gotowym-materialem-na-silnego-seniora-wyc"/>
      </related>
      <p>Wiek seniora rozpoczął od zdobycia z  drużynowego mistrzostwa Polski w 2015 roku. Kolejny był jego ostatnim w macierzystym klubie, gdzie po klapie i siódmym miejscu postanowiono obrać inną drogę budowania składu.  zaczął więc wędrówkę po kraju. Pobyty w  i  nie sprawiły jednak, że jego kariera nabrała rozpędu. Notował coraz słabsze wyniki i zdecydował się na kolejną zmianę.</p>
      <p>
        <b>CZYTAJ WIĘCEJ: <a href="https://sportowefakty.wp.pl/zuzel/858355/zuzel-quiz-sprawdz-swoja-wiedze-o-zuzlu">Quiz. Sprawdź swoją wiedzę o żużlu!</a></b>
      </p>
      <p>Musielak zszedł do <a href="https://sportowefakty.wp.pl/zuzel/i-liga">Nice 1. Ligi Żużlowej</a>, by odzyskać radość z jazdy, częściej meldować się na mecie na czołowych pozycjach (w 2018 roku w barwach Włókniarza wygrał... jeden bieg) i nabrać dystansu po nieudanych seniorskich podbojach w elicie. Kontrakt w <a href="https://sportowefakty.wp.pl/zuzel/orzel-lodz">Orle Łódź</a> pozwolił na obranie nowej perspektywy i jak się później okazało stanie się liderem zespołu, co w jego karierze nigdy wcześniej nie miało miejsca.</p>
      <p>A to wszystko mimo urazów, które w minionym sezonie mocno mu dokuczały. W maju upadki w Łodzi i Poole spowodowały pierwsze kłopoty, a kraksa w czerwcu, znów w Łodzi, drugie - o wiele poważniejsze. Musielak doznał urazu kolana i przez kilka tygodni musiał się rehabilitować. Choć wyglądało to wszystko paskudnie, zawodnik zdołał szybko wrócić na tor i nie stracił swoich walorów. Pomógł Orłowi utrzymać się w lidze (choć dopiero po barażu), ale ostatecznie nie został tam na dłużej.</p>
      <p>Zgłosił się bowiem po niego mający jasne plany powrotu do PGE Ekstraligi klub z Torunia. Musielak od razu dogadał się z <a href="https://sportowefakty.wp.pl/zuzel/ks-torun">eWinner Apatorem</a> i czwarty raz z rzędu zmienił otoczenie. W Grodzie Kopernika dołączył do - jak na warunki pierwszoligowe - gwiazdozbioru na czele z <a href="https://sportowefakty.wp.pl/zuzel/chris-holder">Chrisem Holderem</a> i <a href="https://sportowefakty.wp.pl/zuzel/adrian-miedzinski">Adrianem Miedzińskim</a>. Cele drużynowe są inne niż w Łodzi, gdzie szybko okazało się, że walka o triumf w lidze nikomu nie grozi. W Toruniu liczy się tylko awans.</p>
      <p>
        <b>CZYTAJ WIĘCEJ: <a href="https://sportowefakty.wp.pl/zuzel/858689/zuzel-zostalo-tylko-2-tys-biletow-na-grand-prix-polski-w-warszawie">Zostało tylko 2 tys. biletów na Grand Prix Polski w Warszawie!</a></b>
      </p>
      <p>Musielaka nie wymienia się w pierwszej kolejności do bycia numerem jeden w Apatorze, ale też nie musi być tym piątym. Jeśli jego jazda będzie podobna do tej z Orła, to nawet przy mocniejszych kolegach z pary wyniki nie powinny ulec wielkim zmianom. Kontynuacja pracy wykonanej w 2019 roku to jednak jedno, a unikanie urazów to drugie. Leszczynianinowi nieczęsto udawało się przejeżdżać sezon bez kontuzji, a to nigdy nie pomaga w ustabilizowaniu formy. Musi dopisywać mu więc więcej szczęścia.</p>
      <p>Na koniec warto wspomnieć, że zmiany u Musielaka dotyczą też jazdy za granicą. Rezygnacja z <a href="https://sportowefakty.wp.pl/zuzel/elite-league">Premiership</a> (w latach 2017-2019 dwa mistrzostwa ze <a href="https://sportowefakty.wp.pl/zuzel/swindon-robins">Swindon Robins</a>) i powrót do <a href="https://sportowefakty.wp.pl/zuzel/elitserien">Elitserien</a>, gdzie czeka go batalia o miejsce w składzie <a href="https://sportowefakty.wp.pl/zuzel/lejonen-gislaved">Lejonen Gislaved</a>. Jazdy będzie mniej, ale jeśli w Szwecji będzie ona regularna, to na wyższym poziomie niż w Wielkiej Brytanii.</p>
      <p>WP SportoweFakty</p>
    </article>
  </body>
</html>