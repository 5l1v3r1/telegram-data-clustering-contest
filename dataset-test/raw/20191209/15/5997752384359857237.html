<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/kultura/bob-bajington-filmovi-emira-kusturice-su-mi-promenili-zivot_1074400.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T15:20:00+00:00"/>
    <meta property="og:title" content="Боб Бајингтон: Филмови Емира Кустурице су ми променили живот"/>
    <meta property="og:description" content="Фестивал независног америчког филма Indie Belgrade биће одржан од 12. до 15. децембра у Дому омладине Београда, а гост фестивала награђивани амерички редитељ Боб Бајингтон за Танјуг каже да су му филмови Емира..."/>
  </head>
  <body>
    <article>
      <h1>Боб Бајингтон: Филмови Емира Кустурице су ми променили живот</h1>
      <h2>БЕОГРАД - Фестивал независног америчког филма "Indie Belgrade" биће одржан од 12. до 15. децембра у Дому омладине Београда, а гост фестивала награђивани амерички редитељ Боб Бајингтон за Танјуг каже да су му филмови Емира Кустурице променили живот.</h2>
      <address>
        <time datetime="2019-12-09T15:20:00+00:00">09 Dec 2019, 15:20</time>
      </address>
      <p>Боб Бајингтон има престижну награду са фестивала у Локарну, али и даље снима искључиво ван Холивуда и целу своју каријеру гради само на овај начин.</p>
      <figure>
        <img src="http://www.rtv.rs/sr_ci/kultura/slike/2019/10/22/kusturica-3.jpg"/>
        <figcaption>Танјуг (Драган Кујунџић)</figcaption>
      </figure>
      <p>Осим његовог новог филма, награђиваног остварења "Френсис Фергусон", ове године ће бити и других кадрова, лица и прича које публика неће видети у холивудским блокбастерима.</p>
      <p>На фестивалу ће премијерно у Србији бити приказано седам независних америчких филмова, а поред разговора публике са специјалним гостом фестивала биће одржан и мастер клас, који ће бити својеврсно редитељско "отварање карата" и јавно пролажење кроз оно што чини добар рад на припреми филма у некој од његових кључних фаза реализације.</p>
      <p>Брајингтон за Танјуг каже да је су филмови Емира Кустурице променили његов живот.</p>
      <p>"Гледање Кустуричиних филмова је сјајно уметничко и чулно искуство за сваког човека. "Дом за вешање" је међу најбољим филмовима које сам погледао у животу. Верујем да свако ко је видео тај филм мисли исто" каже Брајингтон.</p>
      <p>Међу бројним признањима које до сада добио за режију, најзвучније носи име "Стенлија Кјубрика".</p>
      <p>Брајингтону је ту вредну награду уручио познати редитељ Мајкл Мур.</p>
      <p>"Тај моменат је јако важан за мене. Много пре него сто сам добио било какву награду, радио сам најбоље сто сам умео. ту није било промена. Одзив некога као сто је Мајкл Мур на мој рад много ми је знацио. са друге стране, без обзира на награде ја знам свој кинематографски пут и нећу од њега одустајати", казао је Брајингтон.</p>
      <p>Његов нови филм "Frensis Ferguson" који ће бити приказан на Индие Белграде фестивалу говори о жени која се бави проблемима и монотонијом у свом браку.</p>
      <p>Према његовим речима односи између људи у 21. веку су се променили у поређењу с традиционалним моделима партнерства од пре неколико деценија.</p>
      <p>"Мислим да су телефони и апликације за упознавање драстично промениле ствари, тако да ту нисам у свом елементу", каже Бајингтон.</p>
      <p>Амерички редитељ је сарађивао са многим познатим глумцима, међу којима су Џејсон Шварцман, Олимпија Дукакис и Кијеран Калкин.</p>
      <p>"Управо та три глумца су веома различита. Мој посао је да их слушам и обратим пажњу на њих. Глумци се припремају на различите начине. Џејсон воли да поставља питања, Кијеран воли да има добар сценарио који разрађује до најситнијих детаља. Олимпија је, као што њено име казује, легенда. Диктираће тон свега сто ради, било да то планира или не. Све у свему волим глумце, а када на прави начин урадим сцену са добрим глумцем, то је, без сумње, најзахвалнији део посла којим се бавим", казао је Бајингтон.</p>
    </article>
  </body>
</html>