<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/ebvr-dava-eur60-miliona-zaem-na-albaniya-za-podpomagane-na-turizma.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T15:00:24+00:00"/>
    <meta property="og:title" content="ЕБВР дава €60 милиона заем на Албания за подпомагане на туризма"/>
    <meta property="og:description" content="Със средствата ще се финансират и проекти за подобряване на транспортната инфраструктура в страната"/>
  </head>
  <body>
    <article>
      <h1>ЕБВР дава €60 милиона заем на Албания за подпомагане на туризма</h1>
      <address>
        <time datetime="2019-12-09T15:00:24+00:00">09 Dec 2019, 15:00</time>
      </address>
      <p>Европейската банка за възстановяване и развитие (ЕБВР) обмисля да отпусне държавен заем на Албания в размер до 60 милиона евро. Стимулът е за финансиране на програма за инфраструктурни проекти, подпомагащи туризма в балканската страна, пише SeeNews.</p>
      <p>Най-големи бенефициенти по програмата ще бъдат проекти в градовете Берат, Корча, Фиер и Шкодра. Очаква се също така заемът да финансира още общи подпроекти за общинска и транспортна инфраструктура в цялата страна, информират в съобщение от ЕБВР.</p>
      <p>"Програмата има за цел да се справи с проблемите, затрудняващи туристическия сектор в Албания чрез инвестиции както в инфраструктура, така и в свързаните с туризма бизнеси", пише в съобщението на кредитора. Стимулът има за цел и да помогне на Албания да постигне целта на националната стратегия за развитие и инвестиции за подобряване на конкурентоспособността и икономическия растеж на страната чрез високо качество и устойчивост туризъм.</p>
      <p>Заемът ще съфинансира програмата за безвъзмездна помощ на ЕС в размер на 40 милиона евро, която ще бъде предоставена чрез инструментите за предприсъединителна помощ.</p>
      <p>Финансовата институция има за цел със заема също така да се подпомогне създаването на "съвет за умения в сектора", който да ръководи образователната политика в сферата на туризма и хотелиерството.</p>
      <p>"Очакваният резултат е да се създаде платформа за ангажиране на кадри в политиката за туризъм и хотелиерство", пише още кредиторът.</p>
      <p>Очаква се въпросният туристически съвет да започне да функционира през първото тримесечие на следващата година за приблизителен период от една година.</p>
    </article>
  </body>
</html>