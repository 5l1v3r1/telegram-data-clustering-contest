<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/luca-argentero-derubato/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T15:44:39+00:00"/>
    <meta property="og:title" content="Luca Argentero derubato, ma qualcosa non torna: è una messa in scena?"/>
    <meta property="og:description" content="Con un post, Luca Argentero ha svelato di essere stato derubato, ma qualcosa sembrerebbe non tornare, facendo pensare ad una messa in scena."/>
  </head>
  <body>
    <article>
      <h1>Luca Argentero derubato, ma qualcosa non torna: è una messa in scena?</h1>
      <address><time datetime="2019-12-09T15:44:39+00:00">09 Dec 2019, 15:44</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Con un post sui social, Luca Argentero ha svelato di essere stato derubato, tuttavia qualcosa sembrerebbe non tornare, facendo pensare ad una messa in scena</h3>
      <p>Senza ombra di dubbio tra gli attori più amati ed apprezzati dello spettacolo italiano c’è certamente <b>Luca Argentero</b>. <a href="https://www.novella2000.it/chi-e-luca-argentero/">Dopo aver preso parte, anni fa, al <b>Grande Fratello</b></a> in qualità di concorrente, l’artista a poco a poco si è fatto strada nel mondo dello showbiz, conquistando il cuore del pubblico. Indimenticabili alcune delle sue pellicole, che hanno avuto un successo incredibile. Tuttavia qualche ora fa <b>Luca</b> è finito al centro dell’attenzione mediatica, per via di uno spiacevole episodio. Con un post sui <a href="https://twitter.com/Lucaargentero?ref_src=twsrc%5Egoogle%7Ctwcamp%5Eserp%7Ctwgr%5Eauthor">social</a>, infatti, <b>Argentero</b> ha svelato di essere stato <b>derubato</b>. Tuttavia qualcosa nelle parole dell’attore non sembrerebbe tornare, e così in molti hanno pensato ad una messa in scena, o meglio ad una trovata pubblicitaria. Scopriamo perché e quello che sta accadendo.</p>
      <p>Numerosi, nel corso degli anni, i premi e i riconoscimenti assegnati a <b>Luca Argentero</b> per i suoi lavori. La carriera dell’attore vanta infatti importanti traguardi, tra i quali, a quanto pare, un Telegatto. A farlo sapere è proprio l’ex gieffino, che con un post su Twitter, qualche ora fa, ha svelato di aver subito un furto. Secondo le sue parole, infatti, <b>Luca</b> sarebbe stato <b>derubato</b> in piena notte. Tuttavia pare che i ladri fossero interessarti soltanto all’ambito premio, che sarebbe così sparito nel nulla. Queste le parole di <b>Argentero</b>, pubblicate nel cuore della notte:</p>
      <blockquote>“I ladri che mi sono entrati in casa e mi hanno rubato il Telegatto meritano una giustizia karmica esemplare…Perché il Telegatto? Perché?”</blockquote>
      <p>Nonostante l’allarmismo, qualcosa non sembrerebbe tornare nelle parole di <b>Luca Argentero</b>. A quel punto si è pensato che tutto facesse parte di una messa in scena, e che il furto sia in realtà una trovata pubblicitaria. Ma scopriamo quello che starebbe accadendo in queste ore all’attore.</p>
      <h3>Luca Argentero derubato: realtà o messa in scena?</h3>
      <p>Senza dubbio la notizia di <b>Luca Argentero derubato</b> in poche ore ha fatto il giro del web. Ciò nonostante in molti hanno notato qualcosa di sospetto nelle parole dell’attore. Come riporta anche <i>Trash Italiano</i>, infatti, facendo un’accurata ricerca sul web, si può facilmente notare come in realtà <b>Luca</b> non abbia mai vinto un Telegatto nel corso della sua prestigiosa carriera. Allora come mai <b>Argentero</b> avrebbe affermato di aver perso la statuetta pur non avendola mai posseduta? La risposta sembrerebbe una sola. L’ex concorrente del <b>Grande Fratello</b>, infatti, potrebbe stare collaborando con la piattaforma streaming <b>Netflix</b>, per la campagna pubblicitaria della terza e ultima stagione di <b>Suburra</b>, che sarà pubblicata online tra pochissime settimane.</p>
      <p>Non è la prima volta che i vertici pensano ad una trovata del genere per la serie. Solo lo scorso anno, in vista dell’arrivo della seconda stagione, ad essere coinvolta per la promozione era stata <b>Iva Zanicchi</b>, che aveva fatto credere per alcune ore di essere stata <b>derubata</b> del suo leoncino d’oro vinto a <b>Sanremo</b>. Che dunque quest’anno tocchi a <b>Luca Argentero</b> collaborare con <b>Netflix</b> per l’uscita di <b>Suburra</b>?</p>
      <p>Senza dubbio nelle prossime ore ne sapremo di più in merito, e finalmente verrà fatta chiarezza sul furto che l’attore pare aver subito. Nel mentre, a seguito del tweet pubblicato, <b>Luca Argentero</b> non ha più menzionato la faccenda, e dunque non è da escludere la possibilità di una trovata pubblicitaria per la piattaforma streaming. Non resta che attendere, dunque, ulteriori news in merito, per scoprire cosa sta accadendo, e se <b>Argentero</b> sia stato davvero <b>derubato</b>, e se invece si tratti soltanto di una messa in scena.</p>
      <related>
        <a href="https://www.novella2000.it/carolina-stramare-ricorda-madre-toccanti-parole-di-miss-italia/"/>
        <a href="https://www.novella2000.it/moreno-merlo-risponde-paola-caruso-duro-sfogo/"/>
        <a href="https://www.novella2000.it/katy-perry-orlando-bloom-rimandano-matrimonio/"/>
      </related>
    </article>
  </body>
</html>