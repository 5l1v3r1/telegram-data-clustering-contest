<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/turk-youtuber-nadir-bulunan-bir-hayvanin-bursada-yasadigini-ispatladi-h81397.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:49:28+00:00"/>
    <meta property="og:title" content="Türk YouTuber, Nadir Bulunan Hayvanı Bursa'da Buldu"/>
    <meta property="og:description" content="Bursa’da çiftçilikle beraber YouTuber’lık da yapan İbrahim Saygın, nadir hayvanları takip edip görüntülerini aldığı YouTube kanalında ilginç bir video paylaştı."/>
  </head>
  <body>
    <article>
      <h1>Türk YouTuber, Nadir Bulunan Hayvanı Bursa'da Buldu</h1>
      <h2>Bursa’da çiftçilikle beraber YouTuber’lık da yapan İbrahim Saygın, hayvanları takip edip görüntülerini aldığı YouTube kanalında nadir bulunan bir hayvanın videosunu paylaştı.</h2>
      <address><time datetime="2019-12-09T15:49:28+00:00">09 Dec 2019, 15:49</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>İbrahim Saygın isimli çiftçi, Bursa’da çiftçiliğe devam ederken aynı zamanda YouTube için videolar kaydediyor. İbrahim Saygın, insanlar tarafından Bursa’da yaşadığı yaygın şekilde bilinmeyen <b>hayvanların</b> görüntülerini çekiyor.</p>
      <p>Hayvansever YouTuber İbrahim Saygın, bu sefer de Bursa’da yaşandığı neredeyse hiç bilinmeyen <b>ağaç yediuyuru</b> isimli hayvanı görüntülemeyi başardı. Saygın, ağaç yediuyuru isimli hayvanı Bursa’nın Nilüfer ilçesine bağlı Akçalar Mahallesi’nde görüntüledi. Sargın, yediuyurun yuvasını bularak hayvanın yavrularını sevmeyi başardı. </p>
      <figure>
        <img src="https://www.webtekno.com/images/editor/default/0002/33/e7df37695d4e11d20ff18db2e883038e6c5adcd6.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/turk-youtuber-iron-man-h77317.html">Türk YouTuber, Yapay Zeka ve Sesli Komutla Çalışan Iron Man Zırhı Tasarladı</a>
      </p>
      <p>Ağaç yediuyurunu görüntülediği video ile ilgili açıklama yapan YouTuber İbrahim Saygın, tarımla uğraştığını ve çocukluğundan beri hayvanları sevdiğini söyledi. Saygın, ağaç yediuyurunun Bursa’da yaşadığını öğrendikten sonra Akçalar Mahallesi’nde araştırma yapmaya başladığını belirtti. Saygın, <b>araştırma yaparken</b> anne ve yavru ağaç yediuyurunu bulduğunu açıkladı.</p>
      <p>İbrahim Saygın, ağaç yediuyuru isimli hayvanı, gözlemenin zor olduğunu, YouTube'da paylaştığı videonun altına açıklama olarak ekledi. Nedeni olarak ise ağaç yediuyurunun ekim ayından nisan ayına kadar 7 ay boyunca uyumasını gösterdi. Bol yapraklı ağaçlarda yaşayan ağaç yediuyuru, koruma altında olan bir tür. </p>
      <figure>
        <iframe src="https://www.youtube.com/embed/hOzsyaacV70" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.iha.com.tr/haber-nadir-bulunan-hayvani-bulup-bursada-yasadigini-ispatladi-816128/</p>
    </article>
  </body>
</html>