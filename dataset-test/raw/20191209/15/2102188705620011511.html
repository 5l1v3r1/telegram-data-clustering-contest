<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654655/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T15:53:00+00:00"/>
    <meta property="og:title" content="Укроборонпром піднявся на 10 сходинок у рейтингу продажу зброї"/>
    <meta property="og:description" content="Державний концерн “Укроборонпром” зайняв 71 місце за продажами зброї у світі у 2018 році, минулорічний результат - 81 місце. "/>
  </head>
  <body>
    <article>
      <h1>Укроборонпром піднявся на 10 сходинок у рейтингу продажу зброї</h1>
      <address>
        <time datetime="2019-12-09T15:53:00+00:00">09 Dec 2019, 15:53</time>
      </address>
      <p>Державний концерн "Укроборонпром" зайняв 71 місце за продажами зброї у світі у 2018 році, минулорічний результат - 81 місце. </p>
      <p>Про це йдеться в <a href="https://ukroboronprom.com.ua/uk/media/ukroboronprom-pidnyavsya-na-10-shodynok-u-rejtyngu-providnyh-oboronnyh-kompanij-svitu.html?fbclid=IwAR2i8t5BQ0AdFzGCgYwUMZT3WtrNhcJKKXk4xJPrB_I0CfkgegWxRsgLYFo">опублікованому </a>рейтингу Стокгольмського інституту проблем миру (SIPRI) провідних продавців зброї.</p>
      <p>"Один із пріоритетів "Укроборонпрому" – експорт. Ми активно працюємо над підвищенням якості нашої продукції, укладанню нових контрактів та їх вчасному виконанні", – наголосив генеральний директор "Укроборонпром"  Айварас Абромавичус.</p>
      <p>У 2018 році обсяги продажу озброєнь у світі зросли на 4,6% порівняно із 2017 роком.</p>
      <p>Нагадаємо, державний концерн "Укроборонпром" розпочав реформу спецекспортерів  та самої функції продажів, яка триватиме до 2 років. <br/><br/>Читайте більше про концерн у інтерв'ю: <a href="https://www.epravda.com.ua/publications/2019/11/28/654231/">Голова "Укроборонпрому" Абромавичус: міністр поклав руку мені на плече і сказав: "тепер у тебе проблеми"</a></p>
    </article>
  </body>
</html>