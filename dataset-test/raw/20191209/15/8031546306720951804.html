<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110641-Nay-cennata-v-sveta-kolekciya-uiski-se-prodava-za-8-mln.-paunda-%2528Video%2529"/>
    <meta property="og:site_name" content="Канал 3"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="Най-ценната в света колекция уиски се продава за 8 млн. паунда (Видео)"/>
    <meta property="og:description" content="„Перфектната колекция“ включва много редки бутилки от дестилерии Macallan, Bowmore и Springbank"/>
  </head>
  <body>
    <article>
      <h1>Най-ценната в света колекция уиски се продава за 8 млн. паунда (Видео)</h1>
      <h2>„Перфектната колекция“ включва много редки бутилки от дестилерии Macallan, Bowmore и Springbank</h2>
      <address>
        <time datetime="2019-12-09T15:59:00+00:00">09 Dec 2019, 15:59</time>
      </address>
      <p>
        <b>Аукционери разкриха това, което се смята за най-голямата частна колекция уиски, която някога е излизала на публична продан.</b>
      </p>
      <p>Повече от 3 900 бутилки, предимно единични бутилки малцово шотландско уиски, ще бъдат продадени от специалистите по онлайн търгове на уиски „Whiskey Auctioneer“ догодина.</p>
      <p>„Перфектната колекция“ включва много редки бутилки от дестилерии Macallan, Bowmore и Springbank. Колективната й стойност е оценена на цена от 7 млн. до 8 млн. паунда, разкрива Би Би Си.</p>
      <p>Базираната в Пърт търговска къща го определи като "най-обширната частна колекция, която сме виждали по отношение на пълнотата на представителство на шотландските дестилерии от 20 век".</p>
      <p>
        <b>
          <i>
            <u>
              <a href="http://kanal3.bg/news/lifestyle/lubopitno">Още любопитни новини четете тук</a>
            </u>
          </i>
        </b>
      </p>
      <p>Колекцията е пусната за продажба от семейството на американски бизнесмен, който починал през 2014 г. Живеещият в Колорадо Ричард Гудинг, който някога бил собственик на една от най-големите компании дистрибутори на безалкохолни напитки в САЩ, прекарал повече от 20 години в събирането на колекцията си.</p>
      <p>Еклектичният микс от уискита включва бутилки от някои затворени дестилерии на Шотландия, като Stromness и Dallas Dhu. В него са представени и някои от най-търсените бутилки в света, включително 60-годишният етикет Macallan 1926 Valerio Adami и 60-годишният Fine and Rare на Macallan 1926.</p>
      <p>През октомври бутилка The Macallan 1926 бе продадена за близо 1,5 милиона паунда.</p>
      <p>Дядото на Ричард, Джеймс Гудинг, стартира компания за бутилиране на Pepsi Cola в Денвър през 1936 г. Когато се пенсионира, бащата на Ричард Гудинг поема бизнеса, преди Ричард да стане собственик и главен изпълнителен директор през 1979 година.</p>
      <p>Той продава компанията на PepsiCo през 1988 година.</p>
      <p>Ричард Гудинг починал на 67-годишна възраст през юни 2014 г., след като бил диагностициран с рак на кожата.</p>
      <p>Според семейството му, Ричард се е стремял да създаде "Перфектната колекция" уиски, пътувайки редовно до Шотландия с частния си самолет в търсене на специални бутилки от търгове и дестилерии.</p>
      <p>Съпругата му Нанси казва: <b><i>„Това беше една от най-големите страсти на Ричард - начинание, което се простира над две десетилетия“.</i></b></p>
      <p>"Любимото му уиски беше Black Bowmore, заключва тя.</p>
      <p>Основателят на уиски аукциона казва: "<b><i>Нейният мащаб и рядкост я превръщат в едно от най-вълнуващите открития в света на уискито. Ние сме развълнувани, че ще я представим на публиката."</i></b></p>
      <p>Търгът на „Gooding“ ще се проведе на живо от 7-17 февруари и от 10-20 април 2020 г.</p>
      <figure>
        <iframe src="https://www.youtube.com/embed/cN-1NSNQvGg" width="660" height="373" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/107363-Platiha-1%252C7-mln.-evro-za-butilka-uiski-na-targ-v-London"/>
        <a href="http://kanal3.bg/news/bulgaria/society/107126-Predstaviha-vtora-butilka-uiski-s-etiket-na-kirilica%252C-posvetena-na-balgarskata-istoriya"/>
        <a href="http://kanal3.bg/news/lifestyle/lubopitno/45706-DzESTOKO%2521-Yaychen-punsh-s-uiski-za-STUDENI-i-SNEDzNI-dni"/>
      </related>
    </article>
  </body>
</html>