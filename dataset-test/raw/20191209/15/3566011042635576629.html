<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553489.html/%d8%a8%d8%a7%d8%b2%d8%b1%d8%b3%db%8c-%d8%a7%d8%b2-%d9%85%db%8c%d8%af%d8%a7%d9%86-%d9%85%db%8c%d9%88%d9%87-%d9%88-%d8%aa%d8%b1%d9%87-%d8%a8%d8%a7%d8%b1-%da%a9%d8%b1%d9%85%d8%a7%d9%86%d8%b4%d8%a7%d9%87--%d8%a8%d8%b1%d8%ae%d9%88%d8%af-%d8%a8%d8%a7----%d9%88%d8%a7%d8%ad%d8%af-%d9%85%d8%aa%d8%ae%d9%84%d9%81"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:31:00+00:00"/>
    <meta property="og:title" content="بازرسی از میدان میوه و تره‌بار کرمانشاه/ برخود با ۲۰ واحد متخلف"/>
    <meta property="og:description" content="معاون بازرسی و نظارت سازمان صنعت، معدن و تجارت استان کرمانشاه با اشاره به تشدید نظارت‌ها بر میدان میوه‌ و تره‌بار گفت: طی هفته گذشته با ۲۰ واحد متخلف برخورد شد."/>
  </head>
  <body>
    <article>
      <h1>بازرسی از میدان میوه و تره‌بار کرمانشاه/ برخود با ۲۰ واحد متخلف</h1>
      <h2>معاون بازرسی سازمان صمت کرمانشاه خبر داد؛</h2>
      <address>
        <time datetime="2019-12-09T15:31:00+00:00">09 Dec 2019, 15:31</time>
      </address>
      <p>معاون بازرسی و نظارت سازمان صنعت، معدن و تجارت استان کرمانشاه با اشاره به تشدید نظارت‌ها بر میدان میوه‌ و تره‌بار گفت: طی هفته گذشته با ۲۰ واحد متخلف برخورد شد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ مسعود بیگلری در گفتگو با خبرنگار <a href="http://www.mersadnews.ir/news/388479/%D8%A8%D8%A7%D8%B2%D8%B1%D8%B3%DB%8C-%D8%A7%D8%B2-%D9%85%DB%8C%D8%AF%D8%A7%D9%86-%D9%85%DB%8C%D9%88%D9%87-%D9%88-%D8%AA%D8%B1%D9%87%E2%80%8C%D8%A8%D8%A7%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%A8%D8%B1%D8%AE%D9%88%D8%AF-%D8%A8%D8%A7-%DB%B2%DB%B0-%D9%88%D8%A7%D8%AD%D8%AF-%D9%85%D8%AA%D8%AE%D9%84%D9%81">مرصادنیوز</a> اظهار داشت: به منظور برخورد با سو استفاده های احتمالی پس از افزایش قیمت بنزین، بازرسی ها در این استان تشدید شده است.</p>
      <p>معاون بازرسی و نظارت سازمان صنعت، معدن و تجارت استان کرمانشاه با بیان اینکه کنترل میدان میوه و تره‌بار کرمانشاه سبب به تعادل رسیدن قیمتهای توزیع میوه خواهد شد، افزود: با هماهنگی دادستانی درصدد اختصاص شعبه ای از دادگستری برای تشدید نظارت بر میدان میوه و تره‌بار کرمانشاه هستیم.</p>
      <p>این مسئول با اعلام اینکه برخی افراد سودجو مرتکب تخلف می شوند، بیان کرد: به منظور پیشگیری از تخلفات با هماهنگی دادستانی و تعزیرات حکومتی گشتهایی در میدان بار مستقر شده است.</p>
      <p>بیگلر ی با تاکید بر اینکه نظارت بر این محل به صورت مستمر انجام می شود، عنوان کرد: طی هفته قبل با ۲۰ واحد متخلف برخورد شد.</p>
      <p>وی تصریح کرد: گرانفروشی، عدم درج قیمت و عدم ارائه فاکتور عمده ترین تخلفات مشاهده شده در میدان میوه و تره‌بار کرمانشاه بوده است.</p>
      <p>معاون بازرسی و نظارت سازمان صنعت، معدن و تجارت استان کرمانشاه درباره افزایش قیمت برخی اقلام اساسی، گفت: به منظور تنظیم قیمت بازار، مقدار زیادی برنج پاکستانی به بازار وارد شده است.</p>
      <p>این مسئول با تاکید بر اینکه قیمت گوجه فرنگی خارج از استان تعیین می شود، عنوان کرد: همچنین درصدد هستیم بر سود در نظر گرفته شده گوجه فرنگی نظارت کنیم.</p>
      <p>بیگلر ی گفت: به منظور کنترل بازار، روزانه با همکاری تعزیرات حکومتی جلساتی برای تعیین سیاستهای روز و برخورد با افزایش قیمت برگزار می شود.</p>
      <p>انتهای پیام/</p>
    </article>
  </body>
</html>