<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/zGwmvO/ni-meter-lang-staalramme-traff-varebilen-paa-stordabrua-vinden-medvir"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T15:31:03+00:00"/>
    <meta property="og:title" content="Ni meter lang stålramme traff varebilen på Stordabrua. – Vinden medvirket"/>
    <meta property="og:description" content="Vinden tok tak i en duk på vogntoget, opplyser Andreas Eikeskog i ulykkesgruppen til Statens vegvesen."/>
  </head>
  <body>
    <article>
      <h1>Ni meter lang stålramme traff varebilen på Stordabrua. – Vinden medvirket</h1>
      <h2>Vinden tok tak i en duk på vogntoget, opplyser Andreas Eikeskog i ulykkesgruppen til Statens vegvesen.</h2>
      <address><time datetime="2019-12-09T15:31:03+00:00">09 Dec 2019, 15:31</time> by <a rel="author">Julianne Bråten Mossing</a></address>
      <p>Torsdag i forrige uke omkom en mann i 40-årene etter en ulykke på broen mellom Føyno og Stord på E39.</p>
      <p>Vogntoget kom kjørende i motgående kjørefelt, og stålrammen <a href="https://www.bt.no/nyheter/lokalt/i/Ad5a2z/staalramme-loesnet-fra-vogntoget-og-knuste-frontruten-og-taket-paa-moetend">traff mannen som var føreren av varebilen.</a></p>
      <h3>– Taket kunne løftes opp</h3>
      <p>Rammen som løsnet er minst ni meter lang, og hele delen skal ha vært av stål, opplyser Eikeskog til BT.</p>
      <p>Rammen var en del av taket på tilhengeren til vogntoget.</p>
      <p>
        <a href="https://www.bt.no/nyheter/lokalt/i/Ad5a2z/staalramme-loesnet-fra-vogntoget-og-knuste-frontruten-og-taket-paa-moetend">Les også<br/>Stålramme løsnet fra vogntoget og knuste frontruten og taket på møtende bil</a>
      </p>
      <p><a href="https://www.sunnhordland.no/nyhende/ni-meter-lang-staldel-trefte-bilen/">Sunnhordland </a>omtalte saken først.</p>
      <p>– Tilhengeren hadde et tak som var mulig å løfte opp. På den måten er det mulig laste opp varebilen fra toppen, sier Eikeskog til BT.</p>
      <h3>Vinden tok tak i duk</h3>
      <p>Taket på tilhengeren har et ledd med en vanntett duk. Stålrammen som løsnet, festet denne duken, ifølge Eikeskog.</p>
      <p>Vinden skal ha hatt en medvirkende årsak til at stålrammen løsnet, opplyser han.</p>
      <figure>
        <img src="https://images.sacdn.no/v2/images/857a72c7-678e-400e-8df2-808994cd8f87?fit=crop&amp;h=369&amp;w=700&amp;s=6933196e7edfb56fb4497d93a044ca273373ffd0"/>
        <figcaption>FALT AV: Deler fra dette vogntoget falt av.<cite>Foto: Jan Kåre Ness</cite></figcaption>
      </figure>
      <p>– Det var store arealer med presenning vinden fikk i tak. Det er utrolige krefter i vinden, og det blåste vanvittig da vi var der etter ulykken. Man måtte holde på alt som var løst, sier Eikeskog til BT.</p>
      <p>Han har ikke vært bort i liknende hendelser tidligere.</p>
      <p>
        <a href="https://www.bt.no/nyheter/lokalt/i/zGw264/gjenstand-fra-vogntog-traff-moetende-bil-en-mann-omkom-paa-e39">Les også<br/>Gjenstand fra vogntog traff møtende bil – en mann omkom på E39</a>
      </p>
      <h3>200–300 kilo tung</h3>
      <p>Stålrammen er ikke veid ennå.</p>
      <p>– Jeg vet ikke akkurat hvor tung den var, men vi måtte være to-tre personer som måtte løfte den. Jeg tipper den veier et par hundre kilo, sier Eikeskog.</p>
      <p>Tilhengeren var laget for å laste løsmasser, som for eksempel flis.</p>
      <p>– Tilhengeren var ikke lastet med noe av betydning da ulykken skjedde. Den var lastet med rundt to til tre tonn.</p>
      <p>Ulykkesgruppen har ikke fått levert ulykkesrapporten til politiet ennå. Fredag undersøkte <a href="https://www.bt.no/nyheter/lokalt/i/Ad5a2z/staalramme-loesnet-fra-vogntoget-og-knuste-frontruten-og-taket-paa-moetend">kriminalteknikere lastebilen og varebilen.</a></p>
      <p>– Vi hadde møte med dem fredag, men det er ikke konkludert med noe ennå. Det tar nok noen uker før den er ferdig, sier han.</p>
      <related>
        <h4>Les også</h4>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/nyheter/lokalt/i/xPzqxj/kjempestein-stengte-e16-etter-ras"/>
        <a href="https://www.bt.no/innenriks/i/opylr7/aatte-trafikkdoedsfall-i-november"/>
        <a href="https://www.bt.no/nyheter/lokalt/i/GGJ9yJ/naa-lover-statens-vegvesen-at-det-skal-bli-enklere-aa-kjoere-rundkjoering"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/dOzE6o/aa-leve-som-fattig-blant-de-rikeste"/>
        <a href="https://www.bt.no/nyheter/lokalt/i/zGwmvO/ni-meter-lang-staalramme-traff-varebilen-paa-stordabrua-vinden-medvir"/>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/utenriks/i/Op1M3A/tror-ikke-det-finnes-overlevende-paa-vulkanoeyen"/>
        <a href="https://www.bt.no/nyheter/lokalt/i/3JK24X/vy-betaler-22-milliarder-for-aa-kjoere-bergensbanen-de-neste-elleve-aare"/>
      </related>
      <ol>
        <li>
          <a href="https://www.bt.no/tag/Statens_vegvesen">Statens vegvesen</a>
        </li>
        <li>
          <a href="https://www.bt.no/tag/E39">E39</a>
        </li>
        <li>
          <a href="https://www.bt.no/tag/vegvesen">vegvesen</a>
        </li>
        <li>
          <a href="https://www.bt.no/tag/Sunnhordland">Sunnhordland</a>
        </li>
        <li>
          <a href="https://www.bt.no/tag/Stord">Stord</a>
        </li>
      </ol>
    </article>
  </body>
</html>