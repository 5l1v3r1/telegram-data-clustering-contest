<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/601241/ksekourazetai-o-mesi-polloi-nearoi-stin-apostoli"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="Ξεκουράζεται ο Μέσι, πολλοί νεαροί στην αποστολή"/>
    <meta property="og:description" content="Ο Λιονέλ Μέσι δεν συμπεριλήφθηκε στην αποστολή για το παιχνίδι της Μπαρτσελόνα με την Ίντερ στο Μιλάνο, ενώ, ο Βαλβέρδε πήρε αρκετούς νεαρούς ποδοσφαιριστές..."/>
  </head>
  <body>
    <article>
      <h1>Ξεκουράζεται ο Μέσι, πολλοί νεαροί στην αποστολή</h1>
      <address><time datetime="2019-12-09T15:43:00+00:00">09 Dec 2019, 15:43</time> by <a rel="author">Sigmalivesports</a></address>
      <p>Ο Λιονέλ Μέσι δεν συμπεριλήφθηκε στην αποστολή για το παιχνίδι της Μπαρτσελόνα με την Ίντερ στο Μιλάνο, ενώ, ο Βαλβέρδε πήρε αρκετούς νεαρούς ποδοσφαιριστές στην πτήση για Ιταλία...<br/> <br/>Οι «μπλαουγκράνα» έχουν εξασφαλισμένη πρόκριση και πρωτιά στο γκρουπ όπου συμμετέχουν επίσης οι Ίντερ, Ντόρτμουντ και Σλάβια Πράγας.<br/> <br/>Οι Καταλανοί κοντράρονται με τους «νερατζούρι» που θέλουν απαραίτητα το θετικό αποτέλεσμα για να μην αγχωθούν με τους Βεστφαλούς που θα διεκδικούν μέχρι τέλους το δεύτερο «εισιτήριο» από το γκρουπ και θα παίξουν με τους Τσέχους.<br/> <br/>Ο Ερνέστο Βαλβέρδε δεν πήρε τον Λιονέλ Μέσι στην αποστολή για το Μιλάνο, ενώ στους διαθέσιμους για το παιχνίδι συμπεριλήφθηκαν νεαροί ποδοσφαιριστές όπως οι Ινιάκι Πένια, Κάρλες Πέρεθ, Ρίκι, Φατί, Αραούχο και Μορέρ.<br/> <br/>Πηγή: gazzetta.gr</p>
    </article>
  </body>
</html>