<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957910"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:35:00+00:00"/>
    <meta property="og:title" content="Почерпена шофьорка предизвика пътно произшествие"/>
    <meta property="og:description" content="Задържана е шофьорка с алкохол зад волана – съобщават от Областната дирекция на МВР-Добрич. На 6 декември, около 16,40 ч.,е получено съобщение за възникнало пътно произшествие в района на кръговото"/>
  </head>
  <body>
    <article>
      <h1>Почерпена шофьорка предизвика пътно произшествие</h1>
      <address><time datetime="2019-12-09T15:35:00+00:00">09 Dec 2019, 15:35</time> by <a rel="author">Дияна Райнова</a></address>
      <p>Задържана е шофьорка с алкохол зад волана – съобщават от Областната дирекция на МВР-Добрич.</p>
      <p>На 6 декември, около 16,40 ч.,е получено съобщение за възникнало пътно произшествие в района на кръговото кръстовище на курорта „Албена”. На място е установено, че лек автомобил „Тойота” с варненска регистрация, управляван от 39-годишна жена с руско гражданство, поради движение с несъобразена скорост допуска пътен инцидент с материални щети.</p>
      <p>При последвалата проверка за употреба на алкохол с техническо средство, цифровата индикация отчита наличието на 1,62 промила в издишания от водача въздух. Задържана за 24 часа.</p>
      <p>По случая е образувано бързо полицейско производство.</p>
    </article>
  </body>
</html>