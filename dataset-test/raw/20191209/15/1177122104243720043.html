<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/premierul-chicu-ii-indeamna-pe-liderii-din-aliana-pas-ppda-sa-nu-inventeze-probleme-cu-furnizarea-gazelor-naturale-149409.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T15:19:00+00:00"/>
    <meta property="og:title" content="Premierul Chicu îi îndeamnă pe liderii din alianța PAS-PPDA să nu inventeze probleme cu furnizarea gazelor naturale"/>
    <meta property="og:description" content="Liderii blocului ACUM încearcă să zădărnicească eforturile Guvernului de a soluționa problemele energetice, inclusiv aprovizionarea țării cu gaze naturale. Premierul Ion Chicu a ajuns..."/>
  </head>
  <body>
    <article>
      <h1>Premierul Chicu îi îndeamnă pe liderii din alianța PAS-PPDA să nu inventeze probleme cu furnizarea gazelor naturale</h1>
      <address>
        <time datetime="2019-12-09T15:19:00+00:00">09 Dec 2019, 15:19</time>
      </address>
      <p>Liderii blocului ACUM încearcă să zădărnicească eforturile Guvernului de a soluționa problemele energetice, inclusiv aprovizionarea țării cu gaze naturale. Premierul Ion Chicu a ajuns la această concluzie, după ultimele declarații ale fruntașilor PPDA, care amenință cu acțiuni de protest, dar și la demersurile liderei PAS, Maia Sandu, către partenerii externi privind sistarea sprijinului pentru actuala guvernare.</p>
      <p>„Am informație, că potenta doamnă, în afară de adresările disperate către partenerii de dezvoltare de a stopa colaborarea cu Republica Moldova (până nu redevine ea premier/președinte/procuror si mamă a națiunii), mai dă târcoale și prin alte părți, pentru a zădărnici eforturile guvernului de a soluționa problemele energetice, inclusiv aprovizionarea cu gaze. E în stilul ei, dar haideti s-o vorbim doar de bine, că dacă deloc - se supără. Vrea atenție, dar nu avem timp - trebuie să curățim mizeria pe care a lăsat-o în administrația publică centrală. Abia vineri am reușit să-i corectăm isprava cu reținerile de salarii...”, a scris Ion Chicu, într-o postare pe Facebook.</p>
      <p>În opinia sa, declarațiile războinice ale liderilor PPDA nu sunt altceva decât eforturi disperate de a rămâne în atenția opiniei publice.</p>
      <p>„Îngrijorații si potenții, care toată vara s-au ocupat de preluarea schemelor, reparații costisitoare din bugetul public a curtii blocului unde traiesc, dar și alte isprăvi de genul acesta - în loc să pregătească țara de sezonul rece, caută disperat să „greiereze” ceva, numai sa nu-i uite lumea...”, a mai scris Ion Chicu.</p>
    </article>
  </body>
</html>