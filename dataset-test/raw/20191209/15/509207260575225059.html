<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/tudogyulladasos-kisfiut-fektettek-a-foldre-a-leedsi-korhazban-mert-nem-volt-eleg-agy"/>
    <meta property="og:site_name" content="444"/>
    <meta property="article:published_time" content="2019-12-09T15:54:29+00:00"/>
    <meta property="og:title" content="Tüdőgyulladásos kisfiút fektettek a földre a leedsi kórházban, mert nem volt elég ágy"/>
    <meta property="og:description" content="Boris Johnson miniszterelnök nem volt hajlandó ránézni a gyerek képére, mikor erről kérdezték."/>
  </head>
  <body>
    <article>
      <h1>Tüdőgyulladásos kisfiút fektettek a földre a leedsi kórházban, mert nem volt elég ágy</h1>
      <address><time datetime="2019-12-09T15:54:29+00:00">09 Dec 2019, 15:54</time> by <a rel="author">Sarkadi Zsolt</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p>Hétfőn bejárta a brit médiát <a href="https://www.bbc.com/news/uk-england-leeds-50713236?ns_linkname=english_regions&amp;ns_mchannel=social&amp;ns_campaign=bbc_look_north_yorkshire&amp;ns_source=facebook&amp;fbclid=IwAR2Mr_ZHXCqnAh3ylfDMaBLie0P770uhJWPgcBq-XLwnwiVz-SRb152VBxg">a 4 éves Jack Williment-Barr képe</a>, akinek kabátokon kellett feküdnie a leedsi kórházban, mert nem volt elég ágy az osztályon. Annak ellenére fektették a földre a gyereket, hogy tüdőgyulladással került kórházba. A gyerek anyja azt mondta, sokkolta a dolog, de a személyzetre nem lehet egy rossz szava sem, mindenki törődő és figyelmes volt, a problémát szerint inkább a brit egészségügyi nem megfelelő finanszírozása jelenti.</p>
      <p>Mikor aztán egy újságíró az esetről kérdezte Boris Johnson miniszterelnököt, a politikus nem akart ránézni a képre, majd a kamerán kívül megfogta és zsebre tette az újságíró telefonját, amin az a képet mutatta Johnsonnak. Mikor ezt a kérdező megjegyezte, a miniszterelnök kivette a telefont a zsebéből, ránézett, és az interjú végén vissza is adta, elnézést kérve, amiért eltette.</p>
      <figure>
        <iframe data-src="https://twitter.com/joepike/status/1204018593656180736?ref_src=twsrc%5Etfw%7Ctwcamp%5Etweetembed%7Ctwterm%5E1204018593656180736&amp;ref_url=https%3A%2F%2Fwww.theguardian.com%2Fpolitics%2F2019%2Fdec%2F09%2Frefuses-to-look-at-picture-of-boy-forced-to-sleep-on-hospital-floor" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Johnson egyébként azt mondta az interjúban, hogy a kormány nagyon sokat költ az egészségügyre, de nem engedhetik meg, hogy a héten esedékes választáson a Munkáspárt szerezze meg a parlamenti többséget, attól ugyanis „az ország nem mozdulna előre”.</p>
      <p>Jeremy Corbyn, a Munkáspárt vezetője a Twitteren csak annyit kommentelt az interjúról készült videó alá, hogy „egyszerűen csak nem érdekli”. (<a href="https://www.theguardian.com/politics/2019/dec/09/refuses-to-look-at-picture-of-boy-forced-to-sleep-on-hospital-floor">Guardian</a>)</p>
    </article>
  </body>
</html>