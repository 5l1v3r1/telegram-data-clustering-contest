<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/gabriela-firea-atac-dur-la-adresa-lui-iohannis-sa-vina-dumnealui-sa-candideze-la-primaria-capitalei-20106713"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T15:28:25+00:00"/>
    <meta property="og:title" content="Gabriela Firea, atac dur la adresa lui Iohannis: ”Să vină dumnealui să candideze la Primăria Capitalei”"/>
    <meta property="og:description" content="Primarul general al Capitalei, Gabriela Firea, îl invită pe președintele Klaus Iohannis să candideze la Primăria Capitalei, „ca să arate cum trebuie să"/>
  </head>
  <body>
    <article>
      <h1>Gabriela Firea, atac dur la adresa lui Iohannis: ”Să vină dumnealui să candideze la Primăria Capitalei”</h1>
      <address><time datetime="2019-12-09T15:28:25+00:00">09 Dec 2019, 15:28</time> by <a rel="author">A.N.</a></address>
      <p>
        <b>Primarul general al Capitalei, Gabriela Firea, îl invită pe președintele Klaus Iohannis să candideze la Primăria Capitalei, „ca să arate cum trebuie să arate orașul”. Reacția lui Firea vine după ce președintele a declarat că „Bucureştiul nu este un oraş bine pus la punct”.</b>
      </p>
      <p><i><b>„Să vină dumnealui să candideze la Primăria Capitalei și să ne arate cum trebuie să arate orașul. Asta este părerea mea. Este neplăcut să asculți șarje din acestea de la fost primar la primar, orice primar știe cât de greu este în administrație (…) Este doar retorică politică și campanie electorală”</b></i>, a declarat, luni, Gabriela Firea.</p>
      <p>Reacția primarului general vine după ce președintele statului a declarat, tot luni, că „Bucureştiul nu este un oraş bine pus la punct”.</p>
      <p>Preşedintele Klaus Iohannis a mai declarat, luni, că îşi doreşte ca primarii să fie aleşi în două tururi de scrutin. Şeful statului a susţinut că dacă proiectele de lege pentru revenirea la alegerea primarilor în două tururi nu vor trece de Parlament, atunci Guvernul ar trebui să îşi asume răspunderea.</p>
      <p><i><b>„Eu am un mesaj pentru primarii care sunt prezenţi aici la întâlnirea cu Asociaţia Municipiilor din România. Cred că este, însă, important că mesajele pe care le am pentru primarii municipiilor sunt mesaje generale pe care le voi da şi celorlalţi primari, de exemplu că eu îmi doresc ca primarii să fie aleşi în două tururi (…) Trebuie să revenim la alegerea primarilor în două tururi. Sunt inişiarive în Parlament. Dacă nu se adoptă cred că ar fi o abordare rezonabilă să se meargă cu asumarea răspunderii în Parlament”</b></i>, a declarat Klaus Iohannis, înainte de participarea la Adunarea Generală a Asociaţiei Municipiilor din România.</p>
    </article>
  </body>
</html>