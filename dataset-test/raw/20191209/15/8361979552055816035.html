<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/artem-miroshnichenko-pomer-sud-zaminuvali-novini-ukrajini-50058278.html"/>
    <meta property="og:site_name" content="НВ"/>
    <meta property="article:published_time" content="2019-12-09T15:11:00+00:00"/>
    <meta property="og:title" content="Смерть волонтера Мірошниченка: суд, який мав розглянути запобіжний захід для підозрюваних, «замінували»"/>
    <meta property="og:description" content="У Бахмуті «замінували» Донецький апеляційний суд, який повинен був розглянути зміну запобіжного заходу підозрюваним у вбивстві волонтера Артема Мірошниченка."/>
  </head>
  <body>
    <article>
      <h1>Смерть волонтера Мірошниченка: суд, який мав розглянути запобіжний захід для підозрюваних, «замінували»</h1>
      <h2>У Бахмуті «замінували» Донецький апеляційний суд, який повинен був розглянути зміну запобіжного заходу підозрюваним у вбивстві волонтера Артема Мірошниченка.</h2>
      <address>
        <time datetime="2019-12-09T15:11:00+00:00">09 Dec 2019, 15:11</time>
      </address>
      <p>Про це повідомляє <a href="https://www.radiosvoboda.org/a/news-bakhmut-sprava-miroshnychenka-sud-zaminuvnnia/30316126.html">Радіо Свобода</a>.</p>
      <p>У понеділок, 9 грудня у суді мав відбутися розгляд апеляційної скарги прокуратури про зміну запобіжного заходу для одного з підозрюваних з домашнього арешту на утримання під вартою.</p>
      <p>Працівників суду евакуювали в приміщенні працюють сапери, чергують лікарі та пожежні.</p>
      <p>До суду приїхали громадські активісти з Бахмута та Слов'янська.</p>
      <p>Прокурор Дмитро Мєшков заявив, що сьогодні засідання суду точно не відбудеться. Суд перенесли на середу, 11 грудня.</p>
      <p>Раніше в місті Бахмут Донецької області після більше тижня перебування в комі <a href="https://nv.ua/ukr/ukraine/events/pomer-volonter-artem-miroshnichenko-yogo-pobili-za-ukrajinsku-movu-novini-ukrajini-50057827.html">помер 37-річний волонтер Артем Мірошниченко</a>.</p>
      <p>У Міністерстві внутрішніх справ України заявили, що <a href="https://nv.ua/ukr/ukraine/events/miroshnichenko-pomer-kriminalne-provadzhennya-perekvalifikuvali-novini-ukrajini-50057887.html">після смерті громадського активіста і волонтера Артема Мірошниченка</a> кримінальне провадження про напад на нього перекваліфікували.</p>
      <p>29 листопада на Мирошниченко напали 16-річний боєць ММА (змішані бойові мистецтва) і його 17-річний друг, які були п'яні. На наступний день після нападу поліція затримала нападників.</p>
      <p>Знайомі активіста запевняють, що його побили за те, що він відповів нападникам українською мовою.</p>
      <p>Артемівський міський суд обрав 16-річному нападнику запобіжний захід у вигляді цілодобового домашнього арешту, хоча прокуратура клопотала про арешт у СІЗО. Засідання проходило в закритому режимі, а підозрюваний вимагав, щоб йому дали перекладача з української на російську.</p>
      <p>Його 17-річний знайомий, який знаходиться на умовно-достроковому терміні за грабіж, поки що не є підозрюваним у справі.</p>
      <p>Артем Мірошниченко - Бахмутський активіст і волонтер. З 2014 року він почав плести сітки для військових, в 2015 році допомагав пораненим бійцям у госпіталі. Чоловік разом з іншими волонтерами постійно приходив на різні проукраїнські мітинги і акції.</p>
    </article>
  </body>
</html>