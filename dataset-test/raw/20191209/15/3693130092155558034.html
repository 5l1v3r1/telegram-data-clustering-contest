<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/lionel-messi-kadroya-alinmadi-1219651.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T15:53:00+00:00"/>
    <meta property="og:title" content="Lionel Messi kadroya alınmadı"/>
    <meta property="og:description" content="Barcelona'da Lionel Messi, UEFA Şampiyonlar Ligi'nde oynanacak Inter maçının kadrosuna alınmadı."/>
  </head>
  <body>
    <article>
      <h1>Lionel Messi kadroya alınmadı</h1>
      <h2>Barcelona'da Lionel Messi, UEFA Şampiyonlar Ligi'nde oynanacak Inter maçının kadrosuna alınmadı.</h2>
      <address>
        <time datetime="2019-12-09T15:53:00+00:00">09 Dec 2019, 15:53</time>
      </address>
      <p><b>UEFA Şampiyonlar Ligi F Grubu</b>'nda mücadele eden <b>Barcelona</b>, gruptaki son karşılaşmasında deplasmanda İtalyan ekip Inter ile karşı karşıya gelecek.</p>
      <p>27 Kasım'da konuk ettiği <b>Borussia Dortmund</b>'u 3-1 mağlup ederek son maçlar öncesi grup liderliğini garantileyen Katalan ekipte teknik direktör Ernesto Valverde, Lionel Messi'yi 20 kişilik maç kadrosuna almadı.</p>
      <p>Son maçlara 7 puanla ikinci sırada giren Inter ise <b>Borussia Dortmund</b>'la gruptan çıkma mücadelesi veriyor. İkili averajla Alman ekibin önünde bulunan Antonio Conte'nin öğrencileri Barcelona'yı yendiği takdirde <b>Borussia Dortmund</b>'un maçından gelecek skoru beklemeden adını bir üst tura yazdıracak.</p>
      <p>
        <b>Barcelona'nın İtalya'ya seyahat eden 20 kişilik maç kadrosunda şu isimler yer alıyor:</b>
      </p>
      <p>Marc-Andre Ter Stegen, Ivan Rakitic, Sergio Busquets, Jeanclair Todibo, Luis Suarez, Neto, Clement Lenglet, Moussa Wague, Antoine Griezmann, Carles Alena, Frenkie De Jong, Arturo Vidal, Samuel Umtiti, Junior Firpo, Inaki Pena, Carles Perez, Riqui Puig, Ansu Fati, Ronald Araujo, Dani Morer.</p>
    </article>
  </body>
</html>