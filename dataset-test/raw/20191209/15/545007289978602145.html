<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/arabia-saudita-renunta-la-restaurantele-cu-intrari-separate-pentru-burlaci/"/>
    <meta property="og:site_name" content="Europa FM"/>
    <meta property="article:published_time" content="2019-12-09T15:01:36+00:00"/>
    <meta property="og:title" content="Arabia Saudită renunță la restaurantele cu intrări separate pentru burlaci"/>
    <meta property="og:description" content="Guvernul din Arabia Saudită nu va mai solicita ca restaurantele să aibă intrări separate pentru familii și femei, respectiv pentru bărbați singuri."/>
  </head>
  <body>
    <article>
      <h1>Arabia Saudită renunță la restaurantele cu intrări separate pentru burlaci</h1>
      <address>
        <time datetime="2019-12-09T15:01:36+00:00">09 Dec 2019, 15:01</time>
      </address>
      <p>Guvernul din <b>Arabia Saudită</b> nu va mai solicita ca restaurantele să aibă intrări separate pentru <b>familii și femei</b>, respectiv pentru <b>bărbați singuri</b>.</p>
      <p>Deja mai multe localuri renunțaseră în ultimii ani la aceste intrări.</p>
      <p>De la începutul anului, un decret regal le-a permis femeilor saudite să călătorească în străinătate fără permisiunea unui tutore masculin, iar, în <b>2018</b>, regatul a pus capăt unei interdicții valabile zeci de ani, dându-le voie persoanelor de <b>sex feminin să obțină carnet de conducere</b>.</p>
      <p>Dar activiștii se plâng că rămân în vigoare multe alte legi discriminatorii la adresa femeilor și că importanți apărători ai drepturilor acestora au fost arestați.</p>
    </article>
  </body>
</html>