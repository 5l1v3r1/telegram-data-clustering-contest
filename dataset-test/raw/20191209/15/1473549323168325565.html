<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/mecz-slask-wroclaw-legia-warszawa-28-kibicow-zatrzymanych,991855.html"/>
    <meta property="og:site_name" content="TVN24"/>
    <meta property="article:published_time" content="2019-12-09T15:59:38+00:00"/>
    <meta property="og:title" content="28 kibiców zatrzymanych. &quot;Większość posiadała środki pirotechniczne&quot;"/>
    <meta property="og:description" content="Mieli race i inne środki pirotechniczne. Zostali zatrzymani przez policjantów, którzy pilnowali bezpieczeństwa w trakcie meczu pomiędzy Śląskiem Wrocław, a Legią Warszawa. Na celowniku mundurowych ..."/>
  </head>
  <body>
    <article>
      <h1>28 kibiców zatrzymanych. "Większość posiadała środki pirotechniczne"</h1>
      <address><time datetime="2019-12-09T15:59:38+00:00">09 Dec 2019, 15:59</time> by <a rel="author">tam/ks</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/18b6203e-1caa-4fb8-b2d2-974a2ee82611-480p.mp4"/>
        <figcaption>Race na stadionie. Policja zatrzymała 28 osób<cite>Foto: B. Ślak / arch. prywatne | Video: arch. prywatne, TVN24 Wrocław</cite></figcaption>
      </figure>
      <h3>Mieli race i inne środki pirotechniczne. Zostali zatrzymani przez policjantów, którzy pilnowali bezpieczeństwa w trakcie meczu pomiędzy Śląskiem Wrocław, a Legią Warszawa. Na celowniku mundurowych znalazło się 28 osób.</h3>
      <related>
        <a href="https://www.tvn24.pl/wroclaw,44/39-pseudokibicow-zatrzymanych-wdarli-sie-na-stadion,777812.html"/>
      </related>
      <p>W niedzielę 8 grudnia na Stadionie Miejskim we Wrocławiu rozegrano mecz pomiędzy WKS Śląsk Wrocław i Legią Warszawa.</p>
      <p>- Podczas tej imprezy doszło do naruszenia prawa przez kibiców, których zatrzymano w związku z posiadaniem przez nich środków pirotechnicznych oraz narkotyków - informuje Łukasz Dutkowiak, rzecznik wrocławskiej policji.</p>
      <h3>"Większość posiadała środki pirotechniczne"</h3>
      <p>Zatrzymani to mężczyźni w wieku od 17 do 47 lat. Część to osoby przyjezdne, część to mieszkańcy Wrocławia. - Większość z nich posiadała materiały pirotechniczne, a dwóch z nich marihuanę - mówi Dutkowiak.</p>
      <p>Za posiadanie materiałów pirotechnicznych - zgodnie z ustawą o bezpieczeństwie imprez masowych - grozi do pięciu lat więzienia. Za posiadanie narkotyków grozi do trzech lat pozbawienia wolności.</p>
      <p>
        <i>Mecz rozgrywał się na Stadionie Miejskim we Wrocławiu:</i>
      </p>
      <figure>
        <a href="http://mapa.targeo.pl/wroc%25C5%2582aw%2520%2520aleja%2520%25C5%259Bl%25C4%2585ska,mapa_48924978">
          <img src="http://img.targeo.pl/i/cache/mapshot/19/12/09/wroclaw_aleja_slaska_48924978.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/zarzuty-po-kibolskiej-bitwie-udzial-w-bojce-i-czynna-napasc-na-policjantow,962022.html"/>
        <a href="https://www.tvn24.pl/wroclaw,44/grzywny-i-zakazy-stadionowe-dla-kibicow-po-derbach-dolnego-slaska,625584.html"/>
      </related>
    </article>
  </body>
</html>