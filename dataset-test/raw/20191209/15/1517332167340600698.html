<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/torino-scontro-tra-due-tram-in-corso-tassoni-10-passeggeri-contusi-ferito-lautista/"/>
    <meta property="og:site_name" content="fanpage.it"/>
    <meta property="article:published_time" content="2019-12-09T15:12:19+00:00"/>
    <meta property="og:title" content="Torino, scontro tra due tram in Corso Tassoni: 13 passeggeri contusi, ferito l’autista"/>
    <meta property="og:description" content="Incidente oggi a Torino in Corso Tassoni tra due tram che si sono scontrati nei pressi di piazza Bernini procedendo entrambi in direzione dell'ospedale Maria Vittoria. Il bilancio è di 13 passeggeri contusi. Ferito anche l'autista ma non sarebbe in pericolo di vita. Traffico in tilt."/>
  </head>
  <body>
    <article>
      <h1>Torino, scontro tra due tram in Corso Tassoni: 13 passeggeri contusi, ferito l’autista</h1>
      <h2>Incidente oggi a Torino in Corso Tassoni tra due tram che si sono scontrati nei pressi di piazza Bernini procedendo entrambi in direzione dell’ospedale Maria Vittoria. Il bilancio è di 13 passeggeri contusi. Ferito anche l’autista ma non sarebbe in pericolo di vita. Traffico in tilt.</h2>
      <address><time datetime="2019-12-09T15:12:19+00:00">09 Dec 2019, 15:12</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <figure>
        <video src="http://fanpage-a.akamaihd.net/Xe5qSuSwdNMioPFX_1.mp4"/>
      </figure>
      <p>Paura a Torino, dove due tram si sono scontrati in<b> Corso Tassoni</b> nei pressi di piazza Bernini, nel quartiere San Donato. Il bilancio è al momento di <b>13 passeggeri contusi</b>, mentre l'<b>autista</b> è rimasto ferito in maniera più seria degli altri ma non sarebbe in pericolo di vita. Nell'urto qualcuno è caduto ma non ha riportato lesioni importanti. Tuttavia sono stati trasferiti al vicino ospedale Maria Vittoria per gli <b>accertamenti</b> del caso. Solo il conducente e una donna ferita a uno zigomo sono stati portati al Cto in <b>codice giallo</b>. L'incidente si è verificato intorno alle 15:30 di oggi, lunedì 9 dicembre. A impattare sono stati un tram della linea 9 e uno della linea 16, proprio in direzione dell'ospedale Maria Vittoria. Sul posto sono intervenuti 5 ambulanze, 4 di base e una medicalizzata, i vigili del fuoco e i carabinieri che stanno cercando di ricostruire la dinamica di quanto successo.</p>
      <p>Disagi anche alla <b>circolazione</b>, che al momento è stata <b>interrotta</b> sui binari in direzione di corso Regina Margherita. In base alle prime ricostruzioni si sarebbe trattato di un tamponamento fra due mezzi che viaggiavano nella stessa direzione. Pertanto, le linee 9 in direzione piazza Stampalia e 16 Circolare destra in direzione Porta Palazzo sono deviate sul seguente percorso: corso Vittorio Emanuele II, corso Vinzaglio, via Cernaia, Porta Susa, piazza Statuto, via Cibrario, corso Tassoni, e qui tornano al percorso regolare.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2817.196203764356!2d7.653412715544692!3d45.08181427909828!2m3!1f0!2f0!3f0!3m2!1i1024!2i768!4f13.1!3m3!1m2!1s0x47886c553efb081f%3A0x1e3522e522c218d7!2sCorso%20Alessandro%20Tassoni%2C%20Torino%20TO!5e0!3m2!1sit!2sit!4v1575904255581!5m2!1sit!2sit" data-embed-type="--simple-iframe" width="638" height="350" data-service="GoogleMaps" scrolling="no"/>
      </figure>
    </article>
  </body>
</html>