<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/evdominta-tris-thesis-ergasias-ston-dimo-rafinas-pikermiou/"/>
    <meta property="og:site_name" content="irafina"/>
    <meta property="article:published_time" content="2019-12-09T15:10:38+00:00"/>
    <meta property="og:title" content="Εβδομήντα τρεις θέσεις εργασίας στον Δήμο Ραφήνας – Πικερμίου!"/>
    <meta property="og:description" content="Στις αρχές Ιανουαρίου του 2020 θα ξεκινήσουν οι αιτήσεις για το νέο πρόγραμμα κοινωφελούς εργασίας σε όλους τους δήμους της χώρας και ανάμεσά τους και στους 13 δήμους της Ανατολικής Αττικής. Η σχετική έγκριση δόθηκε την Πέμπτη από την Επιτροπή Παρακολούθησης του Επιχειρησιακού Προγράμματος Ανάπτυξης Ανθρώπινου Δυναμικού (ΕΠΑΝΑΔ) του ΟΑΕΔ. Οι θέσεις που προκηρύσσονται αντιστοιχούν […]"/>
  </head>
  <body>
    <article>
      <h1>Εβδομήντα τρεις θέσεις εργασίας στον Δήμο Ραφήνας – Πικερμίου!</h1>
      <address>
        <time datetime="2019-12-09T15:10:38+00:00">09 Dec 2019, 15:10</time>
      </address>
      <p>Στις αρχές Ιανουαρίου του 2020 θα ξεκινήσουν οι αιτήσεις για το νέο πρόγραμμα κοινωφελούς εργασίας σε όλους τους δήμους της χώρας και ανάμεσά τους και στους 13 δήμους της Ανατολικής Αττικής.</p>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Η σχετική έγκριση δόθηκε την Πέμπτη από την Επιτροπή Παρακολούθησης του Επιχειρησιακού Προγράμματος Ανάπτυξης Ανθρώπινου Δυναμικού (ΕΠΑΝΑΔ) του ΟΑΕΔ.</p>
      <p>Οι θέσεις που προκηρύσσονται αντιστοιχούν σε ειδικότητες υποχρεωτικής, δευτεροβάθμιας, τεχνολογικής και πανεπιστημιακής εκπαίδευσης, όπως διοικητικού και οικονομικού προσωπικού, ψυχολόγων, κοινωνικών λειτουργών, νοσηλευτών, δασκάλων, νηπιαγωγών, βρεφονηπιοκόμων, ηλεκτρολόγων, υδραυλικών, βοηθητικού προσωπικού καθαριότητας, βοηθητικού προσωπικού φύλαξης, οικοδόμων, οδηγών και γενικών καθηκόντων.</p>
      <p>Οι εγγεγραμμένοι στα μητρώα ανέργων του ΟΑΕΔ μπορούν να υποβάλλουν αίτηση για έναν έως τρεις δήμους της επιλογής τους και για μία και μόνο ειδικότητα.</p>
      <p>Ιδιαίτερα σημαντικό είναι ότι για τους άντρες υποψηφίους δεν απαιτείται εκπλήρωση των στρατιωτικών τους υποχρεώσεων. Σε περίπτωση στράτευσής τους κατά τη διάρκεια της εργασιακής σύμβασης, η σύμβαση εργασίας λύεται αυτοδικαίως!</p>
      <p>Δείτε παρακάτω τη λίστα με τις θέσεις που προκηρύχθηκαν ανά δήμο της Ανατολικής Αττικής ενώ για να μάθετε τα δικαιολογητικά που απαιτούνται μπορείτε να μπείτε στην επίσημη ιστοσελίδα του ΟΑΕΔ, www.oaed.gr:</p>
      <figure>
        <img src="https://i0.wp.com/forkeratea.com/wp-content/uploads/2019/12/22-11-00-diorismoi_dimoi.jpg?resize=640%2C746&amp;ssl=1"/>
      </figure>
    </article>
  </body>
</html>