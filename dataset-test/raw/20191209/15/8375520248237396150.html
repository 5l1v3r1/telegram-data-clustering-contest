<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/nazvano-mozhlive-misce-provedennya-boyu-usik-dzhoshua-645568.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T15:04:09+00:00"/>
    <meta property="og:title" content="Названо можливе місце проведення бою Усик – Джошуа"/>
    <meta property="og:description" content="WBO дала боксерам шість місяців на організацію поєдинку"/>
  </head>
  <body>
    <article>
      <h1>Названо можливе місце проведення бою Усик – Джошуа</h1>
      <address>
        <time datetime="2019-12-09T15:04:09+00:00">09 Dec 2019, 15:04</time>
      </address>
      <h4>WBO дала боксерам шість місяців на організацію поєдинку</h4>
      <p>Промоутер британського чемпіона світу з боксу в надважкій вазі за версіями WBO, WBA, IBF та IBO Ентоні Джошуа Едді Хірн назвав можливе місце проведення його бою проти українця Олександра Усика.</p>
      <p>«IBF дала час до квітня на бій проти Пулєва, а WBO – півроку на бій проти Усика. Потрібно вияснити в WBO, чи дозволять вони нам провести спочатку бій проти Пулєва. Також потрібно поспілкуватися з командою Усика. Вони можуть побитися з Чісорою, а потім вийти на переможця нашого поєдинку. Чи відкласти нашу пропозицію та битися за вакантний титул. «Вемблі» - не найкращий варіант. Але у «Тоттнема» є чудовий новий стадіон. Вони з задоволенням провели б реванш з Руїсом, але їм не підійшли дати. Зараз вони знову зацікавлені в проведенні вечора боксу», - передає слова Хірна BoxingScene.</p>
      <p>Нагадаємо, напередодні Ентоні Джошуа повернув собі чемпіонські пояси, здолавши в реванші мексиканця Енді Руїса.</p>
      <blockquote>
        <b>Читайте також: <a href="https://glavcom.ua/sport/news/poimenno-hto-golosuvav-za-vidstoronennya-rosiji-vid-olimpiad-ta-chempionativ-svitu-645489.html">Поіменно: хто голосував за відсторонення Росії від Олімпіад та чемпіонатів світу</a></b>
      </blockquote>
      <p>Усик дебютував у надважкій вазі перемогою технічним нокаутом над американцем Чеззом Візерспуном та розглядає можливість бою проти Дерека Чісори.</p>
      <related>
        <a href="https://glavcom.ua/sport/news/nazvano-mozhlivu-datu-boyu-usik-chisora-644150.html"/>
      </related>
    </article>
  </body>
</html>