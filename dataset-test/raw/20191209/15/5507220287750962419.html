<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193075/"/>
    <meta property="og:site_name" content="Janam TV"/>
    <meta property="article:published_time" content="2019-12-09T15:49:07+00:00"/>
    <meta property="og:title" content="പാര്‍ലമെന്റ് മന്ദിരത്തിലേക്ക് അതിക്രമിച്ചു കയറാന്‍ ശ്രമിച്ചയാള്‍ പിടിയില്‍"/>
    <meta property="og:description" content="ന്യൂഡല്‍ഹി: പാര്‍ലമെന്റ് മന്ദിരത്തിലേക്ക് അതിക്രമിച്ചു കയറാന്‍ ശ്രമിച്ചയാള്‍ പിടിയില്‍. അനുമതി കൂടാതെ പാര്‍ലമെന്റ് മന്ദിരത്തിലേക്ക് കടന്നു കയറാന്‍"/>
  </head>
  <body>
    <article>
      <h1>പാര്‍ലമെന്റ് മന്ദിരത്തിലേക്ക് അതിക്രമിച്ചു കയറാന്‍ ശ്രമിച്ചയാള്‍ പിടിയില്‍</h1>
      <address><time datetime="2019-12-09T15:49:07+00:00">09 Dec 2019, 15:49</time> by <a rel="author">Janam TV Web Desk</a></address>
      <p>ന്യൂഡല്‍ഹി: പാര്‍ലമെന്റ് മന്ദിരത്തിലേക്ക് അതിക്രമിച്ചു കയറാന്‍ ശ്രമിച്ചയാള്‍ പിടിയില്‍. അനുമതി കൂടാതെ പാര്‍ലമെന്റ് മന്ദിരത്തിലേക്ക് കടന്നു കയറാന്‍ ശ്രമിച്ചയാളെ സുരക്ഷാ സേനയാണ് പിടികൂടിയത്.</p>
      <p>പിടിയിലായ ആളെ സുരക്ഷാ ഉദ്യോഗസ്ഥര്‍ ഡല്‍ഹി പോലീസിനു കൈമാറി. ഇയാളെ വിശദമായി ചോദ്യം ചെയ്ത് വരികയാണെന്ന് പോലീസ് അറിയിച്ചു. ഇന്ന് വൈകുന്നേരമായിരുന്നു സംഭവം.</p>
      <p>സമാനമായ രീതിയില്‍ ഇക്കഴിഞ്ഞ സെപ്റ്റംബറിലും ഒരാള്‍ പാര്‍ലമെന്റിലേക്ക് കടന്നു കയറാന്‍ ശ്രമിച്ചിരുന്നു. പാര്‍ലമെന്റ് മന്ദിരത്തിലേക്ക് കത്തിയുമായി അതിക്രമിച്ച് കടക്കാന്‍ ശ്രമിച്ചയാളെ പോലീസാണ് പിടികൂടിയിരുന്നത്. മോട്ടോര്‍ ബൈക്കിലെത്തിയ ഇയാള്‍ വിജയ് ചൗക്കിലെ ഗേറ്റ് വഴി പാര്‍ലമെന്റിനകത്തേയ്ക്ക് കടക്കാന്‍ ശ്രമിക്കുന്നതിനിടയിലാരുന്നു പിടിയിലായത്.</p>
    </article>
  </body>
</html>