<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/hivatalos-keszul-az-uj-bioshock"/>
    <meta property="og:site_name" content="Game Channel"/>
    <meta property="article:published_time" content="2019-12-09T15:48:00+00:00"/>
    <meta property="og:title" content="Hivatalos: készül az új BioShock!"/>
    <meta property="og:description" content="A 2K Games vadonatúj stúdiót nyitott, a Cloud Chambert, amelyet kapásból rá is állítottak egy olyan projektre, ami sokunk szívét meg fogja..."/>
  </head>
  <body>
    <article>
      <h1>Hivatalos: készül az új BioShock!</h1>
      <address><time datetime="2019-12-09T15:48:00+00:00">09 Dec 2019, 15:48</time> by <a rel="author" href="http://www.gamechannel.hu/adatlap/WickedSick" target="_blank">WickedSick</a></address>
      <p><b>A 2K Games vadonatúj stúdiót nyitott, a Cloud Chambert, amelyet kapásból rá is állítottak egy olyan projektre, ami sokunk szívét meg fogja dobbantani, nevezetesen egy új BioShock-játékra.</b> <br/>Mivel frissen nyílt a stúdió, így nemigen meglepő az a kijelentés, hogy még évekre van az új BioShock megjelenése, viszont az már mindenképp biztató, hogy nekiálltak dolgozni rajta. Ugyanakkor megint rossz hír, hogy <b>Ken Levine, az eredeti trilógia alkotója kimarad a munkálatokból</b>, ami miatt azért szívjuk a fogunkat, de reméljük, hogy végeredményben nem fogjuk megérezni a hiányát. <br/><br/>Továbbá olyan tényezőkről sem érkezett még információ, mint például hogy mely platformokra tervezik megjelentetni a címet, valamint hogy közvetlen folytatásra számíthatunk-e, vagy valamiféle spin-off formálódik a háttérben.</p>
    </article>
  </body>
</html>