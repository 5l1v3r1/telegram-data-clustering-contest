<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/12/09/che-vestito-metto-ceppitelli-e-sau-consigliano-barella-4-962745.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T15:41:01+00:00"/>
    <meta property="og:title" content="&quot;Che vestito metto?&quot;, Ceppitelli e Sau consigliano Barella"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Milano</h6>
      <h1>"Che vestito metto?", Ceppitelli e Sau consigliano Barella</h1>
      <h2>Il capitano del Cagliari e il bomber sardo erano ospiti dell'ex compagno di squadra a Milano</h2>
      <address>
        <time datetime="2019-12-09T15:41:01+00:00">09 Dec 2019, 15:41</time>
      </address>
      <p>Gradita sorpresa a casa Barella dove Luca Ceppitelli e Marco Sau sono andati a trovare l'ex compagno di squadra alle prese con una fastidiosa riabilitazione post infortunio.</p>
      <p>Lo scatto è stato pubblicato da Federica Schievenin, moglie dell'attuale centrocampista dell'Inter, che nelle sue storie ha condiviso una foto col terzetto alle prese con l'ardua scelta dell'outfit serale. "Consigliando", ha commentato la bella 29enne che ha seguito il marito nell'avventura milanese.</p>
      <p>Ceppitelli, molto probabilmente, rientrerà ad inizio 2020 (è alle prese con una fascite plantare), mentre Sau sta facendo bene col Benevento in Serie B: la squadra è in testa con 34 punti in 15 giornate. Entrambi hanno sfruttato il weekend per rivedersi con il 22enne cagliaritano autore finora di una stagione eccellente con i nerazzurri. Nicolò è stato <a href="https://www.unionesarda.it/articolo/sport/calcio/2019/11/27/barella-operato-al-ginocchio-destro-rientro-nel-2020-4-957760.html">recentemente operato</a> all'Humanitas di Rozzano, calcherà il rettangolo verde con l'anno nuovo.</p>
      <figure>
        <embed-post data-src="https://www.instagram.com/p/B5XoB4WqgNE" data-service="Instagram"/>
      </figure>
      <p>Barella e la figlia in ospedale. Il cagliaritano è stato operato al ginocchio</p>
      <p>(Unioneonline/M)</p>
    </article>
  </body>
</html>