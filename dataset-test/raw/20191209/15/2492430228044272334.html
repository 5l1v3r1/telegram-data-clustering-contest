<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189480/Onstuimige-dag-met-hoog-water-en-harde-wind"/>
    <meta property="og:site_name" content="RTV Rijnmond"/>
    <meta property="article:published_time" content="2019-12-09T15:22:28+00:00"/>
    <meta property="og:title" content="Onstuimige dag met hoog water en harde wind"/>
    <meta property="og:description" content="Op meerdere plekken in de regio Rijnmond zorgen de harde wind en het hoge water voor overlast. In Vlaardingen, Schiedam, Maassluis en Rotterdam staat het water tot op de kades. Ook kreeg de brandweer meldingen van omgewaaide bomen en afgebroken takken."/>
  </head>
  <body>
    <article>
      <h1>Onstuimige dag met hoog water en harde wind</h1>
      <address>
        <time datetime="2019-12-09T15:22:28+00:00">09 Dec 2019, 15:22</time>
      </address>
      <slideshow>
        <figure>
          <video src="https://rijnmond.bbvms.com/custom/getDownload?sourceid=DF6D9B69F4E49FCAC12584CB004C33F3"/>
          <figcaption>Ook in Schiedam staat het water hoog</figcaption>
        </figure>
        <figure>
          <img src="https://imgr.rgcdn.nl/564f84d0b6fa4773831fd8c13c9fecd4/opener/In-Brielle-belandde-een-grote-boom-op-auto-s-Foto-MediaTV.jpg?v=kyiK-8cCfC1iovbJpHoHaQ2"/>
          <figcaption>In Brielle belandde een grote boom op auto's Foto: MediaTV</figcaption>
        </figure>
        <figure>
          <img src="https://imgr.rgcdn.nl/e483961f6f044428b1aac965c379f969/opener/Fietsers-trotseren-het-hoge-water-in-Vlaardingen-Foto-MediaTV.jpg?v=kAWOXrF7XNO37c9DlCU5JQ2"/>
          <figcaption>Fietsers trotseren het hoge water in Vlaardingen Foto: MediaTV</figcaption>
        </figure>
      </slideshow>
      <h4>Op meerdere plekken in de regio Rijnmond zorgen de harde wind en het hoge water voor overlast. In Vlaardingen, Schiedam, Maassluis en Rotterdam staat het water tot op de kades. Ook kreeg de brandweer meldingen van omgewaaide bomen en afgebroken takken.</h4>
      <p>In Brielle is aan het Sint Catharijnehof een grote boom op twee auto's en een lantarenpaal terecht gekomen, meldt de brandweer.</p>
      <p>In Capelle aan den IJssel en Krimpen aan den IJssel hebben inwoners last van het hoge water. De Capelse dorpsstraat stond blank waardoor kelders onder water kwamen te staan.</p>
      <p>En in Krimpen is rivierwater een woning aan de IJsseldijk binnengelopen. Omdat het water alweer gaat zakken, neemt de brandweer daar geen extra maatregelen. Wel heeft Rijkswaterstaat aan de beroepsvaart gevraagd langzamer te varen om zo de golfslag te verminderen.</p>
      <p>Rond 12:00 uur moest het treinverkeer op de hogesnelheidslijn richting Breda een aantal uur worden stilgelegd. Vanwege de harde wind mochten de treinen niet over de spoorbrug over het Hollands Diep rijden.</p>
    </article>
  </body>
</html>