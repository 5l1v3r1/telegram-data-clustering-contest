<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/do-5-rokiv-pozbavlennya-voli-zasudzheno-zhytelku-sumshchyny-yaka-zhorstoko-pobyla-cholovika"/>
    <meta property="og:site_name" content="Суми Сьогодні"/>
    <meta property="article:published_time" content="2019-12-09T15:33:00+00:00"/>
    <meta property="og:title" content="До 5 років позбавлення волі засуджено жительку Сумщини, яка жорстоко побила чоловіка"/>
    <meta property="og:description" content="Липоводолинським відділом Роменської місцевої прокуратури підтримано державне обвинувачення відносно 44-річної жительки смт Липова Долина, яка жорстоко побила чоловіка."/>
  </head>
  <body>
    <article>
      <h1>До 5 років позбавлення волі засуджено жительку Сумщини, яка жорстоко побила чоловіка</h1>
      <address>
        <time datetime="2019-12-09T15:33:00+00:00">09 Dec 2019, 15:33</time>
      </address>
      <p>Липоводолинським відділом Роменської місцевої прокуратури підтримано державне обвинувачення відносно 44-річної жительки смт Липова Долина, яка жорстоко побила чоловіка.</p>
      <p>Подія сталась у червні 2016 року в смт Липова Долина. У парку «Козацький» на березі річки Хорол компанія святкувала День селища. Після тривалого застілля між двома присутніми спочатку виник словесний конфлікт, після чого жінка зіштовхнула чоловіка з лавки, а коли той опинився на землі, з усієї сили нанесла йому 5 ударів ногою по спині. 41-річний місцевий житель отримав забій нирок, перелом ребер, розрив селезінки, з подальшим її видаленням. Вказані травми відносяться до тяжких тілесних ушкоджень.</p>
      <p>Як розповів начальник Липоводолинського відділу Роменської місцевої прокуратури Денис Бондаренко, за вироком Липоводолинського районного суду обвинувачену визнано винною та засуджено за ч. 1 ст. 121 (умисне тяжке тілесне ушкодження, небезпечне для життя в момент заподіяння) КК України до 5 років позбавлення волі, повідомляє прес-служба прокуратури області.</p>
    </article>
  </body>
</html>