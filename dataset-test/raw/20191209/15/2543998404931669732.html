<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/173995/novozelandska-policija-izgubila-svaku-nadu-nema-vise-prezivelih"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T15:58:00+00:00"/>
    <meta property="og:title" content="Novozelandska policija izgubila svaku nadu: Nema više preživelih!"/>
    <meta property="og:description" content="Policija Novog Zelanda saopštila je da veruje da nema više preživelih posle erupcije vulkana na ostrvu, u kojoj je najmanje pet osoba poginulo, a 20 povređeno."/>
  </head>
  <body>
    <article>
      <h1>Novozelandska policija izgubila svaku nadu: Nema više preživelih!</h1>
      <h2>Policija Novog Zelanda saopštila je da veruje da nema više preživelih posle erupcije vulkana na ostrvu, u kojoj je najmanje pet osoba poginulo, a 20 povređeno.</h2>
      <address><time datetime="2019-12-09T15:58:00+00:00">09 Dec 2019, 15:58</time> by <a rel="author">Tanjug, Republika</a></address>
      <p>Kako se navodi, strahuje se da će biti više žrtava jer spasilačke službe ne mogu da da stignu do Belog ostrva iz bezbednosnih razloga.</p>
      <p>Vulkan i dalje izbacuje pepeo hiljadu metara u vazduh, prenosi Rojters.</p>
      <p>Pretpostavlja se da je oko 50 ljudi, Novozelanđana i stranih turista, bilo u blizini kratera nekoliko minuta pre erupcije.</p>
      <p>Evakuisano je 23 ljudi pre nego što je ostrvo proglašeno nesigurnim, ali se strahovalo ostali i dalje tamo zarobljeni.</p>
      <figure>
        <iframe src="https://www.youtube.com/embed/hJhAeHaxoOQ" width="660" height="400" data-service="Youtube" scrolling="no"/>
      </figure>
      <p>Policija je nakon evakuacije poslala dronove u izviđačke letove iznad vulkana Belo ostrvo i posle pregledanja snimaka nisu otkrili preživele.</p>
      <p>Policija veruje da je svako ko je bio živ evakuisan.</p>
      <figure>
        <iframe data-src="https://twitter.com/StormchaserUKEU/status/1203928670722777088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lokalni mediji prenose da je moguće da se na ostrvu nakon obustave evakuacije nalazilo još oko 27 ljudi.</p>
      <p>- Na osnovu informacija koje imamo, ne verujemo da na ostrvu ima preživelih. Policija radi na tome da potvrdi tačan broj ljudi koji su poginuli na ostrvu, pored već poznatih pet žrtava - stoji u poslednjem policijskom izveštaju.</p>
      <p>Spasioci ne mogu da dođu do ostrva zbog rizika od novih erupcija. Trenutno je noć u ovom području.</p>
      <related>
        <h4>Pročitajte još:</h4>
        <a href="http://republika.rs/svet/svet/173909/VIDEO-FOTO-HOROR-NOVOM-ZELANDU-Proradio-vulkan-sve-turistima-unutra-poginulih-vise-nestalih"/>
      </related>
    </article>
  </body>
</html>