<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/normandskata-chetvorka-slaga-kray-na-konflikta-v-donbas_news714020.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T15:33:00+00:00"/>
    <meta property="og:title" content="&quot;Нормандската четворка&quot; слага край на конфликта в Донбас"/>
    <meta property="og:description" content="В дневния ред на срещата, на първо място, стои въпросът за преодоляването на конфликта по политически път чрез предоставяне на отделните райони на Донбас на спе"/>
  </head>
  <body>
    <article>
      <h1>"Нормандската четворка" слага край на конфликта в Донбас</h1>
      <h2>В дневния ред на срещата, на първо място, стои въпросът за преодоляването на конфликта по политически път чрез предоставяне на отделните райони на Донбас на специален статут</h2>
      <address>
        <time datetime="2019-12-09T15:33:00+00:00">09 Dec 2019, 15:33</time>
      </address>
      <p>https://blitz.bg/svyat/normandskata-chetvorka-slaga-kray-na-konflikta-v-donbas_news714020.html Blitz.bg</p>
      <figure>
        <img src="https://static.blitz.bg/documents/thumbnails/730/201601/20160117.srxqqysfff.jpg"/>
        <figcaption>Обстрелите с "Град" са все още ежедневие в Донбас</figcaption>
      </figure>
      <p><b>Лидерите на държавите от "Нормандската четворка" на среща в Париж може да постигнат приключване на "горещата фаза" на конфликта в Донбас и да го преведат в политическото русло, това заявиха информирани източници, цитирани от световните медии. </b><br/><br/>"В дневния ред на срещата, на първо място, стои въпросът за преодоляването на конфликта по политически път чрез предоставяне на отделните райони на Донбас на специален статут първоначално на временна, а след това и на постоянна основа, след публикуването на отчета на Организацията за сигурност и сътрудничество за резултатите от местните избори.<br/><br/>Първа стъпка в тази посока трябва да стане удължаването на действието на закона в Украйна за специалния статут на местното самоуправление в отделените райони на Донбас", каза източникът</p>
      <p>Съответните позиции на участниците в срещата, както се очаква, ще бъдат отразени в заключителния документ, който "има концептуален характер", добавят източниците. <br/><br/>В същото време документът, по техни данни, не съдържа конкретни стъпки в частта с незабавното предаване на Киев на контрола над участъка на границата в Донбас. </p>
      <p>Освен това, срещата, както очакват източниците, ще даде стимул на мирния процес в региона. <br/><br/>"Участниците в срещата ще обсъдят реализирането на всеобхватно безсрочно прекратяване на огъня, а също ще дадат сигнал за възможно най-скорошна размяна на задържали лица между страните в конфликта по схемата "всички установени за всички установени"", казват източниците. </p>
      <p>Срещите в "нормандския формат" е прието да се наричат преговорите между лидерите на Русия, Франция, Германия и Украйна, а също и на представителите на външнополитическите ведомства на тези страни. <br/><br/>В рамките на преговорите се обсъждат въпросите на преодоляването на кризата в югоизточната част на Украйна. <br/><br/>Най-значимата среща в този формат бе през февруари 2015 година в Минск. <br/><br/>Преговорите между лидерите на Русия, Франция, Германия и Украйна продължиха около 16 часа. На практика резултат от срещата стана комплекс от мерки, насочени към преодоляването на ситуацията в югоизточната част на Украйна.</p>
      <p><b>Превод и редакция: БЛИЦ</b><br/> </p>
      <p> </p>
      <p> </p>
    </article>
  </body>
</html>