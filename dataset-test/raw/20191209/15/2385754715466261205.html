<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/601235/epafes-me-emeri-gia-na-analavei-ti-texniki-igesia"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T15:15:00+00:00"/>
    <meta property="og:title" content="Επαφές με Έμερι για να αναλάβει τη τεχνική ηγεσία!"/>
    <meta property="og:description" content="Επικοινωνία με τον Ουνάι Έμερι λίγες μέρες μετά την απόλυσή του από τον πάγκο της Άρσεναλ φέρεται να είχε η Έβερτον που ψάχνει τον αντικαταστάτη του Μάρκο..."/>
  </head>
  <body>
    <article>
      <h1>Επαφές με Έμερι για να αναλάβει τη τεχνική ηγεσία!</h1>
      <address><time datetime="2019-12-09T15:15:00+00:00">09 Dec 2019, 15:15</time> by <a rel="author">Sigmalivesports</a></address>
      <p>Επικοινωνία με τον Ουνάι Έμερι λίγες μέρες μετά την απόλυσή του από τον πάγκο της Άρσεναλ φέρεται να είχε η Έβερτον που ψάχνει τον αντικαταστάτη του Μάρκο Σίλβα!<br/> <br/>Τα «ζαχαρωτά» στο πρώτο τους παιχνίδι μετά την απομάκρυνση του Πορτογάλου κόουτς πήραν τεράστια νίκη επί της Τσέλσι με το τελικό 3-1 και, μάλιστα, έκαναν τα περισσότερα τάκλιν από κάθε άλλη ομάδα της φετινής Premier League στο τρέχον πρωτάθλημα.<br/> <br/>Η διοίκηση του συλλόγου του Μέρσεϊσαϊντ ψάχνει πλέον τον μόνιμο αντικαταστάτη του Σίλβα, με τον Ντάνκαν Φέργκιουσον προς το παρόν να παίρνει το «τιμόνι» στα χέρια του.<br/> <br/>Σύμφωνα με το SkySports, υπήρξε επαφή με τον Ουνάι Έμερι στο Λονδίνο, από τη στιγμή που ο πρώην κόουτς της Άρσεναλ δεν έχει αποχωρήσει ακόμα από την αγγλική πρωτεύουσα, ωστόσο, ζήτησε χρόνο για να σκεφτεί το επόμενο βήμα της προπονητικής του καριέρας.<br/> <br/>Πηγή: gazzetta.gr</p>
    </article>
  </body>
</html>