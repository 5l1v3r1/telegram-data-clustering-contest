<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7957967"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:45:00+00:00"/>
    <meta property="og:title" content="Вижте номинациите в различните категории за &quot;Златен глобус&quot;"/>
    <meta property="og:description" content="Филмът &quot;Ирландецът&quot; е с 14 номинации за наградите &quot;Изборът на критиците&quot; Продукциите &quot;Замръзналото кралство 2&quot;, &quot;Търсенето на Линк&quot;, &quot;Как да си дресираш дракон: Тайнственият свят&quot;"/>
  </head>
  <body>
    <article>
      <h1>Вижте номинациите в различните категории за "Златен глобус"</h1>
      <address><time datetime="2019-12-09T15:45:00+00:00">09 Dec 2019, 15:45</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>
        <b>Филмът "Ирландецът" е с 14 номинации за наградите "Изборът на критиците"</b>
      </p>
      <p>Продукциите "Замръзналото кралство 2", "Търсенето на Линк", "Как да си дресираш дракон: Тайнственият свят", "Играта на играчките: Пътешествието" и "Цар Лъв" са номинирани в категорията за най-добра анимация на наградите "Златен глобус", съобщи "Варайъти".</p>
      <p>Драмата "Брачна история" на стрийминг платформата Нетфликс води по номинации за наградите "Златен глобус" с шест на брой, предаде Ройтерс.</p>
      <p>Следват гангстерският епос "Ирландецът", също на Нетфликс, и одата за златно време на киното "Имало едно време в Холивуд" с пет номинации, предава БТА.</p>
      <p>"Брачна история" и "Ирландецът" ще се съревновават в категорията за най-добра филмова драма заедно с "1917", "Жокера" и "Двамата папи".</p>
      <p>В категорията за най-добра филмова комедия или мюзикъл са номинирани "Имало едно време в Холивуд", "Джоджо Заека", "Вади ножовете", "Рокетмен" и "Долимайт е моето име".</p>
      <p>Призът за най-добър актьор във филмова драма ще си оспорват Крисчън Бейл за "Пълно ускорение", Антонио Бандерас за "Болка и величие", Адам Драйвър за "Брачна история", Хоакин Финикс за "Жокера" и Джонатан Прайс за "Двамата папи".</p>
      <p>В категорията за най-добър актьор във филмова комедия или мюзикъл са номинирани Даниъл Крейг за "Вади ножовете", Роман Грифин Дейвис за "Джоджо Заека", Леонардо ди Каприо за "Имало едно време в Холивуд", Тарън Еджъртън за "Рокетмен" и Еди Мърфи за "Долимайт е моето име".</p>
      <p>Носителката на наградата за най-добра актриса във филмова драма ще бъде избрана измежду Синтия Ериво за "Хариет", Скарлет Йохансон за "Бомба със закъснител", Сирша Ронан за "Малки жени", Чарлийз Терон за "Бомба със закъснител" и Рене Зелуегър за "Джуди".</p>
      <p>С номинации за най-добра актриса във филмова комедия или мюзикъл са Аукуафина за "Сбогуването", Ана де Армас за "Вади ножовете", Ема Томпсън за "Късното шоу", Бийни Фелдстийн за "Зубрачките" и Кейт Бланшет за "Къде си, Бернадет?".</p>
      <p>В категорията за най-добър режисьор са номинирани Пон Джун-хо за "Паразит", Сам Мендес за "1917", Куентин Тарантино за "Имало едно време в Холивуд", Мартин Скорсезе за "Ирландецът" и Тод Филипс за "Жокера".</p>
      <p>Номинациите бяха оповестени от актьорите Тим Алън, Дакота Фанинг и Сюзан Келечи Уотсън.</p>
      <p>Отличията "Златен глобус" се присъждат от Асоциацията на чуждестранната преса в Холивуд.</p>
      <p>С почетна награда "Сесил Б. Демил" ще бъде удостоен актьорът Том Ханкс.</p>
      <p>Церемонията за 77-мите награди "Златен глобус" ще се състои на 5 януари 2020 г. в хотел "Бевърли Хилтън" в Бевърли хилс. Водещ на шоуто за четвърти път ще бъде комикът Рики Джървейс.</p>
      <p>В категорията за най-добър филм - комедия или мюзикъл са номинирани "Имало едно време в Холивуд", "Джоджо Заека", "Вади ножовете", "Рокетмен" и "Долимайт е моето име".</p>
      <p>Отличията се присъждат от Асоциацията на чуждестранната преса в Холивуд.</p>
      <p>С почетна наградата "Сесил Б. Демил" ще бъде удостоен актьорът Том Ханкс.</p>
      <p>Церемонията за 77-мите награди "Златен глобус" ще се състои на 5 януари 2020 г. в хотел "Бевърли Хилтън" в Бевърли хилс. Водещ на шоуто за четвърти път ще бъде комикът Рики Джървейс.</p>
      <p>"Ирландецът" на Мартин Скорсезе получи най-много номинации - 14, за наградите "Изборът на критиците", които се присъждат в 23 категории, съобщи Контактмюзик.</p>
      <p>Робърт де Ниро е с номинация за наградата за най-добър актьор, Ал Пачино и Джо Пеши - с номинации за наградата за най-добър актьор в поддържаща роля, докато Мартин Скорсезе е номиниран за приза за най-добър режисьор, а "Ирландецът" получи номинация за отличието за най-добър филм.</p>
      <p>"Имало едно време в Холивуд" на Куентин Тарантино е с 12 номинации, следван от "Малки жени" - 9, "1917" и "Брачна история" - по 8, "Джоджо Заека", "Жокера" и "Паразити" - по 7.</p>
      <p>Освен въпросните филмови продукции, за наградата за най-добър филм ще се борят също "Нешлифовани камъни" и "Пълно ускорение".</p>
      <p>Освен Де Ниро, номинирани за наградата за най-добър актьор са също Леонардо ди Каприо ("Имало едно време в Холивуд"), Антонио Бандерас ("Болка и величие"), Адам Драйвър ("Брачна история"), Еди Мърфи ("Долимайт е моето име"), Хоакин Финикс ("Жокера") и Адам Сандлър ("Нешлифовани камъни")</p>
      <p>Ежегодната 25-а церемония по връчването на наградите "Изборът на критиците" ще се състои на 12 януари следващата година в Санта Моника.</p>
    </article>
  </body>
</html>