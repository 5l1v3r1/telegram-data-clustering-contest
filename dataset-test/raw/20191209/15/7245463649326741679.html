<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58914/dying-light-laczy-sily-z-chivalry-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-12-09T15:17:00+00:00"/>
    <meta property="og:title" content="Dying Light łączy siły z... Chivalry? [WIDEO]"/>
    <meta property="og:description" content="Zombie i średniowieczni rycerze, mieszanka idealna."/>
  </head>
  <body>
    <article>
      <h1>Dying Light łączy siły z... Chivalry? [WIDEO]</h1>
      <address><time datetime="2019-12-09T15:17:00+00:00">09 Dec 2019, 15:17</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Zombie i średniowieczni rycerze, mieszanka idealna.</p>
      <p>Sequel zombie hitu wrocławiaków jest dla fanów gatunku bez wątpienia jedną z bardziej wyczekiwanych produkcji przyszłego roku. <b><a href="https://www.cdaction.pl/news-57783/dying-light-2-zobaczylismy-demo-parkour-i-wybory-wideo.html">Zaprezentowany latem gameplay</a> </b>starał się ukazać wszystkie mocniejsze punkty produkcji, co, zgodnie z powszechną opinią, raczej mu się udało.</p>
      <p>Techland nie zapomina jednak o pierwowzorze i regularnie stara się wzbudzić zainteresowanie nie najmłodszym już tytułem. Niedawno mogliśmy więc uczcić dziesiąte urodziny <b><a href="https://www.cdaction.pl/news-58463/dying-light-szykuje-crossover-z-left-4-dead.html">Left 4 Dead w Dying Light</a> </b>(chociaż liczyliśmy na trochę większą imprezę), a i w tej chwili chętni na pogoń za zombie (lub ucieczkę przed) narzekać nie powinni. W grze trwa bowiem do <b>19:00</b> <b>16 grudnia </b>wydarzenie związane z Chivlary, czyli naszym ulubionym symulatorem zespołowego otwierania konserw na czas. W nasze ręce (dosłownie) wpadną z tej okazji stary, dobry Zweihänder (czyli po prostu miecz dwuręczny) oraz „średniowieczna tarcza”; dodatkowo przywdziejemy stosowne rycerskie szaty, aby za bardzo się nie wyróżniać.</p>
      <figure>
        <iframe src="https://www.youtube.com/embed/dDWUmlyHsBE" width="615" height="346" data-service="Youtube" scrolling="no"/>
      </figure>
      <p>Wspomniany ekwipunek dodacie za darmo do swojej biblioteki <a href="https://store.steampowered.com/app/1184351/Dying_Light__Chivalry_Weapon_Pack/">TUTAJ</a>.</p>
      <related>
        <h4>Podobne newsy</h4>
        <a href="https://www.cdaction.pl/news-58463/dying-light-szykuje-crossover-z-left-4-dead.html"/>
        <a href="https://www.cdaction.pl/news-57438/najlepiej-sprzedajace-sie-horrory-w-historii-polski-tytul-na-trzecim-miejscu.html"/>
        <a href="https://www.cdaction.pl/news-56043/dying-light-2-w-sequelu-powroci-linka-z-hakiem.html"/>
        <a href="https://www.cdaction.pl/news-54696/dying-light-bad-blood--mizerny-start-polskiego-brutal-royale.html"/>
        <a href="https://www.cdaction.pl/news-54449/techland-jest-bogaty-a-ja-taki-nieuczesany.html"/>
      </related>
    </article>
  </body>
</html>