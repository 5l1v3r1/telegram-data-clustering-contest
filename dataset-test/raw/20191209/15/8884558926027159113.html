<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/med-podiranjem-drevesa-je-na-moskega-padla-vecja-v"/>
    <meta property="og:site_name" content="Primorske novice"/>
    <meta property="article:published_time" content="2019-12-09T15:57:55+00:00"/>
    <meta property="og:title" content="Med podiranjem drevesa je na moškega padla večja veja"/>
    <meta property="og:description" content="V petek okrog 13. ure se je v gozdu nad Drežnico, v kraju, imenovanem Pod planjo, pri gozdnih delih poškodoval domačin."/>
  </head>
  <body>
    <article>
      <h1>Med podiranjem drevesa je na moškega padla večja veja</h1>
      <address><time datetime="2019-12-09T15:57:55+00:00">09 Dec 2019, 15:57</time> by <a rel="author">Spletno uredništvo</a></address>
      <p>
        <b>V petek okrog 13. ure se je v gozdu nad Drežnico, v kraju, imenovanem Pod planjo, pri gozdnih delih poškodoval domačin.</b>
      </p>
      <figure>
        <img src="https://static.primorske.si/foto/highres/gnweb/722947_283-les.jpg"/>
        <figcaption>Fotografija je simbolična. Foto: Bogdan Macarol</figcaption>
      </figure>
      <p><b>POD PLANJO</b> &gt; Moški je skupaj z očetom opravljal dela v gozdu za lastne potrebe. Pri podiranju drevesa se je odlomila večja veja ter zadela 24-letnika v rame in glavo. Padel je na tla in za krajši čas izgubil zavest.</p>
      <p>Tolminski gorski reševalci so mu nudili prvo pomoč in ga prenesli do kraja pristanka helikopterja. Poškodovanca so z vojaškim helikopterjem odpeljali v ljubljanski klinični center. Bovški policisti so tujo krivdo izključili in bodo o vseh ugotovljenih dejstvih s pisnim poročilom obvestili novogoriško državno tožilstvo.</p>
    </article>
  </body>
</html>