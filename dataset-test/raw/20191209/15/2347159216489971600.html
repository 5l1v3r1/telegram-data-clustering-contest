<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/virtus-pro-virtus-premier-virtus-okregowka-polacy-rozpoczynaja-boj-o-utrzymanie-w-esea-mdl/"/>
    <meta property="og:site_name" content="IzakTV"/>
    <meta property="article:published_time" content="2019-12-09T15:25:02+00:00"/>
    <meta property="og:title" content="Virtus.pro, Virtus.premier, Virtus.okręgówka? Polacy rozpoczynają bój o utrzymanie w ESEA MDL"/>
    <meta property="og:description" content="Już dziś ruszają baraże ESEA MDL. Wśród uczestników Virtus.pro, dla którego turniej ten będzie szczególnie ważny. Porażka nie wchodzi w grę."/>
  </head>
  <body>
    <article>
      <h1>Virtus.pro, Virtus.premier, Virtus.okręgówka? Polacy rozpoczynają bój o utrzymanie w ESEA MDL</h1>
      <address><time datetime="2019-12-09T15:25:02+00:00">09 Dec 2019, 15:25</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Już dziś wystartują baraże ESEA MDL, w których o udział w trzydziestym trzecim sezonie ligi powalczą trzy nadwiślańskie formacje. Mowa tutaj oczywiście o Virtus.pro, Actina PACT oraz Wiśle All in! Games Kraków.</b>
      </h4>
      <p>Jeszcze w 2017 mieliśmy zaszczyt emocjonować się występami <b>Virtus.pro</b> we wtedy jeszcze internetowym sezonie zasadniczym ESL Pro League. Jednak nie oszukujmy się- nadwiślański zespół nigdy sobie w nich wybitnie nie radził. Niedźwiedzie tylko raz zdołały awansować na finały LAN-owe ligi i to w pierwszym sezonie, czyli szmat czasu temu. Definitywny spadek z ligi legendarny polski skład zaliczył <a href="https://liquipedia.net/counterstrike/ESL/Pro_League/Season_5/Europe">w piątej odsłonie rozgrywek</a>, jednak spore problemy z utrzymaniem pojawiały się już wcześniej. Trzecia edycja EPL-a zakończyła się dla Polaków fatalnie- zajęli oni ostatnie miejsce w fazie zasadniczej i gdy wydawało się, że to koniec ich przygody z proligą..</p>
      <p>Poszerzenie stawki o dwa miejsca, specjalne głosowanie fanów, no i cyk.. wrócili silniejsi. Taki zabieg był konieczny, ESL nie chciał stracić marki, jaką jest Virtus.pro, w końcu ta przynosiła na transmisje rekordowe liczby widzów, które w trakcie internetowej fazy grupowej sięgały i stu pięćdziesięciu tysięcy.</p>
      <p>Co się odwlecze, to wiadomo. Tak jak wspominałem, VP na dobre pożegnało się z najwyższą klasą rozgrywkową w piątym sezonie i od tamtej pory toczy boje na podwórku EPL-a, czyli w <b>ESEA MDL.</b> Tutaj też historia nabiera tempa, bo w składzie pojawiły się nowe twarze, lub też później “stare-nowe” twarze, a wyniki były różne. Reprezentanci rosyjskiej organizacji brali udział w play-offach, ale też znajdowali się w sytuacjach podbramkowych. Dwudziesty ósmy sezon w wykonaniu naszych rodaków był katastrofalny, a utrzymać udało się dopiero po ciężkim boju w relegacji.. która po raz kolejny spojrzy im głęboko w oczy już dziś. Nie ma co ukrywać- spadek do <b>ESEA Advanced</b> w przypadku takiej marki, jak Virtus.pro byłby wstydem i hańbą, żeby nie cytować klasyka i nie dodać żenady oraz frajerstwa. Scenariusz ten wydaje się jednak prawdopodobny- w końcu nie trzeba daleko szukać, aby znaleźć formację, która będzie w stanie poskromić dzisiejsze niedźwiedzie. Virtusi są na absolutnie przegranej pozycji- brak utrzymania będzie porażką, a przebrnięcie przez relegację wcale nie zostanie uznane jako sukces. Jak będzie jednak naprawdę, przekonamy się jednak dopiero na serwerze, a pierwszy mecz już dziś o 18:00.</p>
      <p>Naszą uwagę poza barażami ESEA MDL powinien przykuć dziś również piąty sezon <b>LOOT.BET.</b> Tam tuż przed osiemnastą w meczu ostatniej szansy na awans do play-offów zobaczymy brygadę Dawida “lunAtica“ Cieślaka, dla której całe dzisiejsze zmagania mogą okazać się nieco trudniejsze. Reprezentanci składu znad Wisły dopiero co wrócili do domów po finałach <b>Polskiej Ligi Esportowej</b>, które zresztą <a href="https://izaktv.pl/pact-triumfuje-w-finale-polskiej-ligi-esportowej/">były dla nich bardzo udane</a>.</p>
      <p>Harmonogram na dziś:</p>
      <ul>
        <li>Actina PACT vs Winstrike – 17:55 (BO3, LOOT.BET Season 5, <a href="https://www.twitch.tv/uccpl">transmisja</a>)</li>
        <li>Wisła All in! vs AGF – 18:00 (BO3, baraże ESEA MDL, <a href="https://www.twitch.tv/esl_csgob_pl">transmisja</a>)</li>
        <li>Virtus.pro vs OFFSET – 19:30 (BO3, baraże ESEA MDL, <a href="https://www.twitch.tv/fairplaypolska">transmisja</a>)</li>
        <li>Actina PACT vs AGF/Wisła All in! – 21:00 (BO3, baraże ESEA MDL, <a href="https://www.twitch.tv/esl_csgob_pl">transmisja</a>)</li>
      </ul>
      <p>Drabinka relegacji:</p>
      <figure>
        <img src="https://i1.wp.com/izaktv.pl/wp-content/uploads/2019/12/drabaesea.png"/>
        <figcaption>fot. liquipedia</figcaption>
      </figure>
    </article>
  </body>
</html>