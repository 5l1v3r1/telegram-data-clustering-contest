<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/marcel-vela-deloc-impresionat-declaratiile-arafat-eu-liberal-respect-opiniile-tuturor-referitoare-libera-circulatie-309937.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T15:31:43+00:00"/>
    <meta property="og:title" content="Marcel Vela, deloc impresionat de declarațiile lui Arafat: „Eu sunt liberal și respect opiniile tuturor referitoare la libera circulație” / Șeful DSU spunea că pleacă din țară dacă va fi demis"/>
    <meta property="og:description" content="Marcel Vela, ministrul Afacerilor Interne, nu este impresionat de declarațiile lui Raed Arafat că va pleca din țară dacă va fi dat afară de la șefia Departamentului pentru Situații de Urgență, scrie..."/>
  </head>
  <body>
    <article>
      <h1>Marcel Vela, deloc impresionat de declarațiile lui Arafat: „Eu sunt liberal și respect opiniile tuturor referitoare la libera circulație” / Șeful DSU spunea că pleacă din țară dacă va fi demis</h1>
      <address>
        <time datetime="2019-12-09T15:31:43+00:00">09 Dec 2019, 15:31</time>
      </address>
      <p><a href="https://www.b1.ro/tag/marcel-vela-292641.html">Marcel Vela</a>, ministrul Afacerilor Interne, nu este impresionat de declarațiile lui <a href="https://www.b1.ro/tag/raed-arafat-293761.html">Raed Arafat</a> că va pleca din țară dacă va fi dat afară de la șefia Departamentului pentru Situații de Urgență, scrie <a href="https://www.hotnews.ro/stiri-politic-23540897-reactia-lui-vela-dupa-arafat-spus-pleaca-din-tara-daca-demis-sunt-liberal-respect-opiniile-tuturor-referitoare-libera-circulatie.htm">hotnews.ro</a>.<br/>„Eu sunt liberal și respect opiniile tuturor referitoare la libera circulație”, a afirmat, luni, <a href="https://www.b1.ro/tag/marcel-vela-292641.html">Marcel Vela</a>.<br/><br/>Ministrul Afacerilor Interne a subliniat că se va face un audit la nivelul fiecărei structuri din minister, inclusiv Departamentul pentru Situaţii de Urgenţă, şi a spus că „această evaluare este la baza unor decizii care pot să-l implice" şi pe <a href="https://www.b1.ro/tag/raed-arafat-293761.html">Raed Arafat</a>, şeful organismului.<br/><br/>„Nu este vorba de o persoană în sine, că văd că se polarizează, se fac discuţii, estimări, pronosticuri, cu privire la a fi sau a nu fi Arafat în continuare în fruntea Departamentului. Noi evaluăm întreaga activitate, întregul departament, întregul Inspectorat General şi această evaluare este la baza unor decizii care pot să-l implice, evident, şi pe domnul Arafat. Dar nu este domnul Arafat centrul universului şi pe dânsul noi acum avem o analiză personală. Întreaga activitate a Departamentului este importantă pentru România, salvarea nu o face domnul Arafat când se întâmplă ceva, o fac profesioniştii din Departament şi eu nu cred că România şi Departamentul stau într-o persoană, la fel cum Ministerul nu stă într-un politician care vine şi pleacă din acest minister", a spus ministrul.<br/><br/>Declarația lui <a href="https://www.b1.ro/tag/marcel-vela-292641.html">Marcel Vela</a> vine în contextul în care <a href="https://www.b1.ro/tag/raed-arafat-293761.html">Raed Arafat</a> anunța, duminică, că nu va renunța la șefia DSU, precizând că va părăsi funcția doar printr-o demitere „asumată”.</p>
    </article>
  </body>
</html>