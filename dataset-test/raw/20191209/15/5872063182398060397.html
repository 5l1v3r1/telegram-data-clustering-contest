<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1562392/euharista-nea-gia-to-vrefos-pou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T15:07:00+00:00"/>
    <meta property="og:title" content="Ευχάριστα νέα για το βρέφος που «πνίγηκε» με την τροφή του"/>
    <meta property="og:description" content="Αποσωληνώθηκε το κοριτσάκι που και βγαίνει από την εντατική"/>
  </head>
  <body>
    <article>
      <h1>Ευχάριστα νέα για το βρέφος που «πνίγηκε» με την τροφή του</h1>
      <address><time datetime="2019-12-09T15:07:00+00:00">09 Dec 2019, 15:07</time> by <a rel="author">Μωραίτη Ρανια</a></address>
      <p>
        <b>Αποσωληνώθηκε το κοριτσάκι που και βγαίνει από την εντατική</b>
      </p>
      <p>Μετά από τρία περίπου 24ωρα που βρισκόταν διασωληνωμένο στην ΜΕΘ Παίδων του ΠΑΓΝΗ το 18μηνο βρέφος που <a href="https://www.neakriti.gr/article/kriti/1562130/peripeteia-gia-vrefos-18-minon-nosileuetai-stin-edatiki-monada/">πνίγηκε ενώ έτρωγε το φαγητό</a> του, κέρδισε την πρώτη μεγάλη μάχη για τη ζωή του, καθώς από την Κυριακή πλέον υποστηρίζει μόνο του την αναπνευστική του λειτουργία, ενώ αναμένεται να βγει και από την Μονάδα και να μεταφερθεί στην παιδιατρική κλινική.</p>
      <p>Η υπόθεση της μικρούλας προκάλεσε αίσθηση τόσο σε όσους πληροφορήθηκαν το ατυχές περιστατικό, όσο και στους ίδιους τους γιατρούς της μονάδας Εντατικής Θεραπείας, που από την πρώτη στιγμή παρέλαβαν το παιδί και μέχρι και να ολοκληρωθεί ο χρόνος που χρειάστηκε να μείνει διασωληνωμένο, το παρακολουθούσαν στενά από ώρα σε ώρα και από λεπτό σε λεπτό της παραμονής του.</p>
      <p>Το 18μηνο βρέφος το απόγευμα της Πέμπτης μεταφέρθηκε από τους δικούς του στο Βενιζέλειο Νοσοκομείο που εφημέρευε και εκεί λόγω της κατάστασής του, κρίθηκε απαραίτητο να διασωληνωθεί και να μεταφερθεί στην Μονάδα Εντατικής Θεραπείας Παίδων του ΠΑΓΝΗ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1562221/ores-agonias-gia-to-vrefos-pou-stravokatapie-stin-edatiki-paidon-kai-o-15hronos-me-tin-egefaliki-aimorragia/"/>
        <a href="https://www.neakriti.gr/article/kriti/1562130/peripeteia-gia-vrefos-18-minon-nosileuetai-stin-edatiki-monada/"/>
      </related>
    </article>
  </body>
</html>