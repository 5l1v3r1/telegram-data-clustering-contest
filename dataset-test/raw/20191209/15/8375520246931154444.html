<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-prijihav-na-normandsku-zustrich-na-byudzhetnomu-francuzkomu-avto-putin-na-uryadovomu-limuzini-645570.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T15:24:23+00:00"/>
    <meta property="og:title" content="Зеленський приїхав на «нормандську зустріч» на бюджетному французькому авто, Путін - на урядовому лімузині"/>
    <meta property="og:description" content="Першою до Єлисейського палацу приїхала Меркель на Mercedesпреміального класу"/>
  </head>
  <body>
    <article>
      <h1>Зеленський приїхав на «нормандську зустріч» на бюджетному французькому авто, Путін - на урядовому лімузині</h1>
      <address>
        <time datetime="2019-12-09T15:24:23+00:00">09 Dec 2019, 15:24</time>
      </address>
      <h4>Першою до Єлисейського палацу приїхала Меркель на Mercedesпреміального класу</h4>
      <p>Лідери країн «нормандської четвірки» до Єлисейського палацу приїхали по черзі на автомобілях різних марок - Mercedes, Renault та Aurus.</p>
      <p>Першою до Єлисейського палацу приїхала канцлер Німеччини Ангела Меркель на авто преміального класу німецького виробництва Mercedes.</p>
      <p>Другим, на автомобілі французького виробництва Renault прибув президент України Володимир Зеленський. Можна припустити, що автівку надала нашому президенту французька сторона, оскільки номера французькі.</p>
      <p>Останнім приїхав до Єлисейського палацу президент РФ Володимир Путін на автомобілі вищого класу російського виробництва Aurus. Його спеціально доставили у Францію з РФ.</p>
      <figure>
        <img src="https://glavcom.ua/img/forall/users/81/8166/78723088_2665733300142654_1109762082623979520_o.jpg"/>
        <figcaption>Путін прибув на автомобілі вищого класу російського виробництва Aurus.  </figcaption>
      </figure>
      <p>Як відомо, 9 грудня відбудеться зустріч президента України Володимира Зеленського із своїми колегами з Франції, Німеччини та Росії щодо врегулювання ситуації на Донбасі.</p>
      <p>Згідно з графіком Зеленський спочатку має зустрітися зі своїм колегою з Франції Еммануелем Макроном. Очікується, що пізніше Зеленський проведе аналогічну зустріч з канцлером Німеччини Ангелою Меркель.</p>
      <p>Вже безпосередньо о 17:00 за київським часом має початися зустріч лідерів країн-учасниць «нормандського формату». Після цього, о 19:45 відбудеться зустріч лідерів країн-учасниць «нормандського формату» з представниками ЗМІ.</p>
      <p>Раніше стало відомо, <a href="https://glavcom.ua/news/ogolosheno-sklad-ukrajinskoji-delegaciji-na-samiti-normandskoji-chetvirki--645524.html">хто поїхав на «нормандську зустріч»</a> у складі офіційної делегації від України.</p>
      <p>За словами заступника керівника офісу президента Кирила Тимошенка, залежно від теми обговорення радники президента можуть змінюватися.</p>
      <p>Як вже відомо, канцлер ФРН Ангела <a href="https://glavcom.ua/country/society/merkel-planuje-zustritisya-vich-na-vich-z-kozhnim-z-troh-prezidentiv-do-samitu-normandskoji-chetvirki-645516.html">Меркель проведе 9 грудня у Парижі двосторонні зустрічі</a> з трьома президентами до початку саміту Нормандської четвірки.</p>
      <p>Крім того, <a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html">у</a><a href="https://glavcom.ua/country/society/u-nimechchini-chekayut-vid-rosiji-kompromisu-shchodo-vregulyuvannya-situaciji-na-donbasi--645511.html"> Німеччині чекають від Росії компромісу</a> щодо врегулювання ситуації на Донбасі.</p>
      <p>Нагадаємо, сьогодні, 9 грудня, <a href="https://glavcom.ua/country/society/u-zelenskogo-pidtverdili-zustrich-z-putinim-645484.html">у Зеленського підтвердили зустріч з Путіним</a> після саміту.</p>
      <footer>Джерело: <a href="http://www.unn.com.ua/">УНН</a></footer>
      <related>
        <a href="https://glavcom.ua/columns/kaspruk/putin-zavdav-udaru-po-samiy-rosiji-koli-rozpochav-viynu-z-ukrajinoyu-645433.html"/>
        <a href="https://glavcom.ua/news/u-parizhi-rozpochalasya-zustrich-zelenskogo-i-makrona-645558.html"/>
      </related>
    </article>
  </body>
</html>