<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/kriminalai-ir-nelaimes/35527-silutes-rajone-pas-jaunuoli-aptikta-daugiau-nei-700-gramu-itariama-zoles"/>
    <meta property="og:site_name" content="budas.lt"/>
    <meta property="article:published_time" content="2019-12-09T15:23:37+00:00"/>
    <meta property="og:title" content="Šilutės rajone pas jaunuolį aptikta daugiau nei 700 gramų, įtariama, „žolės“"/>
    <meta property="og:description" content="Šilutės rajone kratos metu pas jaunuolį aptikta daugiau nei 700 gramų, įtariama, augalinės kilmės narkotinės medžiagos, pirmadienį pranešė Tauragės policija."/>
  </head>
  <body>
    <article>
      <h1>Šilutės rajone pas jaunuolį aptikta daugiau nei 700 gramų, įtariama, „žolės“</h1>
      <address>
        <time datetime="2019-12-09T15:23:37+00:00">09 Dec 2019, 15:23</time>
      </address>
      <figure>
        <img src="http://budas.lt/images/gruodis/gramu.jpg"/>
      </figure>
      <p>Šilutės rajone kratos metu pas jaunuolį aptikta daugiau nei 700 gramų, įtariama, augalinės kilmės narkotinės medžiagos, pirmadienį pranešė Tauragės policija.</p>
      <p>Policininkai patikrinimui sustabdė 1996 metais gimusio jaunuolio vairuojamą automobilį.</p>
      <p>Patikrinimo metu pareigūnams įtarimų sukėlė vaikino elgesys, todėl nuspręsta patikrinti automobilio saloną.</p>
      <p>Policininkai po vairuotojo sėdyne esančioje daiktadėžėje rado apie 20 gramų augalinės kilmės, medžiagos, įtariama, narkotikų.</p>
      <p>Taip pat nuspręsta atlikti kratą įtariamojo gyvenamojoje vietoje.</p>
      <p>Kratos metu vaikinas prisipažino, kad turi ir daugiau šių medžiagų. Garaže iš po žemių pareigūnai atkasė talpą, kurioje buvo dar apie 700 gramų, įtariama, narkotikų.</p>
      <p>Be to, rastas pneumatinis šautuvas su šoviniu.</p>
      <p>Pradėtas ikiteisminis tyrimas dėl neteisėto disponavimo narkotinėmis ar psichotropinėmis medžiagomis be tikslo jas platinti.</p>
      <p>Už šį nusikaltimą gresia bauda, areštas arba laisvės atėmimas iki dvejų metų.</p>
      <footer>Vilnius, gruodžio 9 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>