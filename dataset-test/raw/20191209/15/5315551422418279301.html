<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/stufa-delle-uscite-serali-del-marito-una-moglie-creativa-ha-costruito-un-pub-nel-giardino-di-casa_it_5dee388de4b05d1e8a54d72d?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T15:08:05+00:00"/>
    <meta property="og:title" content="Stanca delle uscite serali del marito, una moglie ha costruito un pub nel giardino di casa"/>
    <meta property="og:description" content="È l'idea di una donna inglese, che ha deciso di costruire un locale nel giardino dietro casa per passare più tempo con suo marito. E la genialità è tutta nel nome..."/>
  </head>
  <body>
    <article>
      <h1>Stanca delle uscite serali del marito, una moglie ha costruito un pub nel giardino di casa</h1>
      <h2>È l'idea di una donna inglese, che ha deciso di costruire un locale nel giardino dietro casa per passare più tempo con suo marito. E la genialità è tutta nel nome...</h2>
      <address><time datetime="2019-12-09T15:08:05+00:00">09 Dec 2019, 15:08</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee406e24000082085a2b74.jpeg?ops=scalefit_630_noupscale"/>
        <figcaption>Twitter</figcaption>
      </figure>
      <p>Un marito con l’abitudine di bere un bicchiere dopo cena al locale del quartiere. Una moglie che voleva passare più tempo con il suo uomo. Succede a Newton Abbot, in Inghilterra, dove Jayne Tapper, infermiera 48enne, ha deciso di rimediare al problema costruendo un pub nel giardino di casa, nel tentativo di evitare che suo marito Paul Tapper, 53 anni, ogni sera raggiungesse i locali vicini. </p>
      <p>Come racconta il <a href="https://www.dailymail.co.uk/femail/article-7760397/Wife-builds-husband-pub-garden.html">Daily Mail</a>, all’inizio era una semplice casetta di legno, come se ne vedono tante nel retro delle case. Poi, la signora Tapper ha deciso di farlo diventare un vero e proprio minipub e di allargare l’invito anche alle altre famiglie, organizzando feste per bere qualche bicchiere con i loro amici.</p>
      <p>La creatività della donna emerge anche nel nome scelto per il suo pub personale: <i>The Doghouse Inn</i> (Cuccia).<i> </i>La coppia doveva fare dei lavori di ristrutturazione nel giardino e ha pensato di cogliere l’occasione: in cinque mesi hanno costruito il locale, spendendo oltre 15mila sterline, tutto per coniugare le esigenze di entrambi i coniugi. Un investimento a lungo termine: la donna è convinta che i soldi spesi saranno pari a quelli risparmiati al pub dal marito.</p>
      <ul>
        <li>HuffPost</li>
      </ul>
    </article>
  </body>
</html>