<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/beyonce-nagyon-unja-ha-arrol-kerdezik-terhes-e/602k46m"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T15:48:10+00:00"/>
    <meta property="og:title" content="Nagyon unja már: ha őrületbe akarja kergetni Beyoncét, ezzel garantáltan sikerülni fog"/>
    <meta property="og:description" content="Durván visszavágott a terhességét firtatóknak Beyoncé, aki mára elfogadta kerekded idomait."/>
  </head>
  <body>
    <article>
      <h1>Nagyon unja már: ha őrületbe akarja kergetni Beyoncét, ezzel garantáltan sikerülni fog</h1>
      <address><time datetime="2019-12-09T15:48:10+00:00">09 Dec 2019, 15:48</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Durván visszavágott a terhességét firtatóknak Beyoncé, aki mára elfogadta kerekded idomait.</b>
        </i>
      </p>
      <p>Rajongói kérdésekre válaszolt az <a href="https://www.elle.com/culture/celebrities/a29999871/beyonce-ivy-park-adidas-interview/">ELLE magazin</a> címlapján szereplő Beyoncé. Az énekesnő többek között a szeretetről, az önmagával való törődésről, a céljairól és az anyaságról is beszélt, és kiderült: azt a kérdést utálja a legjobban megválaszolni, amikor azt kérdezik, várandós-e. Beyoncé ezek szerint baromira unja már, hogy csomóan folyamatosan azt találgatják, hogy terhes-e - írja a <a href="https://24.hu/szorakozas/2019/12/09/beyonce-terhesseg-terhes/">24.hu</a>.</p>
      <p><b>"Szálljatok már le a petefészkemről!"</b> - vágott vissza a kíváncsiskodóknak Beyoncé, akit elmondása szerint csak magabiztosabbá teszi a kikerekedett alakja.</p>
      <p>"15 évvel ezelőtt, ha valaki azt mondta volna nekem: rengeteg változáson fog átesni majd a testem, és attól, hogy kerekebb leszek, sokkal nőiesebbnek fogom magam érezni, egyáltalán nem hittem volna neki. De érettebb lettem, és gyerekeim is megtanítottak engem arra, hogy értékelni tudjam magam a kinézetemtől függetlenül, és megértsem: nem számít az életem melyik szakaszában járok is, én több mint jó vagyok" - mondta az énekesnő, aki vetélései révén rájött arra is, hogy először magáról kell megtanulnia gondoskodni.</p>
      <p>Beyoncé egyébként egy új, uniszex kollekciót dob a piacra: az énekesnő saját ruhamárkája, az Ivy Park januárban érkezik, az Adidas-szal együttműködve.</p>
    </article>
  </body>
</html>