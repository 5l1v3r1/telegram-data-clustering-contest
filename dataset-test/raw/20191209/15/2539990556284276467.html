<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2418710,F1-Robert-Kubica-w-Racing-Point-Szef-ekipy-z-pewnoscia-moze-nam-pomoc"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T15:15:00+00:00"/>
    <meta property="og:title" content="F1. Robert Kubica w Racing Point? Szef ekipy: z pewnością może nam pomóc"/>
    <meta property="og:description" content="Zespół BMW występujący w serii Deutsche Tourenwagen Masters (DTM) potwierdził w ubiegłym tygodniu, że Robert Kubica pojedzie w testach w dniach 10-13 grudnia na torze Jerez. Wciąż jednak spekuluje się, że Polak może pozostać w padoku Formuły 1, a jego usługami poważnie zainteresowany jest team Racing Point. "/>
  </head>
  <body>
    <article>
      <h1>F1. Robert Kubica w Racing Point? Szef ekipy: z pewnością może nam pomóc</h1>
      <address>
        <time datetime="2019-12-09T15:15:00+00:00">09 Dec 2019, 15:15</time>
      </address>
      <p>
        <b>Zespół BMW występujący w serii Deutsche Tourenwagen Masters (DTM) potwierdził w ubiegłym tygodniu, że Robert Kubica pojedzie w testach w dniach 10-13 grudnia na torze Jerez. Wciąż jednak spekuluje się, że Polak może pozostać w padoku Formuły 1, a jego usługami poważnie zainteresowany jest team Racing Point. </b>
      </p>
      <ul>
        <li>
          <b><a href="https://polskieradio24.pl/Robert-Kubica/Tag3748">Robert Kubica</a> wrócił do ścigania po ośmioletniej przerwie spowodowanej ciężkim wypadkiem </b>
        </li>
        <li>
          <b>W sezonie 2019 Kubica jeździł w zespole Formuły 1 - Williams</b>
        </li>
        <li>
          <b>Przed Grand Prix Singapuru Polak potwierdził, że po wyścigu w Abu Zabi odchodzi z brytyjskiej ekipy </b>
        </li>
        <li>
          <b>Media spekulują, że najbliżej pozyskania Kubicy w roli kierowcy testowego są zespoły: Haas i Racing Point </b>
        </li>
        <li>
          <b>PKN Orlen chce pozostać w F1 </b>
        </li>
        <li>
          <b>
            <b>W przeszłości w DTM startowali kierowcy F1 m.in. Mika Hakkinen czy <b>David Coulthard</b></b>
          </b>
        </li>
      </ul>
      <related>
        <a href="https://www.polskieradio24.pl/5/4147/Artykul/2417065,Robert-Kubica-konczy-35-lat-Prezent-urodzinowy-z-dziecinstwa-pozwolil-kierowcy-wjechac-do-elity-F1"/>
      </related>
      <p>Wyścig o Grand Prix Abu Zabi był jak dotąd ostatnim Roberta Kubicy w Formule 1. Pola zdecydował się, że wraz z końcem sezonu odejdzie z ekipy Williamsa. Wciąż jednak nie wiadomo jak będzie wyglądać przyszłość Polaka w najwyższej serii wyścigowej. <a href="https://www.polskieradio24.pl/5/4147/Artykul/2416716,Formula-1-nowe-wyzwanie-Roberta-Kubicy-Polak-znow-za-kierownica-BMW">Wcześniej zespół BMW, występujący w DTM, potwierdził, że Kubica weźmie udział w grudniowych testach na torze Jerez</a>. </p>
      <p>
        <b>&gt;&gt;&gt; Czytaj więcej: <a href="https://polskieradio24.pl/5/4147/Artykul/2273356,Daniel-Obajtek-bedac-w-Formule-1-uwiarygadniasz-sie-w-biznesie-WYWIAD">Daniel Obajtek: sport to dobry kierunek dla PKN Orlen [NASZ WYWIAD]</a> </b>
      </p>
      <p>Teraz wraca temat co dalej z Kubicą w F1. Wydawało się, że to Haas był najbliżej pozyskania Polaka w roli kierowcy testowego i rozwojowego, ale teraz liderem ma być Racing Point, który widzi w swoich szeregach miejsce dla 35-latka. Stanowisko to potwierdził szef ekipy - Ottmar Szafnauer. </p>
      <p>- Chcielibyśmy, aby Robert dołączył do naszego zespołu. Z pewnością może nam pomóc - podkreślił 55-latek. </p>
      <p>
        <b>&gt;&gt;&gt; Czytaj więcej: <a href="https://www.polskieradio24.pl/5/4147/Artykul/2418057,Rajd-Barborka-2019-Kajetanowicz-potwierdzil-dominacje-w-Kryterium-Asow-Kajto-wygral-na-Karowej">Kajetanowicz królem Karowej. Polska załoga z dubletem</a></b>
      </p>
      <p>Kubica mimo rezygnacji z fotela w Williamsie, chciałby pozostać w F1, by mieć szanse na ewentualny angaż w sezonie 2021. Wraz z odejściem Polaka z brytyjskiej ekipy, odchodzi polski koncern PKN Orlen, który również chciałby zostać w królewskiej serii wyścigowej. </p>
      <p>(mb)/PolskieRadio24.pl/Motorsport.com</p>
      <related>
        <a href="https://www.polskieradio.pl/5/4147/Artykul/2408276,F1-Media-Robert-Kubica-kierowca-testowym-Racing-Point"/>
      </related>
      <related>
        <a href="https://www.polskieradio.pl/5/4147/Artykul/2413955,Formula-1-Hamilton-zwyciestwem-potwierdzil-dominacje-w-sezonie-Kubica-pozegnal-sie-z-Williamsem"/>
      </related>
    </article>
  </body>
</html>