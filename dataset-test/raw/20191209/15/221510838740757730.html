<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/180318/grande-fratello-vip-2020-chi-sono-i-concorrenti"/>
    <meta property="og:site_name" content="DavideMaggio.it"/>
    <meta property="article:published_time" content="2019-12-09T15:20:00+00:00"/>
    <meta property="og:title" content="Grande Fratello Vip 2020: chi sono i concorrenti?"/>
    <meta property="og:description" content="Chi sono i due concorrenti misteriosi del Grande Fratello Vip? E’ questa la domanda che si stanno ponendo da qualche ora diversi internauti. La pagina ufficiale del reality show ha infatti rilasciato le immagini “celate” di due celebrità che hanno deciso di varcare la porta rossa della casa di Cinecittà nel tentativo di innescare la curiosità generale. Quali vip sarà riuscito ad ingaggiare il neoconduttore Alfonso Signorini?"/>
  </head>
  <body>
    <article>
      <h1>Grande Fratello Vip 2020: chi sono i concorrenti?</h1>
      <address><time datetime="2019-12-09T15:20:00+00:00">09 Dec 2019, 15:20</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/12/GFVip-4.jpg"/>
        <figcaption>GFVip 4</figcaption>
      </figure>
      <p>Chi sono i due concorrenti misteriosi del <b><a href="https://www.davidemaggio.it/tag/grande-fratello-vip">Grande Fratello Vip</a></b>? E’ questa la domanda che si stanno ponendo da qualche ora diversi internauti. La pagina ufficiale del reality show ha infatti rilasciato le immagini “celate” di due celebrità che hanno deciso di varcare la porta rossa della casa di Cinecittà nel tentativo di innescare la curiosità generale. Quali vip sarà riuscito ad ingaggiare il neoconduttore <b><a href="https://www.davidemaggio.it/tag/alfonso_signorini">Alfonso Signorini</a></b>?</p>
      <p><i>Sono stata una donna molto “cattiva”</i> è l’indizio che accompagna la fotografia di una donna bionda con indosso un vestito verde acqua. A detta di molti, la famosa misteriosa potrebbe essere <b>Adriana Volpe</b> – il cui ingresso nella casa è dato per certo – anche se alcuni non hanno escluso che si possa trattare persino di <b>Loredana Lecciso </b>(ma quest’ultima, nei giorni scorsi, ha smentito la sua partecipazione). Sono spuntati anche i nomi di <b>Natalia Bush</b>, motivo per cui il termine “cattiva” potrebbe fare riferimento ad un personaggio che ha interpretato in The Lady, e di Eva Robin’s.</p>
      <figure>
        <iframe data-src="https://twitter.com/GrandeFratello/status/1203030415071690754?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>La mia vita è una continua avventura</i> è, invece, la frase accostata all’immagine del concorrente uomo. In questo caso, è stato nascosto ogni tratto del volto del vip, compreso il colore dei suoi capelli. Potrebbe essere <b>Aristide Malnati</b>, amico di Signorini e già protagonista dell’Isola dei Famosi.</p>
      <figure>
        <iframe data-src="https://twitter.com/GrandeFratello/status/1203254175699738626?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>I due ‘misteriosi’ andranno ad unirsi alla produttrice cinematografica<b> <a href="https://www.davidemaggio.it/tag/rita_rusic">Rita Rusic</a></b>, la prima concorrente ufficiale di questa edizione.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/180108/grande-fratello-vip-2020-rita-rusic-concorrente"/>
        <a href="https://www.davidemaggio.it/archives/179924/alfonso-signorini-faro-un-grande-fratello-veramente-vip-la-gente-non-deve-piu-chiedersi-ma-questo-chi-e"/>
        <a href="https://www.davidemaggio.it/archives/179584/grande-fratello-vip-4-wanda-nara-e-pupo-opinionisti"/>
        <a href="https://www.davidemaggio.it/archives/178905/pupo-conferma-la-sua-presenza-al-grande-fratello-vip-4"/>
      </related>
    </article>
  </body>
</html>