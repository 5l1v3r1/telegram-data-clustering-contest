<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gry-online.pl/newsroom/ruszyla-otwarta-beta-gog-galaxy-20/zb1d1bc"/>
    <meta property="og:site_name" content="GRY-Online.pl"/>
    <meta property="article:published_time" content="2019-12-09T15:35:32+00:00"/>
    <meta property="og:title" content="Ruszyła otwarta beta GOG Galaxy 2.0"/>
    <meta property="og:description" content="Dziś, po prawie pół roku zamkniętych beta-testów, GOG Galaxy 2.0 zostało oficjalnie udostępnione dla wszystkich. Każdy zainteresowany może teraz pobrać i przetestować najnowszą odsłonę klienta firmy CD Projekt."/>
  </head>
  <body>
    <article>
      <h1>Ruszyła otwarta beta GOG Galaxy 2.0</h1>
      <h2>Dziś, po prawie pół roku zamkniętych beta-testów, GOG Galaxy 2.0 zostało oficjalnie udostępnione dla wszystkich. Każdy zainteresowany może teraz pobrać i przetestować najnowszą odsłonę klienta firmy CD Projekt.</h2>
      <address><time datetime="2019-12-09T15:35:32+00:00">09 Dec 2019, 15:35</time> by <a rel="author" href="https://www.gry-online.pl/user.asp?ID=1237653" target="_blank">aadamus</a></address>
      <figure>
        <img src="https://www.gry-online.pl/Galeria/Html/Wiadomosci/448420187.jpg"/>
        <figcaption>Od dziś każdy może przetestować GOG Galaxy 2.0.</figcaption>
      </figure>
      <p>W <a href="https://www.gry-online.pl/hardware/wystartowala-zamknieta-beta-gog-galaxy-20/z41c56e">czerwcu tego roku</a> ruszyła zamknięta beta GOG Galaxy 2.0. Przez ostatnie sześć miesięcy testować go mogły tylko zaproszone osoby, jednak dziś uległo to zmianie. <b>Od teraz każdy może zapoznać się z nowościami, jakie oferuje ulepszona wersja klienta firmy CD Projekt </b>– wystarczy pobrać ją z <a href="https://www.gogalaxy.com/pl/">tej strony</a>. Dodatkowo z tej okazji oblikowany został zwiastun, który możecie obejrzeć poniżej.</p>
      <p>Przez pół roku zamkniętych testów GOG Galaxy 2.0 doczekał się wielu aktualizacji, które przybliżyły go do tego, co deweloperzy obiecywali w <a href="https://www.gry-online.pl/hardware/nadchodzi-gog-galaxy-20-integracja-z-konsolami-i-innymi-platforma/zd1c2dc">oryginalnych zapowiedziach aplikacji</a>. <b>Dzięki temu mamy więc narzędzie, dzięki któremu można stworzyć jedną, ogromną bibliotekę gier złożoną z produkcji uruchamianych za pośrednictwem różnych klientów (na ten moment obsługiwanych jest ich 20).</b> Umożliwia ono także łatwiejszy kontakt ze znajomymi posiadającymi konta na różnych platformach oraz import osiągnięć i czasu spędzonego w danej grze.</p>
      <p>GOG Galaxy 2.0 stało się więc platformą, która może ułatwić nam życie w dobie stale rosnącej liczby launcherów.</p>
      <ul>
        <li>
          <a href="https://www.gogalaxy.com/pl/">GOG Galaxy 2.0 – strona oficjalna</a>
        </li>
      </ul>
      <figure>
        <img src="https://cdn.gracza.pl/im/2019/gol-newsroom.png"/>
      </figure>
      <p>Zapraszamy Was do <a href="https://www.facebook.com/golnewsroom/">polubienia profilu Newsroomu na Facebooku</a>. Znajdziecie tam nie tylko najciekawsze wiadomości, ale i szereg miłych dodatków.</p>
    </article>
  </body>
</html>