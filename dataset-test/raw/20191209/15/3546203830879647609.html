<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1229561130_Izbraha_Filip_Dimitrov_za_zam-shef_na_Venetsianskata_komisiya"/>
    <meta property="og:site_name" content="webcafé"/>
    <meta property="article:published_time" content="2019-12-09T15:41:00+00:00"/>
    <meta property="og:title" content="Избраха Филип Димитров за зам.-шеф на Венецианската комисия"/>
    <meta property="og:description" content="Филип Димитров е избран за зам.-председател на Комисията за демокрация чрез право към Съвета на Европа, известна като Венецианската комисия, съобщава сайтът Lex.bg."/>
  </head>
  <body>
    <article>
      <h1>Избраха Филип Димитров за зам.-шеф на Венецианската комисия</h1>
      <address><time datetime="2019-12-09T15:41:00+00:00">09 Dec 2019, 15:41</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2010/08/23/7698769876987986/618x346.jpg"/>
        <figcaption>За председател на комисията е преизбран Джани Букикио<cite>Снимка: © БГНЕС</cite></figcaption>
      </figure>
      <p>Филип Димитров е избран за зам.-председател на Комисията за демокрация чрез право към Съвета на Европа, известна като Венецианската комисия, съобщава сайтът Lex.bg.</p>
      <p>От 2017 г. досега Димитров беше редови член на комисията в ролята си на представител на България.</p>
      <p>На 6 и 7 декември са се провели изборите за ново ръководство на комисията, като за неин председател е бил преизбран италианецът Джани Букикио, а Филип Димитров е бил номиниран и подкрепен за негов заместник.</p>
      <p>Венецианската комисия играе ролята на съветник по правни въпроси за държавите членки на ЕС, като им помага да приведат своите правни и институционални структури в съответствие с европейските стандарти.</p>
      <p>Венецианската комисия отправи няколко препоръки за промяна в законодателството, които визират осигуряването на независимо и ефективно разследване на работата на главния прокурор, ако има съмнения, че е извършил или върши престъпления.</p>
      <p>В събота правителството имитира съобразяване с препоръките, като прие промени в Наказателнопроцесуалния кодекс, според които началникът на отдел "Инспекторат" към Върховната касационна прокуратура ще може да разследва главния прокурор и заместниците му.</p>
      <p>Тези поправки очевидно не са решение на проблемите - няма как подчинен на главния прокурор да прави независимо разследване срещу шефа си.</p>
    </article>
  </body>
</html>