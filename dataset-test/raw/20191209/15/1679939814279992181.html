<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/rusia-a-acordat-cetatenie-unui-numar-de-125000-de-locuitori-din-estul-separatist-al-ucrainei_3061333.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T15:30:33+00:00"/>
    <meta property="og:title" content="Rusia a acordat cetăţenie unui număr de 125.000 de locuitori din estul separatist al Ucrainei"/>
    <meta property="og:description" content="Rusia a acordat cetăţenie în ultimele şapte luni unui număr de 125.000 de locuitori din regiunile controlate de rebeli în estul Ucrainei, a comunicat luni ministrul de interne rus Vladimir Kolokolţev, transmite dpa, citată de Agerpres.'Mai mult de 160.000"/>
  </head>
  <body>
    <article>
      <h1>Rusia a acordat cetăţenie unui număr de 125.000 de locuitori din estul separatist al Ucrainei</h1>
      <address><time datetime="2019-12-09T15:30:33+00:00">09 Dec 2019, 15:30</time> by <a rel="author">PUBLIKA.MD</a></address>
      <p>Rusia a acordat cetăţenie în ultimele şapte luni unui număr de 125.000 de locuitori din regiunile controlate de rebeli în estul Ucrainei, a comunicat luni ministrul de interne rus Vladimir Kolokolţev, transmite dpa, citată de Agerpres.<br/><br/>'Mai mult de 160.000 de cereri au fost primite în centre din regiunea Rostov', a declarat Kolokolţev, potrivit unui comunicat difuzat de ministerul său.<br/><br/>'Cetăţenia le-a fost deja acordată unui număr de 125.000 de solicitanţi', a precizat ministrul rus.<br/><br/>Anunţul survine în contextul în care preşedintele rus Vladimir Putin şi omologul său ucrainean Volodimir Zelenski au programată luni, la Paris, prima lor întrevedere, sub o mediere franco-germană, pentru a relansa negocierile de pace în privinţa estului Ucrainei, unde războiul dintre Kiev şi separatiştii pro-ruşi, început în urmă cu peste cinci ani, a făcut peste 13.000 de morţi.<br/><br/>Putin a semnat în aprilie un decret ce instituie o procedură simplificată ce le permite locuitorilor din regiunile ucrainene Doneţk şi Lugansk să primească paşaport rusesc.</p>
    </article>
  </body>
</html>