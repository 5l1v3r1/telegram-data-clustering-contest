<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191209-anthony-joshua-andy-ruiz-jr-vilagbajnoki-cimmerkozes-visszavago.html"/>
    <meta property="og:site_name" content="Origo"/>
    <meta property="article:published_time" content="2019-12-09T15:26:00+00:00"/>
    <meta property="og:title" content="Andy Ruiz Jr. elárulta, hogy mi lehetett a vereségének az oka"/>
    <meta property="og:description" content="Anthony Joshua szombat este egyhangú pontozással vette vissza nehézsúlyú bokszvilágbajnoki öveit."/>
  </head>
  <body>
    <article>
      <h1>Andy Ruiz Jr. elárulta, hogy mi lehetett a vereségének az oka</h1>
      <address><time datetime="2019-12-09T15:26:00+00:00">09 Dec 2019, 15:26</time> by <a rel="author">Zámbó István</a></address>
      <p><b>Szombat este Szaúd-Arábia fővárosában rendezték meg a Joshua vs. Ruiz csata második felvonását, amelyen a tét nem kisebb volt, mint a Boksz Világszövetség (WBA), a Nemzetközi Bokszföderáció (IBF), a Boksz Világszervezet (WBO) és a Nemzetközi Bokszszervezet (IBO) bajnoki övei. Az összecsapást kiváló boksszal és egyhangú pontozással Anthony Joshua nyerte.<br/></b>December 7-én egy végig egyhangú, a kimenetelt illetően egy pillanatig kétséget nem hagyó találkozón a korábbi brit bajnok visszaszerezte még június 1-én elvesztett öveit. A meccs után Andy Ruiz Jr. beismerte, hogy</p>
      <aside>nem vette kellően komolyan a felkészülését és a mérkőzést, túl sokat bulizott és a súlyára sem ügyelt.</aside>
      <p>Az amerikai-mexikói bunyós majd 7 kg-val volt nehezebb júniushoz képest, akkor 121,6 kg-ot nyomott, a mostani ütközet előtt pedig 128,4 kg-ot mutatott a mérleg. Ruiz edzője még annyit hozzátett ehhez, hogy nincs ebben nagy titok, ha nem dolgozol elég keményen, ha nem teszed bele azt a melót, amit kellene, akkor ilyen eredményre számíthatsz.</p>
    </article>
  </body>
</html>