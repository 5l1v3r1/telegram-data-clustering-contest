<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/12/09/quartu-nella-rotatoria-di-margine-rosso-spunta-una-maxi-antenna-136-962746.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T15:49:21+00:00"/>
    <meta property="og:title" content="Quartu, nella rotatoria di Margine Rosso spunta una maxi antenna"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">alta 30 metri</h6>
      <h1>Quartu, nella rotatoria di Margine Rosso spunta una maxi antenna</h1>
      <h2>Il "colosso" dovrebbe servire per il 5G. I residenti: "Ma non c'era il vincolo paesaggistico?"</h2>
      <address><time datetime="2019-12-09T15:49:21+00:00">09 Dec 2019, 15:49</time> by <a rel="author" href="https://www.unionesarda.it/autore/giorgia_daga/333" target="_blank">Giorgia Daga</a></address>
      <p>Nella rotatoria di Margine Rosso, in mezzo al prato verde, è sbucata quasi all'improvviso un'enorme antenna alta circa 30 metri.</p>
      <p>Il colosso di un'azienda della telefonia mobile ha immediatamente suscitato gli sguardi meravigliati degli automobilisti di passaggio e le preoccupazioni dei residenti della zona che stanno costituendo un comitato per fare sentire la propria voce agli enti competenti.</p>
      <p>"Ci chiediamo - dicono - come sia possibile autorizzare un'antenna di così grande impatto in una zona sottoposta a vincolo paesaggistico a due passi dal parco di Molentargius. Oltre ovviamente ai rischi che potrebbe avere per la nostra salute ed è per questo che siamo molto turbati".</p>
      <p>Tra altro, proseguono i residenti, "siamo praticamente circondati da queste antenne 5G, un'altra è presente all'inizio dell' ex statale 554. Vorremmo capire come hanno fatto ad ottenere le autorizzazioni dall'ufficio tutela del paesaggio".</p>
      <p>Un'altra antenna simile era stata sistemata anni fa anche in via S'Arrulloni e soltanto dopo anni di lunghe battaglie degli abitanti della zona era stata rimossa.</p>
    </article>
  </body>
</html>