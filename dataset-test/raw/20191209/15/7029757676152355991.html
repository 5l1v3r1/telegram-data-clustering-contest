<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/goryat-knigi-v-kitay.html"/>
    <meta property="og:site_name" content="News.bg"/>
    <meta property="article:published_time" content="2019-12-09T15:08:11+00:00"/>
    <meta property="og:title" content="Горят книги в Китай"/>
    <meta property="og:description" content="През уикенда се появиха снимки, на които две жени горят книги в библиотека в провинция Гансу"/>
  </head>
  <body>
    <article>
      <h1>Горят книги в Китай</h1>
      <address>
        <time datetime="2019-12-09T15:08:11+00:00">09 Dec 2019, 15:08</time>
      </address>
      <p>Местна библиотека в Северозападен Китай е <b>критикувана за изгаряне на книги в съответствие с национално искане</b> да се унищожат "незаконни" и "неподходящи" материали, използвани в училищните библиотеки, пише "Гардиън".</p>
      <p>През уикенда се появиха снимки, на които две жени <b>горят книги в библиотека в провинция Гансу</b>. Според китайски медии статия на интернет страница на страната разкрива <b>подробности за унищожаване на незаконни, религиозни и други книги.</b></p>
      <figure>
        <iframe data-src="https://twitter.com/mranti/status/1203493512370520064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В началото на октомври Министерството на образованието нареди всички начални и основни училища да изчистя<b>т библиотеките си от материал</b>и, които са разглеждани като незаконни, неподходящи и остарели като част от усилия за "създаване на здравословна и безопасна среда на образование".</p>
      <p>През последната година Китай конкретно се<b> съсредоточи върху регулиране на съдържанието</b>, което младите китайски граждани виждат. Тази година китайските власти призоваха за <b>промяна на "патриотичното образование" в училищата.</b></p>
      <p>Министерството на образованието издаде заповед за премахване на книгите и други материали, които заплашват националната сигурност, вредят на социалната стабилност или националната чест. Книги, които насърчават суеверия, незаконна религиозна дейност или "неправилен мироглед и ценности", трябва да бъдат унищожени.</p>
      <p>Училищата трябва да <b>изпълнят заповедта до края на март 2020 г.</b></p>
      <p>Новината, че в Китай изгарят книги предизвика недоволството на коментатори и интернет потребители, които напомниха за династията Цин, когато са унищожавани книги и учени са изгаряни живи като начин за контрол на населението и превенция на критика към режима.</p>
      <p>Някои сравняват новината с <b>горенето на книги в Нацистка Германия</b> през 30-те г. на миналия век.</p>
      <p>Други пишат саркастично, че "<b>невежеството е сила".</b></p>
    </article>
  </body>
</html>