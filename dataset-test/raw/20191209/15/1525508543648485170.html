<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793500/%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%A8%D8%A7%D8%B4%DA%AF%D8%A7%D9%87-%D8%AA%D8%B1%D8%A7%DA%A9%D8%AA%D9%88%D8%B1-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF-%D8%AF%D9%88%D9%85%DB%8C%D9%86-%D8%AA%D8%BA%DB%8C%DB%8C%D8%B1-%D8%AF%D8%B1-%D8%AA%DB%8C%D9%85-%D8%B3%D8%B1%D8%AE-%D8%AA%D8%A8%D8%B1%DB%8C%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:22:19+00:00"/>
    <meta property="og:title" content="پس از کسب نتایج ضعیف؛ مدیرعامل باشگاه تراکتور استعفا کرد/ دومین تغییر در تیم سرخ تبریز"/>
    <meta property="og:description" content="مدیرعامل باشگاه تراکتور پس از شکست این تیم برابر ماشین سازی از مسئولیتش کناره گیری کرد."/>
  </head>
  <body>
    <article>
      <h1>پس از کسب نتایج ضعیف؛ مدیرعامل باشگاه تراکتور استعفا کرد/ دومین تغییر در تیم سرخ تبریز</h1>
      <address>
        <time datetime="2019-12-09T15:22:19+00:00">09 Dec 2019, 15:22</time>
      </address>
      <p>به گزارش <a href="https://www.mehrnews.com/">خبرگزاری مهر</a>، در پی نتایج ضعیف تیم فوتبال تراکتور، غلامرضا صادقیان استعفای خود را به مالک باشگاه اعلام کرد. متن استعفای صادقیان خطای به محمدرضا زنوزی مالک باشگاه تراکتور به شرح زیر است:</p>
      <p>«با درخواست جنابعالی مسئولیت باشگاه بزرگ تراکتور را از اوایل خرداد ماه قبول نمودم تا بتوانم همانند سابق در زیرمجموعه گروه دریک مثمر ثمر واقع شده و بتوانم برای مردم آذربایجان و هواداران پرشور تراکتور شورآفرین باشم.</p>
      <p>در بخش های مختلف باشگاه با حمایت های جنابعالی توانستیم تغییرات مثبتی ایجاد کرده و به دفعات شور و شوق را به هواداران ارزانی کنیم. ولی متاسفانه به دلایلی که مفصلا توضیح داده شده باشگاه روند عادی را طی نمی کند و همانطور که در جریان هستید کنترل موفقیت در باشگاه تراکتور در دست مدیریت نبوده و تصمیمات غیر مدیریتی و غیر ورزشی اجازه اداره باشگاه را از اینجانب سلب نموده است.</p>
      <p>لذا بدینوسیله استعفای خود را اعلام می نمایم. ان شاءالله به عنوان یک هوادار شاهد موفقیت های تراکتور باشم.»</p>
      <p>به گزارش <a href="https://www.mehrnews.com/">خبرنگار مهر</a>، پیش از این مصطفی دنیزلی به دلیل مشکلاتی که داشت از مسئولیتش در تیم فوتبال تراکتور کناره گیری کرد.</p>
    </article>
  </body>
</html>