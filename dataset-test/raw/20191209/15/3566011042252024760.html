<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553508.html/%d8%aa%d9%88%d8%b2%db%8c%d8%b9-%d9%85%d8%a7%d9%87%d8%a7%d9%86%d9%87----%d9%87%d8%b2%d8%a7%d8%b1-%d8%b3%db%8c%d9%84%d9%86%d8%af%d8%b1-%d8%a7%d9%84-%d9%be%db%8c-%d8%ac%db%8c-%d8%a8%d8%b1%d8%a7%db%8c-%d9%85%d8%b5%d8%a7%d8%b1%d9%81-%d8%ae%d8%a7%d9%86%da%af%db%8c-%d8%b1%d8%a7%d8%b2%d9%88%d8%ac%d8%b1%da%af%d9%84%d8%a7%d9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:32:00+00:00"/>
    <meta property="og:title" content="توزیع ماهانه ۱۵ هزار سیلندر ال پی جی برای مصارف خانگی رازوجرگلان"/>
    <meta property="og:description" content="فرماندار رازو جرگلان گفت: برای هر خانوار فاقد گاز طبیعی در ماه، سه سیلندر 11 کیلویی توزیع می‌شود، که در مجموع در این شهرستان به صورت ماهانه 15 هزار سیلندر ال پی جی توزیع می شود."/>
  </head>
  <body>
    <article>
      <h1>توزیع ماهانه ۱۵ هزار سیلندر ال پی جی برای مصارف خانگی رازوجرگلان</h1>
      <h2>فرماندار رازو جرگلان خبر داد؛</h2>
      <address>
        <time datetime="2019-12-09T15:32:00+00:00">09 Dec 2019, 15:32</time>
      </address>
      <p>فرماندار رازو جرگلان گفت: برای هر خانوار فاقد گاز طبیعی در ماه، سه سیلندر 11 کیلویی توزیع می‌شود، که در مجموع در این شهرستان به صورت ماهانه 15 هزار سیلندر ال پی جی توزیع می شود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ محمد زارعی هدک، فرماندار شهرستان رازو جرگلان در گفتگو با خبرنگار <a href="http://atraknews.com/">عصراترک</a>  با اشاره به اینکه پنج هزار خانوار در این شهرستان از گاز طبیعی محروم هستند، اظهار کرد: که به طور متوسط برای هر خانوار فاقد گاز طبیعی در ماه، سه سیلندر 11 کیلویی توزیع می شود، که در مجموع در این شهرستان به صورت ماهانه 15 هزار سیلندر ال.پی.جی توزیع می شود.</p>
      <p>وی ادامه داد: به دو روستا در شهرستان رازو جرگلان از بخش غلامان شبکه  گاز ارسال نشده و در سایر روستاهای این شهرستان که فاقد گاز طبیعی هستند، شبکه گاز ارسال شده اما کنتور در داخل منازل نصب نشده است که هم اکنون در حال اجرا است.</p>
      <p>فرماندار رازوجرگلان خاطر نشان کرد: 10 هزار و 700 خانوار شهرستان از گاز طبیعی برخوردار هستند.</p>
      <p>وی در پاسخ به سوال خبرنگار ما مبنی بر پیام مردمی از این منطقه که با کاهش سوخت در مصارف خانگی مواجه شده اند، گفت: هیچ شکایت و گلایه ای از سمت مردم در این زمینه به دست ما نرسیده است.</p>
      <p>انتهای پیام/</p>
    </article>
  </body>
</html>