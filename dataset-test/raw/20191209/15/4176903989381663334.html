<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/opozvan-meksicki-ambasador-ukrao-knjigu/"/>
    <meta property="og:site_name" content="Krstarica"/>
    <meta property="article:published_time" content="2019-12-09T15:47:00+00:00"/>
    <meta property="og:title" content="Opozvan meksički ambasador, ukrao knjigu?"/>
    <meta property="og:description" content="MEKSIKO SITI - Meksiko je opozvao svog ambasadora u Argentini nakon što se pojavio video snimak koji sugeriše da je pokušao da ukrade knjigu iz jedne"/>
  </head>
  <body>
    <article>
      <h1>Opozvan meksički ambasador, ukrao knjigu?</h1>
      <address><time datetime="2019-12-09T15:47:00+00:00">09 Dec 2019, 15:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MEKSIKO SITI – Meksiko je opozvao svog ambasadora u Argentini nakon što se pojavio video snimak koji sugeriše da je pokušao da ukrade knjigu iz jedne knjižare u Buenos Airesu.</p>
      <p>Ambasadoru Oskaru Valeru Rekiju Beseri je „naloženo da se vrati kući“, izjavio je meksički sekretar za spoljne poslove Marselo Ebrard, prenosi AP.</p>
      <p>Diplomata će, kako se navodi, biti predmet istrabge etičkog odbora.</p>
      <p>Ukoliko se utvrdi da je ambasador ukrao knjigu, dobiće otkaz, rekao je Ebrard, ukazujući na „nultu toleranciju za nečasno ponašanje“.</p>
      <p>Ovim povodom oglasio se i meksički predsednik Andres Manuel Lopez Obrador koji je rekao da je ovaj incident „za žaljenje“, ali je i upozorio da se prerano ne donose zaključci.</p>
      <p>Predsednik je naveo da je ambasador Besera karijerni diplomata.</p>
      <p>(Tanjug)</p>
    </article>
  </body>
</html>