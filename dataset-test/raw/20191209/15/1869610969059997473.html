<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/psd-ironii-la-adresa-ambasadei-suediei-cu-ocazia-zilei-internationale-a-luptei-impotriva-coruptiei-18660374"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T15:57:00+00:00"/>
    <meta property="og:title" content="PSD, ironii la adresa Ambasadei Suediei cu ocazia Zilei Internaţíonale a Luptei Împotriva Corupţiei"/>
    <meta property="og:description" content="PSD a postat, luni, cu ocazia Zilei Internaţionale a Luptei Împotriva Corupţiei, un mesaj ironic la adresa Ambasadei Suediei, după ce Departamentul de Justiţie al SUA a informat că Ericsson va plăti peste un..."/>
  </head>
  <body>
    <article>
      <h1>PSD, ironii la adresa Ambasadei Suediei cu ocazia Zilei Internaţíonale a Luptei Împotriva Corupţiei</h1>
      <h2>PSD a postat, luni, cu ocazia Zilei Internaţionale a Luptei Împotriva Corupţiei, un mesaj ironic la adresa Ambasadei Suediei, după ce Departamentul de Justiţie al SUA a informat că Ericsson va plăti peste un miliard de dolari pentru a rezolva investigaţii de corupţie în SUA.</h2>
      <address><time datetime="2019-12-09T15:57:00+00:00">09 Dec 2019, 15:57</time> by <a rel="author" href="https://www.mediafax.ro/autor/teodor-bobei" target="_blank">Teodor Bobei</a></address>
      <p>”Astăzi, cu ocazia zilei internaţionale a luptei împotriva corupţiei, am apelat telefonic ambasada Suediei la Bucureşti. Dorim să adresam mulţumiri personalului diplomatic şi angajaţilor pe plan local şi să exprimăm aprecierea sinceră, pentru asistenţa constantă pe care partenerii suedezi au acordat-o instituţiilor statului Român, inclusiv prin declaraţii publice, în eforturile comune de a combate corupţia şi alte fenomene anti-sociale. Din păcate, a sunat ocupat. Credem că e posibil ca echipamentele de telecomunicaţii Ericsson să fie de vină”, se arată în mesajul postat de Departamentul pentru Politică Externă al Partidului Social Democrat.</p>
      <p>Compania suedeză de telecomunicaţii mobile Ericsson a convenit să plătească peste un miliard de dolari pentru închiderea unor investigaţii de corupţie, inclusiv una legată de mituirea unor oficiali guvernamentali, a informat duminică Departamentul de Justiţie al SUA, conform Reuters.</p>
      <p>Compania a recunoscut că a conspirat cu alte părţi pentru a încălca legea privind practicile de corupţie (FCPA), începând cel puţin cu anul 2000 şi până în 2016, angajându-se într-o schemă de dare de mită şi falsificare de date contabile şi registre. Erricson a eşuat de asemenea în efectuarea unor controale interne serioase privind ţinerea contabilităţii, potrivit Departamenului de Justiţiei.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>