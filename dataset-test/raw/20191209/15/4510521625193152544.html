<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/zalau/un-microbuz-intrat-intr-un-grup-pietoni-trei-persoane-ajuns-spital-1_5dee60795163ec4271d9d59d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T15:08:06+00:00"/>
    <meta property="og:title" content="UPDATE O autoutilitară a intrat într-un grup de pietoni. Primele concluzii ale poliţiştilor"/>
    <meta property="og:description" content="Mai mulţi pietoni au trecut prin clipe de groază după ce două autovehicule s-au ciocnit în centrul municipiului Zalău, iar unul din ele a ajuns pe trotuar. Trei persoane au ajuns la spital."/>
  </head>
  <body>
    <article>
      <h1>UPDATE O autoutilitară a intrat într-un grup de pietoni. Primele concluzii ale poliţiştilor</h1>
      <address><time datetime="2019-12-09T15:08:06+00:00">09 Dec 2019, 15:08</time> by <a rel="author">Andreea Vilcovschi</a></address>
      <h4>Mai mulţi pietoni au trecut prin clipe de groază după ce două autovehicule s-au ciocnit în centrul municipiului Zalău, iar unul din ele a ajuns pe trotuar. Trei persoane au ajuns la spital.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/zalau/un-milion-lei-ideile-zalauanilor-proiecte-vor-schimba-fata-orasului-1_5dee31485163ec4271d7c95b/index.html"/>
        <a href="https://adevarul.ro/locale/targoviste/trafic-ingreunat-dn-7-dambovita-urma-ciocnirii-3-autoturisme-1_5dedd87c5163ec4271d43067/index.html"/>
        <a href="https://adevarul.ro/locale/galati/accident-rutier-grav-d25-doi-morti-trei-raniti-sofer-22-ani-pierdut-controlul-masinii-1_5ded2ff55163ec4271d052bd/index.html"/>
      </related>
      <p><b>UPDATE </b>Primele cercetări ale oamenilor legii au stabilit că autoturismul implicat în accidentul rutier tracta o autoutilitară cu ajutorul unui cablu de sârmă. </p>
      <p>"În data de 9 decembrie, în jurul orei 15, la intersecţia străzii Tudor Vladimirescu cu Bulevardul Mihai Viteazul, un tânăr de 22 de ani din comuna Creaca conducea un autoturism care tracta o autoutilitară, fără a îndeplini condiţiile legale, iar la efectuarea virajulu la stânga, autoutilitara a intrat pe trotuar şi a acroşat doi pietoni, ambii de 15 ani", au transmis reprezentanţii Poliţiei Sălaj, potrivit cărora la volanul autoutilitarei se afla un zălăuan de 24 de ani.</p>
      <p>Cele două victime au suferit răni uşoare.</p>
      <p>Cei doi conducători auto au fost testaţi cu alcooltestul, rezultatul fiind negativ.</p>
      <p>Poliţiştii continuă cercetările pentru comiterea infracţiunii de vătămare corporală din culpă.</p>
      <hr/>
      <p>Un eveniment rutier ce putea avea urmări dramatice s-a petrecut luni, 9 decembrie, pe principala arteră a Zalăului, când două autovehicule s-au ciocnit puternic, după care unul dintre ele a ajuns pe trotuar, unde a acroşat câţiva pietoni.</p>
      <p>Potrivit reprezentanţilor Inspectoratului pentru Situaţii de Urgenţă "Porolissum" Sălaj, în urma accidentului, două victime, printre care şi o adolescentă de 15 ani, au fost transportate la Urgenţa Spitalului Judeţean pentru investigaţii şi îngrijiri medicale. Conducătorii celor două maşini implicate au fost examinaţi de către echipajele medicale sosite la faţa locului, însă au refuzat să fie duşi la spital.</p>
      <p>Poliţiştii nu au stabilit încă împrejurările în care a avut loc accidentul.</p>
      <p>
        <b>Citiţi şi:</b>
      </p>
      <p>
        <a href="https://adevarul.ro/locale/zalau/tragedie-judetul-salaj-viteza-curmat-viata-unui-adolescent-18-ani-1_5dc3ee2c5163ec4271c5f39d/index.html">
          <b>Tragedie în judeţul Sălaj. Viteza a curmat viaţa unui adolescent de 18 ani</b>
        </a>
      </p>
      <p>
        <a href="https://adevarul.ro/locale/zalau/gestul-incredibilfacut-sofer-scurt-timp-fetita-cazut-microbuzul-sia-murit-i-a-sfidat-politisti-1_5cb9ad12445219c57eb7d9c4/index.html">
          <b>Gestul incredibil făcut de un şofer la scurt timp după ce o fetiţă a căzut din microbuzul său şi a murit. Cum i-a sfidat pe poliţişti</b>
        </a>
      </p>
      <hr/>
    </article>
  </body>
</html>