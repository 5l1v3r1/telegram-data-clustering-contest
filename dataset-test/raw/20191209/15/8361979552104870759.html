<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/krajini-yes-otrimayut-3-2-mlrd-subsidiy-na-virobnictvo-elektrokariv-novini-yevropi-50058265.html"/>
    <meta property="og:site_name" content="НВ"/>
    <meta property="article:published_time" content="2019-12-09T15:53:00+00:00"/>
    <meta property="og:title" content="Євросоюз схвалив мільярдні субсидії на виробництво батарей для електрокарів"/>
    <meta property="og:description" content="Таким чином в Євросоюзі планують створити європейський центр з виробництва електрокарів."/>
  </head>
  <body>
    <article>
      <h1>Євросоюз схвалив мільярдні субсидії на виробництво батарей для електрокарів</h1>
      <h2>Таким чином в Євросоюзі планують створити європейський центр з виробництва електрокарів.</h2>
      <address>
        <time datetime="2019-12-09T15:53:00+00:00">09 Dec 2019, 15:53</time>
      </address>
      <p>Європейська комісія схвалила програму субсидій на 3,2 млрд євро в семи країнах ЄС для підтримки і розвитку виробництва батарей для електрокарів, повідомляє <a href="https://www.dw.com/uk/%D1%94%D1%81-%D1%81%D1%85%D0%B2%D0%B0%D0%BB%D0%B8%D0%B2-%D0%BC%D1%96%D0%BB%D1%8C%D1%8F%D1%80%D0%B4%D0%BD%D1%96-%D1%81%D1%83%D0%B1%D1%81%D0%B8%D0%B4%D1%96%D1%97-%D0%B4%D0%BB%D1%8F-%D0%B2%D0%B8%D1%80%D0%BE%D0%B1%D0%BD%D0%B8%D1%86%D1%82%D0%B2%D0%B0-%D0%B1%D0%B0%D1%82%D0%B0%D1%80%D0%B5%D0%B9-%D0%B4%D0%BB%D1%8F-%D0%B5%D0%BB%D0%B5%D0%BA%D1%82%D1%80%D0%BE%D0%BA%D0%B0%D1%80%D1%96%D0%B2/a-51593094">Deutsche Welle</a> .</p>
      <p>Рішення було прийнято 9 грудня з метою створення європейського центру з виробництва батарей для електрокарів. Субсидії отримають Німеччина, Франція, Польща, Італія, Бельгія, Швеція і Фінляндія.</p>
      <p>Німеччина планує виділити на субсидії 1,25 млрд євро, Франція - 960 млн, Італія - 570 млн, Польща - 240 млн, Бельгія 80 млн, Швеція - 50 млн і Фінляндія - 30 млн євро.</p>
      <p>В Європейській комісії сподіваються залучити ще 5 млрд євро від приватних інвесторів.</p>
      <p>Читайте також:<br/><a href="https://nv.ua/ukr/biz/markets/ilon-mask-vidkriye-pershiy-zavod-v-yevropi-50053290.html">&amp;nbspІлон Маск відкриє перший завод в Європі</a></p>
      <p>«Виробництво батарей в Європі має стратегічний інтерес для нашої економіки і суспільства», - наголосила єврокомісар із питань конкуренції Маргарет Вестагер.</p>
      <p>Міністр економіки ФРН Петер Альтмаєр заявив, що хоче, щоб в Європі виготовлялася третину від світової частки батарей. Для цього необхідно створити тисячі робочих місць.</p>
      <p>
        <i>Літій-іонні батареї є найдорожчим компонентом електрокарів і мають вирішальне значення для привабливості цього виду транспортного засобу.</i>
      </p>
      <p>Нагадаємо, що з липня цього року всі <a href="https://nv.ua/ukr/biz/tech/z-lipnya-vsi-elektromobili-v-yes-zobov-yazhut-shumiti-pri-povilnomu-rusi-50025917.html">електромобілі в ЄС зобов'язали шуміти</a> при повільному русі.</p>
    </article>
  </body>
</html>