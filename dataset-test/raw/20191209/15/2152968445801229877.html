<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/12/09/mvr-zadyrja-70-godishen-tyrguval-s-falshivi-dokumenti-v-sofiia.432387"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="МВР задържа 70-годишен, търгувал с фалшиви документи в София"/>
    <meta property="og:description" content="Иззети са задгранични паспорти, лични карти и шофьорски книжки | Dnes.bg"/>
  </head>
  <body>
    <article>
      <h1>МВР задържа 70-годишен, търгувал с фалшиви документи в София</h1>
      <h2>Иззети са задгранични паспорти, лични карти и шофьорски книжки</h2>
      <address><time datetime="2019-12-09T15:37:00+00:00">09 Dec 2019, 15:37</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Полицията задържа 70-годишен, търгувал с фалшиви документи в София, съобщиха от МВР.</p>
      <p>На 4 декември, около 18 часа в Трето РУ е получен сигнал за мъж, който продават неистински документи за самоличност на ул. "Индже войвода“ в София. <br/><br/>В резултат на предприетите бързи полицейски действия на място е задържан 70-годишен, криминално проявен. При последвалото претърсване са намерени и иззети множество задгранични паспорти, лични карти и свидетелства за правоуправление на МПС.<br/><br/>Мъжът е задържан с полицейска мярка до 24 часа, а по случая е образувано досъдебно производство.</p>
      <p>След доклад на събраните материали в Софийска районна прокуратура, задържаният е привлечен като обвиняем за престъпление по чл. 308 от НК. Наложена му е мярка „задържане под стража“ за срок до 72 часа.</p>
    </article>
  </body>
</html>