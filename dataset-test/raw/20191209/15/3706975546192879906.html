<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zaujimavosti/1984359_pokazeny-bankomat-vydaval-dvojnasobnu-sumu-ludia-z-toho-doslova-saleli"/>
    <meta property="og:site_name" content="tvnoviny.sk"/>
    <meta property="article:published_time" content="2019-12-09T15:44:00+00:00"/>
    <meta property="og:title" content="Pokazený bankomat vydával dvojnásobnú sumu. Ľudia z toho doslova šaleli"/>
    <meta property="og:description" content="Netypická informácia sa rozšírila rýchlosťou svetla, a tak nečudo, že to miestami vyzeralo ako počas nepokojov."/>
  </head>
  <body>
    <article>
      <h1>Pokazený bankomat vydával dvojnásobnú sumu. Ľudia z toho doslova šaleli</h1>
      <h2>Netypická informácia sa rozšírila rýchlosťou svetla, a tak nečudo, že to miestami vyzeralo ako počas nepokojov.</h2>
      <address><time datetime="2019-12-09T15:44:00+00:00">09 Dec 2019, 15:44</time> by <a rel="author">MARSEILLE/rd</a></address>
      <p>Nečakaný rozruch spôsobil v sobotu vo francúzskom Marseille bankomat istej banky, okolo ktorého sa zbehlo množstvo ľudí. Dôvodom bola porucha, pre ktorú stroj vydával dvojnásobok zadanej čiastky. Píše <b><a href="http://www.lessentiel.lu/fr/news/insolites/story/le-bancomat-donne-le-double-et-c-est-l-emeute-31798573">Lessentiel </a></b>.</p>
      <p>Keď na miesto na ulici Avenue du Merlan privolali policajtov, tí videli dav ľudí, ako sa snažia pretlačiť k bankomatu.</p>
      <p>„Zadali ste dvadsať a vypadlo vám 40 eur. Bolo to tak od začiatku odpoludnia, je to šialené," povedal jeden z očitých svedkov, ktorý celú situáciu sledoval.</p>
      <p>Netypická informácia sa rozšírila rýchlosťou svetla, a tak nečudo, že to miestami vyzeralo ako počas nepokojov.</p>
      <p>Až po niekoľkých desiatkach minút prišiel na miesto technik, ktorý bankomat vypol a dav sa upokojil.</p>
      <p>Majiteľ bankomatu, banka Caissé D'Epargne, príčinu poruchy neuviedla. To, kto si počas „holdovania" stihol vybrať peniaze, zrejme nebude ťažké zistiť.</p>
      <figure>
        <iframe data-src="https://twitter.com/YassinZanani/status/1203488609027969024?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zdroj: Twitter/Yass Sourire</p>
    </article>
  </body>
</html>