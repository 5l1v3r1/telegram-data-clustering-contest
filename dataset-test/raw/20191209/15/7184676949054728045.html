<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/u-kyyevi-hlopets-zgvaltuvav-shkolyarku-podrobytsi-ta-foto-pidozryuvanogo/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T15:48:09+00:00"/>
    <meta property="og:title" content="У Києві хлопець зґвалтував школярку: подробиці та фото підозрюваного"/>
    <meta property="og:description" content="З'явилися жахливі подробиці зґвалтування 11-річної дівчинки у Києві. 19-річний збоченець поступово розбещував школярку."/>
  </head>
  <body>
    <article>
      <h1>У Києві хлопець зґвалтував школярку: подробиці та фото підозрюваного</h1>
      <h2>Дівчинці лише 11 років</h2>
      <address>
        <time datetime="2019-12-09T15:48:09+00:00">09 Dec 2019, 15:48</time>
      </address>
      <p>З’явилися жахливі подробиці <a href="https://narodna-pravda.ua/2019/10/21/u-shkolah-kyyeva-pomityly-pedofila-yakyj-chiplyayetsya-do-ditej-v-tualetah/">зґвалтування</a> 11-річної дівчинки у Києві – 19-річний збоченець поступово розбещував школярку.</p>
      <p>Про це повідомляє НАРОДНА ПРАВДА із посиланням на прес-службу прокуратури міста Києва.</p>
      <p>Loading...</p>
      <p>Зазначається, що підозрюваний після знайомства з 11-річною школяркою почав надсилати їй повідомлення сексуального характеру.</p>
      <p>Також він схиляв дитину до надсилання йому власних фото в оголеному вигляді, та спонукав її вживати з ним наркотичні та психотропні речовини.</p>
      <p>«Надалі, застосовуючи психологічне насильство, підозрюваний, скориставшись тим, що малолітня школярка не розуміє значення вчинюваних щодо неї дій та не може чинити опору, примусив останню роздягнутися та зґвалтував її», – йдеться у повідомленні.</p>
      <p>Далі він почав вимагати у своєї жертви гроші, погрожуючи у разі відмови викласти в мережу її фото в оголеному вигляді.</p>
      <p>Поліцейські затримали підозрюваного, йому повідомлено про підозру за ч. 4 ст. 152 (зґвалтування малолітньої), ч. 1,2 ст. 189 (вимагання, вчинене повторно) Кримінального кодексу України. Місцева прокуратура готує клопотання про обрання йому запобіжного заходу.</p>
      <figure>
        <img src="https://narodna-pravda.ua/wp-content/uploads/2019/12/231-199968-y2Wz8kci.jpg"/>
      </figure>
      <p>Нагадаємо, у Києві 7 грудня<a href="https://narodna-pravda.ua/2019/12/09/u-kyyevi-shopyly-pedofila-yakyj-gvaltuvav-pleminnytsyu-motoroshni-podrobytsi/"> педофіл напав на свою 14-річну племінницю та зґвалтував її</a>. До поліції зателефонувала мама чотирнадцятирічної дівчинки, яка повідомила, що її доньку зараз гвалтує рідний дядько.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>