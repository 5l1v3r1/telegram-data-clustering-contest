<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/real-pictures-of-galaxy-s11/"/>
    <meta property="og:site_name" content="Girafa"/>
    <meta property="article:published_time" content="2019-12-09T15:48:46+00:00"/>
    <meta property="og:title" content="נחשפו תמונות אמיתיות של Samsung Galaxy S11"/>
    <meta property="og:description" content="נחשפו תמונות אמיתיות של Samsung Galaxy S11"/>
  </head>
  <body>
    <article>
      <h1>נחשפו תמונות אמיתיות של Samsung Galaxy S11</h1>
      <address><time datetime="2019-12-09T15:48:46+00:00">09 Dec 2019, 15:48</time> by <a rel="author">רון פיירמן</a></address>
      <p>למרות שהמכשיר עטוף באריזה למניעת הדלפות קשה מאד להסתיר את מערך הצילום. תמונות חדשות שפרסם היום בטוויטר <a href="https://twitter.com/UniverseIce/status/1203855020027830273">Ice Universe</a> מראות כנראה את ה- <b>Samsung Galaxy S11</b>. מניסיון העבר למדליף יש היסטוריה ארוכה של הדלפות מדויקות ולכן מעריכים זה באמת ה- Galaxy S11.</p>
      <figure>
        <img src="https://g-rafa.co.il/wp-content/uploads/2019/12/S11-12.jpeg"/>
      </figure>
      <p>טרם הכרזת מכשיר היצרניות מוציאות החוצה מכשירים לבדיקה. לפעמים אלו מכשירים שמיועדים לרוכשים פוטנציאלים, לפעמים למפעילות הסלולריות או סתם עובדי החברה שמתנסים ובודקים את המכשיר העתידי. על מנת שלא יזהו את המכשיר היצרניות מכניסות אותו למארז מיוחד אשר מסתיר את העיצוב של המכשיר. מה שנשאר מחוץ למארז שניתן לראות לרוב זה המסך ומצלמות מאחור. כמובן שהם משאירים פתחים עבור שקע הטעינה והכפתורים. המטרה העיקרית היא שמי שמחזיק את המכשיר ביד לא יזהה את העיצוב שלו ולהסתיר אלמנטים חשובים אחרים שלא רוצים שידלפו.</p>
      <figure>
        <img src="https://g-rafa.co.il/wp-content/uploads/2019/12/S11-11.jpeg"/>
      </figure>
      <p>בשתי התמונות שדלפו ניתן לראות מכשיר אשר ארוז במארז הסתרה. קשה מאד להבחין בפרטים היות והתמונות מאד מטושטשות ומפוקסלות. מה שכן בולט בתמונה הוא מערך הצילום הראשי בגבו של המכשיר. קשה מאד להבחין במספר העדשות והאם יש שם חיישנים נוספים אבל רואים בבירור את הצורה שלו, צורה שכבר דלפה החוצה ופורסמה גם <a href="https://g-rafa.co.il/samsung-galaxy-s11-new-render/">כאן</a>.</p>
      <p>אחד המאפיינים הכי מעניינים שיהיו בגלאקסי החדש הוא מערך הצילום. הערכות מדברות על מצלמת 108 מגה פיקסל, מצלמה עם זום אופטי כפול 5 בשיטת הפריסקופ ואולי אפילו מצלמת ספקטרומטר לזיהוי הרכב של מוצרים. לצערנו לא ניתן להבחין בפרטים אשר יאשרו את כל הערכות האלה.</p>
      <p>נראה שהדבר היחידי שתמונות אלו מאשרות לנו זה הצורה החיצונית של מערך הצילום.</p>
      <p>
        <a href="https://g-rafa.co.il/samsung-fold-2-utg/">קרא עוד:  המתקפל הבא של סמסונג יהיה עם זכוכית מתקפלת</a>
      </p>
    </article>
  </body>
</html>