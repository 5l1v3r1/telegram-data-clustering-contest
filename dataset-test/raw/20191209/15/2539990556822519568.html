<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/8341/Artykul/2418746,Polacy-w-Metropolitan-Opera-Bylismy-tam-od-poczatku"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T15:52:00+00:00"/>
    <meta property="og:title" content="Polacy w Metropolitan Opera. Byliśmy tam od początku"/>
    <meta property="og:description" content="- Już podczas drugiego wieczoru inaugurującego działalność opery nowojorskiej w 1883 roku, gwiazdą była Marcelina Sembrich-Kochańska. Specjalnie dla niej wystawiono &quot;Łucję z Lammermooru&quot; - opowiadał w Dwójce krytyk Jacek Marczyński"/>
  </head>
  <body>
    <article>
      <h1>Polacy w Metropolitan Opera. Byliśmy tam od początku</h1>
      <address>
        <time datetime="2019-12-09T15:52:00+00:00">09 Dec 2019, 15:52</time>
      </address>
      <p>
        <b>- Już podczas drugiego wieczoru inaugurującego działalność opery nowojorskiej w 1883 roku, gwiazdą była Marcelina Sembrich-Kochańska. Specjalnie dla niej wystawiono "Łucję z Lammermooru" - opowiadał w Dwójce krytyk Jacek Marczyński</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/7813a937-e9a2-4221-9016-e19bc2aa9d11.mp3"/>
          </figure>
          <p>Polacy w historii Metropolitan Opera (Opera pod gwiazdami/Dwójka)</p>
        </li>
      </ul>
      <p>Metropolitan Opera bywa nazywana Olimpem muzycznym. Jej estrada jest marzeniem wielu śpiewaków. W historii tej instytucji piękną kartę zapisali polscy śpiewacy i śpiewaczki. Wśród nich szczególne miejsce zajmuje Marcelina Sembrich-Kochańska. - Była tam absolutną primadonną. Jej portret nadal wisi w holu MET już w nowym gmachu - mówił Jacek Marczyński.</p>
      <p>W tej pierwszej polskiej fali z przełomu XIX i XX wieku sukcesy w Nowym Jorku odnieśli m.in. bracia Reszke, Felicja Kaszowska czy Adam Didur.</p>
      <p>W audycji rozmawialiśmy ze śpiewakami drugiej i trzeciej fali, którzy oczarowali nowojorskich melomanów. O ciekawym sposobie wyrażania uwielbienia przez publiczność opowiadała Teresa Żylis-Gara. Z kolei wyjątkowy podziemny klimat Metropolitan Opera przybliżała słuchaczom Dwójki Zdzisława Donat, uważana za jedną z najlepszych wykonawczyń partii Królowej Nocy w "Czarodziejskim flecie".</p>
      <p>Swoimi wspomnieniami podzielili się też Aleksandra Kurzak, Wiesław Ochman, Mariusz Kwiecień i Kazimierz Kord. </p>
      <p>***</p>
      <p><b>Rozmawiała:</b> <a href="https://www.polskieradio.pl/Anna-Skulska/Tag166500">Anna Skulska</a></p>
      <p><b>Goście:</b> Jacek Marczyński, Teresa Żylis-Gara, Zdzisława Donat, Aleksandra Kurzak, Wiesław Ochman, Mariusz Kwiecień, Kazimierz Kord</p>
      <p><b>Data emisji:</b> 7.12.2019</p>
      <p><b>Godzina emisji:</b> 21.20</p>
      <p>
        <b>Materiał został wyemitowany w audycji <a href="https://www.polskieradio.pl/8,Dwojka/8341,Opera-pod-gwiazdami">"Opera pod gwiazdami"</a>.</b>
      </p>
      <related>
        <a href="https://www.polskieradio.pl/8/391/Artykul/2243143,Piotr-Beczala-wystep-Metropolitan-Opera-to-nowa-odslona"/>
      </related>
      <related>
        <a href="https://www.polskieradio.pl/8/8341/Artykul/2415023,Karen-Kamensek-opera-Echnaton-brzmi-jak-plynny-miod"/>
      </related>
    </article>
  </body>
</html>