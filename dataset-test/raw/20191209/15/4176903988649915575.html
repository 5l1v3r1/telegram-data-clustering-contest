<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/nis-plakat-s-likom-vucica-prelepili-plakatom-s-likom-uzbunjivaca-iz-krusika/"/>
    <meta property="og:site_name" content="Krstarica"/>
    <meta property="article:published_time" content="2019-12-09T15:40:04+00:00"/>
    <meta property="og:title" content="Niš: Plakat s likom Vučića prelepili plakatom s likom uzbunjivača iz Krušika"/>
    <meta property="og:description" content=" Aktivisti niškog odbora Nove stranke i Niške inicijative danas su plakat s likom predsednika Srbije Aleksandra Vučića prelepili plakatom s likom"/>
  </head>
  <body>
    <article>
      <h1>Niš: Plakat s likom Vučića prelepili plakatom s likom uzbunjivača iz Krušika</h1>
      <address><time datetime="2019-12-09T15:40:04+00:00">09 Dec 2019, 15:40</time> by <a rel="author" href="https://www.krstarica.com/author/beta/" target="_blank">Beta</a></address>
      <p> Aktivisti niškog odbora Nove stranke i Niške inicijative danas su plakat s likom predsednika Srbije Aleksandra Vučića prelepili plakatom s likom uzbunjivača iz Krušika Aleksandra Obradovića.</p>
      <p>Kako je saopštila Nova stranka, tom akcijom na nadvožnjaku na auto-putu Beograd-Niš kod Malčanske petlje, ukazali su da „zataškavanje afera neće proći nekažnjeno i da se situacija u koju je stavljen Aleksandar Obradović, čovek koji je ukazao na kriminal u Krušiku, ne bojkotuje, već se za njegovu slobodu bori“. </p>
      <p>„Akcija je usledila kao logičan iskaz bunta i jasne poruke da ovu i ovakvu vlast koja već više od sedam godina napredno unazadjuje Srbiju, ne priznajemo, niti ćemo ikada priznati“, piše u saopštenju. </p>
      <p>Ocenjuje se da su ljudi poput Aleksandra Obradovića „oni pored kojih treba da stoji ne samo status uzbunjivača, već i parola Budućnost Srbije“.</p>
      <p>„Budućnost ove lepe zemlje nisu lopovi i plagijatori, već oni koji se ne plaše da dignu glas u borbi za bolje sutra naše dece“, piše u saopštenju.</p>
      <p>(Beta)</p>
    </article>
  </body>
</html>