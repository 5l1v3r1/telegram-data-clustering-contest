<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0e1ac8c42bd309bb/regret-ca-am-plecat-de-la-real-madrid-ronaldo-n-a-suportat-sa-l-vada-pe-messi-cum-castiga-balonul-de-aur.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T15:59:41+00:00"/>
    <meta property="og:title" content="Regret că am plecat de la Real Madrid: Ronaldo n-a suportat să-l vadă pe Messi cum câştigă Balonul de Aur"/>
    <meta property="og:description" content="Cristiano Ronaldo (34 de ani) le-ar fi spus colegilor săi că regretă că a plecat de la Real Madrid. Lusitanul crede că dacă ar fi rămas la Real, ar fi câştigat Balonul de Aur în 2018 şi 2019. Lusitanul a suportat cu greu să-i vadă pe Luka Modric şi Leo Messi triumfand. Mai mult, Ronaldo nici nu s-a prezentat la gala din acest an a celui mai prestigios trofeu individual acordat de France Football."/>
  </head>
  <body>
    <article>
      <h1>Regret că am plecat de la Real Madrid: Ronaldo n-a suportat să-l vadă pe Messi cum câştigă Balonul de Aur</h1>
      <address><time datetime="2019-12-09T15:59:41+00:00">09 Dec 2019, 15:59</time> by <a rel="author">Jurnal.md</a></address>
      <p>
        <b>Cristiano Ronaldo (34 de ani) le-ar fi spus colegilor săi că regretă că a plecat de la Real Madrid. Lusitanul crede că dacă ar fi rămas la Real, ar fi câştigat Balonul de Aur în 2018 şi 2019. Lusitanul a suportat cu greu să-i vadă pe Luka Modric şi Leo Messi triumfand. Mai mult, Ronaldo nici nu s-a prezentat la gala din acest an a celui mai prestigios trofeu individual acordat de France Football.</b>
      </p>
      <p>ABC scrie că Ronaldo a avut un mesaj pentru colegi, după ce l-a văzut pe marele său rival, Leo Messi, triumfând la gala Balonului de Aur 2019. Starul portughez, acum la Juventus, regretă că a plecat de la Madrid, în 2018. Lusitanul, cu cinci Baloane de Aur în palmares, e de părere că ar fi câştigat alte două trofee de acest gen în ultimii doi ani dacă ar fi rămas pe "Santiago Bernabeu".</p>
      <p>Ronaldo n-are un sezon prea bun la Juventus, după ce în primul an a câştigat titlul de campion şi Supercupa Italiei. Lusitanul a marcat de opt ori şi a livrat două pase de gol în 17 partide din toate competiţiile. 117 milioane de euro este cota de piaţă a lui Ronaldo în prezent, conform Transfermarkt.</p>
      <p>În 2018, Balonul de Aur a fost câştigat de Luka Modric, iar în 2019 a ajuns la Leo Messi, marele rival al lui Ronaldo, care a stabilit un record absolut, fiind singurul fotbalist din istorie cu şase Baloane de Aur în palmares.</p>
    </article>
  </body>
</html>