<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/basketbol_kolomoyskyy_prygrozyv_arbitru_cherez_progrash_komandy_yogo_syna"/>
    <meta property="og:site_name" content="espreso.tv"/>
    <meta property="article:published_time" content="2019-12-09T15:50:00+00:00"/>
    <meta property="og:title" content="Баскетбол: Коломойський пригрозив арбітру через програш команди його сина"/>
    <meta property="og:description" content="Під час матчу української Суперліги між &quot;Дніпром&quot; і &quot;Київ-Баскетом&quot; (75:78), олігарх Ігор Коломойський погрожував арбітру через програш команди свого сина Григорія Коломойського"/>
  </head>
  <body>
    <article>
      <h1>Баскетбол: Коломойський пригрозив арбітру через програш команди його сина</h1>
      <address>
        <time datetime="2019-12-09T15:50:00+00:00">09 Dec 2019, 15:50</time>
      </address>
      <p>Під час матчу української Суперліги між "Дніпром" і "Київ-Баскетом" (75:78), олігарх Ігор Коломойський погрожував арбітру через програш команди свого сина Григорія Коломойського</p>
      <p>Про це повідомляє <a href="https://nv.ua/ukr/ukraine/politics/kolomoyskiy-na-matchi-dnipro-kijiv-basket-novini-ukrajini-50058213.html?utm_source=telegram">nv.ua.</a></p>
      <p>1 грудня у Дніпрі відбувся баскетбольний матч української Суперліги між місцевим "Дніпром" і столичним "Київ-Баскетом" (75:78). Після того як дніпровська команда, за яку грає син олігарха Ігоря Коломойського, Григорій, почала відставати за очками, олігарх виступив з погрозами на адресу арбітра.</p>
      <p>Після закінчення другої чверті гри до головного судді Андрія Бабика, по дорозі до суддівської кімнати з погрозами підійшли олігарх Ігор Коломойський, президент клубу "Дніпро" Валерій Кондратьєв і віцепрезидент Валерій Гуляєв.</p>
      <p>Кондратьєв пригрозив арбітру, що той "більше ніколи не приїде" до Дніпра: "Ти, чорт, сьогодні ти звідси не виїдеш. Ти що, дух втратив, у Дніпро більше ніколи не приїдеш. Я тобі, с*ка, влаштую. Тобі п****ць буде. Ти що коїш?".</p>
      <p>Після цього, за свідченнями судді, до погроз приєднався і сам Ігор Коломойський: "Ти, х**ло, ти що твориш, б***ь?! Тобі п****ць, ху**ос, буде — ти зрозумів мене!?". </p>
      <figure>
        <img src="http://static.espreso.tv/uploads/article/2698259/images/im-image.png"/>
      </figure>
      <ul>
        <li>Федерація баскетболу України прийняла рішення накласти штрафні санкції на "Дніпро", розміром у 52 тисячі гривень, а його президента Валерія Кондратьєва відсторонити від матчів на дві гри.</li>
      </ul>
    </article>
  </body>
</html>