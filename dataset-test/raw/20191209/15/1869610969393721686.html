<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/proiectul-privind-eliminarea-pensiilor-speciale-amanat-pana-in-februarie-18661753"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Proiectul privind eliminarea pensiilor speciale, amânat până în februarie"/>
    <meta property="og:description" content="Comisia pentru muncă a Camerei Deputaţilor a decis, marţi, să amâne votul pentru proiectul privind pensiile speciale, până în luna februarie, sub pretextul că Guvernul trebuie să se pronunţe pe toate..."/>
  </head>
  <body>
    <article>
      <h1>Proiectul privind eliminarea pensiilor speciale, amânat până în februarie</h1>
      <h2>Comisia pentru muncă a Camerei Deputaţilor a decis, marţi, să amâne votul pentru proiectul privind pensiile speciale, până în luna februarie, sub pretextul că Guvernul trebuie să se pronunţe pe toate amendamentele.</h2>
      <address><time datetime="2019-12-09T15:28:00+00:00">09 Dec 2019, 15:28</time> by <a rel="author" href="https://www.mediafax.ro/autor/elena-crangasu" target="_blank">Elena Crangasu</a></address>
      <p>„Eu propun, pentru că avem aici, amendamente care duc la abrogarea şi altor indemnizaţii (...) propun o amânare până când acest punct de vedere va fi dezbătut de către specialiştii din Guvern. (...) Nu te-arunca în fântână, lasă Guvernul să se pronunţe”, a afirmat preşedintele comisiei pentru muncă a Camerei Deputaţilor, Adrian Solomon.</p>
      <p>Astfel, printre categoriile de pensii speciale care urmează să fie eliminate odată cu adoptarea iniţiativei legislative se numără pensiile funcţionarului public parlamentar, personalului aeronautic civil navigant profesionist din aviaţia civilă din România, pensiile speciale ale judecătorilor CCR şi pensiile de serviciu ale membrilor corpului diplomatic consular al României.</p>
      <p>Propunerea legislativă pentru abrogarea pensiilor speciale iniţiată de USR a fost respinsă de Senat pe 26 martie 2018.</p>
      <p>Camera Deputaţilor va avea rol de for decizional.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>