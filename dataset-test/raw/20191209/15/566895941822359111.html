<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2598130/u-ternopoli-obiratimut-peremozca-konkursu-na-najkrasij-maket-rizdvanoi-sopki"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="У Тернополі обиратимуть переможця конкурсу на найкращий макет Різдвяної шопки"/>
    <meta property="og:description" content="До участі у конкурсі приймаються роботи від учасників без вікових обмежень"/>
  </head>
  <body>
    <article>
      <h1>У Тернополі обиратимуть переможця конкурсу на найкращий макет Різдвяної шопки</h1>
      <address><time datetime="2019-12-09T15:28:00+00:00">09 Dec 2019, 15:28</time> by <a rel="author">Антоніна Албул</a></address>
      <p>
        <i>Тернопільська міська рада оголосила конкурс на кращий макет Різдвяної шопки «Різдвяне диво». Проводиться він з 1 грудня 2019 року по 19 січня 2020 року.</i>
      </p>
      <p>До участі у конкурсі приймаються роботи від учасників без вікових обмежень: колективні (родинні, гуртові) та індивідуальні.</p>
      <p>Вимоги до конкурсного макету Різдвяної шопки: виготовлений учасником власноруч; техніка виконання довільна; змістовна відповідність автентичним зразкам; розмір по довшій стороні не перевищує - 70 см.; кількість макетів від учасника – необмежена.</p>
      <p>Заявки для участі у конкурсі подати до 5 січня 2020 року в управління культури і мистецтв Тернопільської міської ради за адресою: 46001, бульвар Шевченка,1 каб.31,  тел. 42-06-72, 52-67-32.</p>
      <p>Виставка поданих на конкурс макетів на кращу Різдвяну шопку відбудеться  у січні 2020 року.</p>
      <p>Переможців  конкурсу нагородять подякою міського голови та грошовою винагородою.</p>
    </article>
  </body>
</html>