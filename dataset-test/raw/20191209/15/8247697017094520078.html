<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33435-mercedes-atklaj-krosovera-gla-jaunas-paaudzes-izskatu-foto"/>
    <meta property="og:site_name" content="iAuto"/>
    <meta property="article:published_time" content="2019-12-09T15:11:00+00:00"/>
    <meta property="og:title" content="Mercedes atklāj krosovera GLA jaunās paaudzes izskatu (+ FOTO)"/>
    <meta property="og:description" content="Mercedes-Benz publicējis krosovera GLA dizaina skices ļaujot noprast, ko var gaidīt 11.decembrī, kad tiks sarīkota oficiālā prezentācija. Plašākai publikai gan jaunais modelis tiks parādīts vien pavasarī, Ženēvas 2020.gada autoizstādē."/>
  </head>
  <body>
    <article>
      <h1>Mercedes atklāj krosovera GLA jaunās paaudzes izskatu (+ FOTO)</h1>
      <address><time datetime="2019-12-09T15:11:00+00:00">09 Dec 2019, 15:11</time> by <a rel="author">iAuto</a></address>
      <p>Mercedes-Benz publicējis krosovera GLA dizaina skices ļaujot noprast, ko var gaidīt 11.decembrī, kad tiks sarīkota oficiālā prezentācija. Plašākai publikai gan jaunais modelis tiks parādīts vien pavasarī, Ženēvas 2020.gada autoizstādē.</p>
      <p>Jaunā GLA dizains veidots pēdējo Mercedes modeļu stilā, bet augstumā tas pastiepies par aptuveni 10 cm, kas padara to vairāk līdzīgu īstam SUV nevis paaugstinātam hečbekam ar kuru bieži vien tika jaukts pirmās paaudzes modelis.</p>
      <p>Zināms, ka motoru piedāvājumā iekļauts 1,3 litru benzīna četrcilindru agregāts, kas attīsta 163 Zs un izstrādāts sadarbībā ar Renault. Būs arī divlitru benzīna motors, bet dīzeļus pārstāvēs agregāti ar 116 un 190 Zs jaudu. Eksperti pieļauj, ka GLA versiju izvēli var papildināt īpaši jaudīgie AMG modeļi ar 306 un pat 421 Zs jaudu.</p>
      <p>Iepriekš tika ziņots, ka jaunais GLA iegūs aklās zonas kontroles palīgsistēmu ar funkciju, kas brīdinās par šķēršļiem, kas tuvojas no aizmugures brīdī, kad automašīnas vadītājs būs apstājies un grasīsies atvērt durvis. Pieejamo elektronisko palīgu sarakstā arī vairākas pusautomātiskas vadības sistēmas, kuru pamatā ir kameru un sensoru komplekss.</p>
      <figure>
        <img src="https://iauto.lv/_mm/i/20191209/33435_15ec3f64f27.jpg"/>
      </figure>
      <figure>
        <img src="https://iauto.lv/_mm/i/20191209/33435_25a16eecd6f.jpg"/>
      </figure>
      <figure>
        <img src="https://iauto.lv/_mm/i/20191209/33435_381f580b1f8.jpg"/>
      </figure>
    </article>
  </body>
</html>