<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/173988/foto-zadovoljstvo-sto-beograd-dobio-domacinstvo-predsednik-vucic-ugostio-generalnog-sekretara-fiba"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T15:38:00+00:00"/>
    <meta property="og:title" content="(FOTO) &quot;Zadovoljstvo je što je Beograd dobio domaćinstvo&quot; - Predsednik Vučić ugostio generalnog sekretara FIBA!"/>
    <meta property="og:description" content="Generalni sekretar FIBA Andreas Zagklis posetio je danas u pratnji predsednika Košarkaškog saveza Srbije Predraga Danilovića Predsedništvo Republike Srbije, gde ih je u svom kabinetu dočekao predsednik Srbije Aleksandar Vučić. Zvaničnoj poseti prisustvovali su i sportski direktor FIBA Zoran Radović i generalni sekretar KSS Zlatko Bolić."/>
  </head>
  <body>
    <article>
      <h1>(FOTO) "Zadovoljstvo je što je Beograd dobio domaćinstvo" - Predsednik Vučić ugostio generalnog sekretara FIBA!</h1>
      <h2>Generalni sekretar FIBA Andreas Zagklis posetio je danas u pratnji predsednika Košarkaškog saveza Srbije Predraga Danilovića Predsedništvo Republike Srbije, gde ih je u svom kabinetu dočekao predsednik Srbije Aleksandar Vučić. Zvaničnoj poseti prisustvovali su i sportski direktor FIBA Zoran Radović i generalni sekretar KSS Zlatko Bolić.</h2>
      <address><time datetime="2019-12-09T15:38:00+00:00">09 Dec 2019, 15:38</time> by <a rel="author">Republika</a></address>
      <p>Zagklis je predsedniku Vučiću poklonio oficijelnu FIBA loptu sa Svetskog prvenstva, dok je Vučić uzvratio prigodnim poklonom.</p>
      <p>Predsednik Košarkaškog saveza Srbije uručio je predsedniku Srbije Aleksandru Vučiću i generalnom sekretaru FIBA Andreasu Zagklisu dresove košarkaške reprezentacije Srbije sa njihovim imenima.</p>
      <p>U prijatnom razgovoru, Zagklis se zahvalio predsedniku Srbije Vučiću na njegovom angažovanju oko dobijanja organizacije kvalifikacionih olimpijskih turnira za seniorke i seniore.</p>
      <p>Predsednik Srbije Vučić istakao je u razgovoru sa čelnicima FIBA i KSS da je za našu zemlju veoma bitno da obe košarkaške reprezentacije izbore plasman na Olimpijske igre u Tokiju 2020.</p>
      <figure>
        <img src="https://www.republika.rs/data/images/2019-12-09/126781_img-20191209-wa0005_f.jpg?1575902115"/>
        <figcaption>Aleksandar Vučić i Andreas Zaglkis<cite>Kss.rs</cite></figcaption>
      </figure>
      <p>Posle posete Predsedništvu Srbije, prvi operativac FIBA Andreas Zagklis i sportski direktor FIBA Zoran Radović posetili su „Kuću košarke“, gde su ih ugostili predsednik KSS Predrag Danilović i generalni sekretar Zlatko Bolić.</p>
      <figure>
        <img src="https://www.republika.rs/data/images/2019-12-09/126782_img-20191209-105532-1-scaled_f.jpg?1575902125"/>
        <figcaption>
          <cite>Kss.rs</cite>
        </figcaption>
      </figure>
      <p>Zagklis je obišao sve sektore KSS i u prijatnom razgovoru sa zaposlenima izrazio zadovoljstvo što će Beograd biti domaćin kvalifikacionih olimpijskih turnira za seniorke i seniore.</p>
      <related>
        <h4>Pročitajte još:</h4>
        <a href="https://www.republika.rs/sport/kosarka/173961/najbolji-trojkas-zenita-propusta-mec-zvezdom"/>
        <a href="http://republika.rs/sport/kosarka/173951/Zeljko-Obradovic-NBA-mafija"/>
        <a href="http://republika.rs/sport/kosarka/173902/Fantasticna-dabl-dabl-partija-Nikole-Jokica-nedovoljna-pobedu-Denvera-protiv-Bruklina"/>
        <a href="http://republika.rs/sport/kosarka/173874/mogu-bez-Srbina-Bogdanovic-mnogo-rizikuje-protiv-Dalasa"/>
        <a href="http://republika.rs/sport/kosarka/173858/HIT-VIDEO-Bobi-izdominirao-parketu-postao-hit-internetu"/>
      </related>
    </article>
  </body>
</html>