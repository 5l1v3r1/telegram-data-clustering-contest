<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/ministerstvo-na-otbranata-otricha-da-gotvi-za-prodazhba-dyuni.html"/>
    <meta property="og:site_name" content="News.bg"/>
    <meta property="article:published_time" content="2019-12-09T15:29:52+00:00"/>
    <meta property="og:title" content="Министерство на отбраната отрича да готви за продажба дюни"/>
    <meta property="og:description" content="Дюни имало в имот със съседен идентификатор"/>
  </head>
  <body>
    <article>
      <h1>Министерство на отбраната отрича да готви за продажба дюни</h1>
      <address>
        <time datetime="2019-12-09T15:29:52+00:00">09 Dec 2019, 15:29</time>
      </address>
      <p>Министерство на отбраната отрича да готви за <b>продажба имот с дюни</b>. Изявлението е във връзка с публикации по повод решението на Министерски съвет от 5 декември затрансформация на имот <b>от публична държавна собственост в частна собственост</b> с предоставяне на права за управление на Министерство на отбраната.</p>
      <p>Имотът се намира в <b>местността "Акротирия", община Несебър, област Бургас.</b>Той е с незастроена площ от 31 311 кв. м., <b>в която не попадат природни забележителности - дюни</b>.</p>
      <p>За този имот няма реституционни претенции. <b>Няма пречка този поземлен имот</b> с идентификатор 51500.510.87<b> </b><b>да бъде обект на бъдещи разпоредителни действия,</b> заявяват от МО и уточняват, че <b>дюни има в друг имот</b> - с <b/>идентификатор 51500.510.88 и с площ от 7, 981 дка. Този имот е със статут на публична държавна собственост и не подлежи на разпоредителни действия от страна на Министерството на отбраната.</p>
      <p>И двата имота са приети в управление на Министерството на отбраната през 2010 г. като освободен войскови район.</p>
    </article>
  </body>
</html>