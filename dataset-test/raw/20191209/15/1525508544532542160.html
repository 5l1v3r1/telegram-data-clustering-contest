<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793499/%D8%AA%D9%86%D8%AF%DB%8C%D8%B3-%D8%AC%D8%B4%D9%86%D9%88%D8%A7%D8%B1%D9%87-%D9%88%D8%B1%D8%B2%D8%B4%DB%8C-%D8%AC%D8%A7%D9%85-%D8%AE%D9%88%D8%B4%D9%87-%DA%86%DB%8C%D9%86-%D8%AF%D8%B1-%D8%B4%D9%87%D8%B1%DA%A9%D8%B1%D8%AF-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:29:40+00:00"/>
    <meta property="og:title" content="با حضور استاندار چهارمحال و بختیاری؛ تندیس جشنواره ورزشی جام خوشه چین در شهرکرد رونمایی شد"/>
    <meta property="og:description" content="شهرکرد- تندیس جشنواره ورزشی جام خوشه چین در شهرکرد با حضور استاندار چهارمحال و بختیاری رونمایی شد."/>
  </head>
  <body>
    <article>
      <h1>با حضور استاندار چهارمحال و بختیاری؛ تندیس جشنواره ورزشی جام خوشه چین در شهرکرد رونمایی شد</h1>
      <address>
        <time datetime="2019-12-09T15:29:40+00:00">09 Dec 2019, 15:29</time>
      </address>
      <p>به گزارش <a href="https://www.mehrnews.com/">خبرنگار مهر</a>، تندیس ومدال های قهرمانی و احکام قهرمانی جام خوشه چین بعد از ظهر دوشنبه با حضور استاندار چهارمحال و بختیاری در شهرکرد رونمایی شد.</p>
      <p>آیین رونمایی از تندیس جام خوشه چین و مدال های قهرمانی با حضور اقبال عباسی استاندار چهارمحال و بختیاری و جمعی از مسئولان استانی در شهرکرد برگزار شد.</p>
      <figure>
        <img src="https://media.mehrnews.com/d/2019/12/09/4/3315797.jpg"/>
      </figure>
      <p>مدیر کل ورزش و جوانان چهارمحال وبختیاری  در ان مراسم گفت: جشنواره ورزش روستائیان و عشایر منطقه ۲ کشور با حضور استان های چهارمحال و بختیاری، فارس، اصفهان، بوشهر، هرمزگان و کهگیلویه و بویراحمد از ۲۰ آذرماه سال جاری با رقابت ۴۲۰ ورزشکار در قسمت آقایان و بانوان در شهرستان های شهرکرد و فارسان آغاز و دو روز ادامه دارد.</p>
      <p>حمید کریمی بیان کرد: آیین اختتامیه این مسابقات روز پنج شنبه ۲۱ آذرماه با حضور معاون توسعه مدیریت و منابع وزارت ورزش و جوانان برگزار خواهد شد.</p>
      <p>استاندار چهارمحال و بختیاری نیز در این مراسم گفت: چهارمحال و بختیاری ظرفیت های بسیاری برای توسعه ورزش دارد.</p>
      <p>اقبال عباسی بیان کرد: میزبانی رقابت های کشوری و بین المللی ورزش در این استان زمینه ساز توسعه ورزش در این استان است.</p>
      <p>وی بیان کرد:  ورود تیم  های ورزشی به استان نقش مهمی در توسعه دیگر بخش ها در این استان دارد.</p>
      <p>وی تاکید کرد: این استان به واسطه قرار گرفتن در ارتفاعات می تواند به یکی از مراکز مهم برای برگزاری اردوهای تیم ملی  تبدیل شود.</p>
    </article>
  </body>
</html>