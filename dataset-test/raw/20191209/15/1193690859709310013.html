<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kyiv/dekomunizatsiia-v-kyievi-sud-vyznav-zanonnym-pereimenuvannia-prospektiv-na-chest-bandery-i-shukhevycha-204337.html"/>
    <meta property="og:site_name" content="5 канал"/>
    <meta property="article:published_time" content="2019-12-09T15:04:00+00:00"/>
    <meta property="og:title" content="Декомунізація в Києві: суд визнав законним перейменування проспектів на честь Бандери і Шухевича"/>
    <meta property="og:description" content="Пів року тому Окружний адміністративний суд Києва скасував рішення Київської міськради про перейменування двох столичних проспектів"/>
  </head>
  <body>
    <article>
      <h1>Декомунізація в Києві: суд визнав законним перейменування проспектів на честь Бандери і Шухевича</h1>
      <address>
        <time datetime="2019-12-09T15:04:00+00:00">09 Dec 2019, 15:04</time>
      </address>
      <p>Перейменування проспектів Бандери і Шухевича у Києві – законне. Таке рішення виніс Шостий апеляційний суд столиці, передає "5 канал".</p>
      <p>Пів року тому Окружний адміністративний суд Києва скасував рішення Київської міськради про перейменування двох столичних проспектів: Московського – на честь Степана Бандери; генерала Ватутіна на честь Романа Шухевича.</p>
      <p>Тоді у суді повідомили, що рішення було ухвалено судом попередньої інстанції з огляду на порушення процедури щодо перейменування проспектів, а також у зв'язку з відсутністю належного обґрунтування цих рішень.</p>
      <p>Після цього Київська міська рада заявила, що повторно назве два проспекти на честь Степана Бандери і Романа Шухевича.</p>
      <p>Як повідомляв 5.ua, Український і<a href="https://www.5.ua/suspilstvo/zaborona-pereimenuvannia-prospektiv-kyieva-instytut-natspamiati-podav-apeliatsiiu-196764.html">нститут національної пам'яті подав апеляційну скаргу на рішення Окружного адміністративного суду</a> міста Києва щодо скасування рішень Київради про перейменування проспектів Московського та Генерала Ватутіна на Степана Бандери і Романа Шухевича.</p>
      <p> </p>
    </article>
  </body>
</html>