<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/svolta-sulla-morte-di-alessandro-sartor-fratelli-stella-non-sono-pi%C3%B9-accusati-di-omicidio-220685"/>
    <meta property="og:site_name" content="Oggi Treviso"/>
    <meta property="article:published_time" content="2019-12-09T15:09:51+00:00"/>
    <meta property="og:title" content="Svolta sulla morte di Alessandro Sartor: i fratelli Stella non sono più accusati di omicidio"/>
    <meta property="og:description" content="CISON DI VALMARINO – I fratelli Francesco ed Alberto Stella non sono più accusati di omicidio preterintenzionale per la morte del 45enne Alessandro Sartor, dello scorso 30 maggio."/>
  </head>
  <body>
    <article>
      <h1>Svolta sulla morte di Alessandro Sartor: i fratelli Stella non sono più accusati di omicidio</h1>
      <h2>Chiuse le indagini, ci sono quindici indagati</h2>
      <address>
        <time datetime="2019-12-09T15:09:51+00:00">09 Dec 2019, 15:09</time>
      </address>
      <p><b>CISON DI VALMARINO</b> – <b>I fratelli Francesco ed Alberto Stella non sono più accusati di omicidio preterintenzionale per la<a href="http://www.oggitreviso.it/interviene-sedare-rissa-muore-vittima-%C3%A8-alessandro-sartor-di-46-anni-210193"> morte del 45enne Alessandro Sartor</a></b><a href="http://www.oggitreviso.it/interviene-sedare-rissa-muore-vittima-%C3%A8-alessandro-sartor-di-46-anni-210193"> <b>(in foto), </b>dello scorso 30 maggio</a>. La Procura ha chiuso le indagini sul decesso dell’uomo, ci sono quindici indagati per rissa, ma è stata appunto derubricata l’accusa di omicidio preterintenzionale.<br/><br/> <br/><br/>I due fratelli di Farra di Soligo poco dopo che si erano verificati i fatti erano stati arrestati, ma pochi giorni dopo erano stati scarcerati. Rimangono in piedi<b> ora solo le accuse di rissa (per Francesco) e di lesioni (per Alberto). </b><br/><br/> <br/><br/>Alessandro Sartor, in base a quanto emerso anche dall’autopsia, <b>sarebbe morto per un infarto nel tentativo di sedare la rissa </b>che era scoppiata all’esterno del “Bakaro” di Tovena, dove lavorava. Determinante sarebbero stati una patologia cardiaca di cui soffriva ed il forte impatto emotivo di quei momenti.</p>
      <related>
        <h4>Dello stesso argomento</h4>
        <a href="http://oggitreviso.it/una-folla-di-oltre-500-persone-ha-detto-addio-ad-alessandro-sartor-rimarrai-sempre-nei-nostri-cuori"/>
        <a href="http://oggitreviso.it/marted%C3%AC-laddio-ad-alessandro-sartor-stroncato-da-un-infarto-46-anni-210662"/>
        <a href="http://oggitreviso.it/alessandro-morto-un-infarto-revocate-misure-cautelari-fratelli-stella-210436"/>
        <a href="http://oggitreviso.it/rissa-tovena-alessandro-stroncato-da-un-infarto-210389"/>
        <a href="http://oggitreviso.it/alessandro-muore-nella-rissa-fratelli-stella-carcere-si-dichiarano-innocenti-210283"/>
        <a href="http://oggitreviso.it/muore-sedare-rissa-indagini-tappeto-l%E2%80%99ipotesi-di-reato-%C3%A8-omicidio-preterintenzionale-210218"/>
        <a href="http://oggitreviso.it/farra-sartor-prende-posto-del-consigliere-uscente-vercelloni-124951"/>
      </related>
    </article>
  </body>
</html>