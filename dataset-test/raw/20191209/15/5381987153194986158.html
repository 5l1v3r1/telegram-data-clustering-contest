<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62532/fletcher-wan-bissaka-musi-poprawic-swoja-technike/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T15:09:00+00:00"/>
    <meta property="og:title" content="Fletcher: Wan-Bissaka musi poprawić swoją technikę"/>
    <meta property="og:description" content="Aaron Wan-Bissaka rozegrał znakomite zawody przeciwko Manchesterowi City (2:1). Darren Fletcher, były pomocnik Manchesteru United, wciąż jednak widzi obszary do poprawy u angielskiego defensora."/>
  </head>
  <body>
    <article>
      <h1>Fletcher: Wan-Bissaka musi poprawić swoją technikę</h1>
      <address><time datetime="2019-12-09T15:09:00+00:00">09 Dec 2019, 15:09</time> by <a rel="author" href="https://devilpage.pl/index/profile/pokaz/2/matheo/" target="_blank">matheo</a></address>
      <p>
        <b>Aaron Wan-Bissaka rozegrał znakomite zawody przeciwko Manchesterowi City (2:1). Darren Fletcher, były pomocnik Manchesteru United, wciąż jednak widzi obszary do poprawy u angielskiego defensora.</b>
      </p>
      <p>– Wan-Bissaka uwielbia się bronić i to na pewno dobrze się ogląda. Musi natomiast nieco lepiej radzić sobie z piłką przy nodze. Mam nadzieję, że pracuje na treningach nad przyjęciem i podaniami. Na razie nie widzę tego, aby miał być bocznym obrońcą, który będzie przypuszczał szturm na połowę przeciwnika – mówi Fletcher w rozmowie z <i>TV2</i>.<br/><br/>– Rozmawiałem z niektórymi z piłkarzy Manchesteru United i mówili, że żaden z zawodników nie minął jeszcze na treningu Wana-Bissaki w tym sezonie.<br/><br/>– To wygląda tak, jakby odmawiał przeciwnikom dostępu do bramki. Musi natomiast być lepszy technicznie, choć i tak jest fantastycznym bocznym obrońcą.<br/><br/>– Jeśli Aaron poprawi się pod względem techniki, to jego gra wskoczy na zupełnie inny poziom. To fantastyczny gracz defensywny i dorzuca swoje do gry Manchesteru United – dodaje Fletcher.</p>
    </article>
  </body>
</html>