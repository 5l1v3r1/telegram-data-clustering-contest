<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/christougenna-ston-kosmo-sto-parko-tou-7ou-dimotikou-scholeiou.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T15:10:00+00:00"/>
    <meta property="og:title" content="«Χριστούγεννα στον κόσμο» στο Πάρκο του 7ου Δημοτικού Σχολείου"/>
  </head>
  <body>
    <article>
      <h1>«Χριστούγεννα στον κόσμο» στο Πάρκο του 7ου Δημοτικού Σχολείου</h1>
      <address>
        <time datetime="2019-12-09T15:10:00+00:00">09 Dec 2019, 15:10</time>
      </address>
      <p>Για έκτη  συνεχή χρονιά η καρδιά των Χριστουγέννων θα χτυπήσει στο πάρκο της οδού Αποστολάκη, που έχει υιοθετηθεί τα τελευταία χρόνια από το 7<sup>ο</sup> δημοτικό σχολείο. «Μαθητές, δάσκαλοι και γονείς εργαζόμαστε πυρετωδώς για να στήσουμε το χριστουγεννιάτικο χωριό της γειτονιάς μας.</p>
      <p>Στόχος μας να τιμήσουμε αυτή την ξεχωριστή γιορτή του χρόνου, να περάσουμε όμορφες στιγμές όλοι μαζί και να αποδείξουμε ότι κανένας δε μπορεί να μας στερήσει τον εθελοντισμό, τη δημιουργία, το μεράκι και το χαμόγελο.</p>
      <p>«Χριστούγεννα στον κόσμο» λοιπόν από το απόγευμα της Παρασκευής  13 Δεκεμβρίου μέχρι το βραδάκι της Κυριακής 15  Δεκεμβρίου 2019.</p>
      <p>Με ένα πλούσιο πρόγραμμα  ,γεμάτο εκπλήξεις και καινούριες συνεργασίες ελπίζουμε να  ικανοποιήσουμε  τους  επισκέπτες όλων των ηλικιών.</p>
      <p>Ωστόσο αυτό που κρατά αμείωτο το ενδιαφέρον των μικρών μας φίλων είναι οι επτά «δοκιμασίες» με σκοπό να κερδίσουν τον τίτλο του βοηθού του Άι Βασίλη. Οι ξεχωριστές αυτές δοκιμασίες θα περιλαμβάνουν σε κάθε «σταθμό εργασίας» ένα πλούσιο ψυχαγωγικό και εκπαιδευτικό πρόγραμμα .</p>
      <p>Στιγμές γευστικής απόλαυσης μας περιμένουν στο μαγειρείο «οι 7 μάγοι ρει»,  στο καφενείο «οι 7μάγοι»και στο σοκολατόσπιτο.</p>
      <p>Για την άνετη,οικολογική και δωρεάν μετακίνησή μας θα έχουμε διαθέσιμο το ηλεκτρικό λεωφορείο του Δήμου Ρεθύμνης.</p>
      <p>Είστε όλοι καλεσμένοι μας</p>
      <p>Μαθητές – Δάσκαλοι – Νηπιαγωγοί – Γονείς του 7ου Δημ. Σχ.Ρεθύμνου  και  8ου Νηπιαγωγείου Ρεθύμνου</p>
      <p>Συνδιοργανωτές:Π.Ε. Ρεθύμνου,Δήμος Ρεθύμνης»</p>
    </article>
  </body>
</html>