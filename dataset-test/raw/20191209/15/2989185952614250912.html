<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430309-balgaria-e-strana-s-mnogo-visoko-nivo-na-choveshko-razvitie"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:20:00+00:00"/>
    <meta property="og:title" content="България е страна с много високо ниво на човешко развитие"/>
    <meta property="og:description" content="Това показва доклад на ООН"/>
  </head>
  <body>
    <article>
      <h1>България е страна с много високо ниво на човешко развитие</h1>
      <address><time datetime="2019-12-09T15:20:00+00:00">09 Dec 2019, 15:20</time> by <a rel="author" href="https://fakti.bg/author/rosen-stoychev" target="_blank">Росен Стойчев</a></address>
      <p>България е сред страните с много високо ниво на човешко развитие. Това показва доклад, базиран на Индекса на човешко развитие.</p>
      <p>Докладът характеризира човешкото развитие въз основа на показателите от миналата година.<br/>България е сред водещите балкански държави по този показател.</p>
      <p>Нашата страна има индекс 0.812. Това я нарежда на 52 място в класация от 189 държави. В региона по този показател са Словения с 24-то място, Кипър с 31-во място, Гърция с 32-ро място и Хърватия с 46-то място.</p>
      <p>Веднага след нас са Черна гора и Русия. Турция е на 59-то място. Тези три държави запълват списъка със страните с много висок индекс на човешко развитие.</p>
      <p>Сърбия оглавява втората категория. Тя е на 63-то място с показател от 0.799.</p>
      <p>С най-висок индекс на човешко развитие са Норвегия, Швейцария, Ирландия и Германия. Докладът е независим отчет на програмата на ООН, изготвен от водещи учени и <a href="https://www.zaplata.bg/upraviteli-i-eksperti/">експерти</a> в областта на развитието.</p>
    </article>
  </body>
</html>