<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/2k-games-oficjalnie-potwierdzilo-prace-nad-kolejna-odslona-serii-bioshock.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T15:33:00+00:00"/>
    <meta property="og:title" content="2K Games oficjalnie potwierdziło prace nad kolejną odsłoną serii BioShock"/>
    <meta property="og:description" content="Tytuł zmierza na konsole dziewiątej generacji i nie ukaże się zbyt prędko."/>
  </head>
  <body>
    <article>
      <h1>2K Games oficjalnie potwierdziło prace nad kolejną odsłoną serii BioShock</h1>
      <h2>Tytuł zmierza na konsole dziewiątej generacji i nie ukaże się zbyt prędko.</h2>
      <address><time datetime="2019-12-09T15:33:00+00:00">09 Dec 2019, 15:33</time> by <a rel="author">LM</a></address>
      <p>W najnowszym komunikacie prasowym <b>2K Games ogłosiło utworzenie nowego studia deweloperskiego pod szyldem Cloud Chamber. Jednocześnie dowiedzieliśmy się, że pierwszym projektem nowej ekipy będzie kolejna odsłona uznanej przez fanów serii BioShock</b>. Niestety nie poznaliśmy przy tej okazji zbyt wielu konkretów – wydawca ujawnił jedynie, że tytuł zmierza na konsole nowej generacji, a prace nad grą potrwają co najmniej kilka lat.</p>
      <figure>
        <img src="https://img6.gram.pl/beof20191209153443161hiav.jpg"/>
      </figure>
      <p>W dalszej części komunikatu głos zabrał Kelley Gilmore, który stanął na czele nowo powołanego zespołu. W komentarzu do omawianych tu doniesień zdradził, że <b>celem studia jest przesuwanie granic przekazu, który można dostarczyć za pośrednictwem takiego medium jak gry wideo. Zapewnił, że w gronie twórców znajdziemy wielu doświadczonych deweloperów</b>, a nie brakuje tam także osób, które pracowały nad wcześniejszymi odsłonami cyklu BioShock.<br/><br/>Warto tu na chwilę powrócić do<a href="https://www.gram.pl/news/2019/11/09/nowy-bioshock-porzuci-swoja-formule-na-rzecz-gry-uslugi.shtml"> pogłosek z początku listopada</a>, wedle których <b>2K Games faktycznie rozpoczęło prace nad BioShock, a sam projekt miał porzucić wcześniejszą formułę na rzeczy gry-usługi z długoletnim wsparciem</b>. Czy obie wiadomości coś łączy? Trudno jeszcze powiedzieć i zapewne na odpowiedź przyjdzie nam jeszcze nieco poczekać.<br/><br/>Tymczasem, <b>jeśli nowy BioShock, to jaki?</b></p>
      <figure>
        <img src="https://img6.gram.pl/eqie20191209153434482yius.jpg"/>
      </figure>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl.</a>
      </p>
    </article>
  </body>
</html>