<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.panorama.it/televisione/serie-tv/i-medici-3-terza-puntata-rai1/"/>
    <meta property="og:site_name" content="Panorama"/>
    <meta property="article:published_time" content="2019-12-09T15:23:18+00:00"/>
    <meta property="og:title" content="I Medici 3: le anticipazioni della terza puntata"/>
    <meta property="og:description" content="Tutto sul penultimo episodio della serie di Rai 1 con Daniel Sharman e Francesco Montanari, in onda lunedì 9 dicembre. Buoni ascolti per I Medici 3"/>
  </head>
  <body>
    <article>
      <h1>I Medici 3: le anticipazioni della terza puntata</h1>
      <h2>Tutto sul penultimo episodio della serie di Rai 1 con Daniel Sharman e Francesco Montanari, in onda lunedì 9 dicembre. Buoni ascolti per I Medici 3</h2>
      <address><time datetime="2019-12-09T15:23:18+00:00">09 Dec 2019, 15:23</time> by <a rel="author">Francesco Canino</a></address>
      <p><b>La morte di uno dei più acerrimi nemici di Lorenzo de Medici, </b><b>Papa Sisto IV, apre nuovi scenari</b> e provoca ulteriori scontri tra il Magnifico e Savonarola. Tra colpi di scena e inaspettate alleanze, ce n'è per tutti i gusti nella terza puntata de <b><a href="https://www.panorama.it/televisione/serie-tv/i-medici-3-cast-anticipazioni-rai1/">I Medici 3</a></b>, la serie evento di Rai 1 con <b>Daniel Sharman</b>, <b>Alessandra Mastronardi</b> <b>e Francesco Montanari</b>, che finora ha collezionato buoni ascolti. Ecco cos'accadrà nel penultimo episodio, in onda lunedì 9 dicembre su Rai 1.</p>
      <h3>I Medici 3, le anticipazioni della terza puntata</h3>
      <p>Papa Sisto IV (<b>John Lynch</b>) è morto. Lorenzo de Medici (<a href="https://www.panorama.it/televisione/serie-tv/i-medici-foto-video-cose-da-sapere-sulla-nuova-fiction-di-rai-1/"><b>Daniel Sharman</b></a>) e moglie Clarice (<b>Synnøve Karlsen</b>) si recano a Roma per tentare di influenzare l’elezione del nuovo Papa, ma devono confrontarsi con le trame del crudele Conte Riario (<b>Jack Roth</b>) che mira a far eleggere suo cugino Raffaele, grazie a complotti interni alla Curia.  </p>
      <p>I Medici troveranno un’inaspettata alleata in Caterina Sforza (<b>Rose Williams</b>), moglie di Riario, ma la vittoria finale verrà raggiunta non senza sacrifici. Il nuovo Papa Cybo, eletto grazie al denaro e all’influenza dei Medici, infatti, si rivela difficile da controllare e la parte avuta da Lorenzo nella sua elezione provoca la rabbia di Girolamo Savonarola (<a href="https://www.panorama.it/televisione/serie-tv/il-cacciatore-serie-rai-2/"><b>Francesco Montanari</b></a>), che <b>difende l’idea di una Chiesa guidata da Dio e non dalla politica</b>.</p>
      <p> </p>
      <h3>I Medici 3 - La terza puntata</h3>
      <slideshow>
        <figure>
          <img src="https://www.panorama.it/wp-content/uploads/2019/12/Francesco-Montanari-1000x600.jpg"/>
          <figcaption>1/9 Francesco Montanari Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/Neri-Marcor%C3%A8-1000x600.jpg"/>
          <figcaption>2/9 Neri Marcorè Credits: Ufficio Stampa/Angelo Turetta</figcaption>
        </figure>
        <figure>
          <img src="https://www.panorama.it/wp-content/uploads/2019/12/Montanari-Daniel-Sharman-1000x600.jpg"/>
          <figcaption>3/9 Francesco Montanari e Daniel Sharman Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/I-Medici-3-Mastronardi--1000x600.jpg"/>
          <figcaption>4/9 Alessandra Mastronardi in una scena de I Medici 3 Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/Synn%C3%B8ve-Karlsen-1000x600.jpg"/>
          <figcaption>5/9 Synnøve Karlsen Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/Rose-Williams-1000x600.jpg"/>
          <figcaption>6/9 Rose Williams Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/Alessandra-Mastronardi-Ragusa-1000x600.jpg"/>
          <figcaption>7/9 Alessandra Mastronardi Ragusa Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/Daniel-Sharman-1000x600.jpg"/>
          <figcaption>8/9 Daniel Sharman Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/12/I-Medici-3-1000x600.jpg"/>
          <figcaption>9/9 Il cast de I Medici 3 Credits: Ufficio Stampa/Fabio Lovino</figcaption>
        </figure>
        <figure>
          <img src="https://www.panorama.it/wp-content/uploads/2019/11/Giorgio-Marchesi-e-Gabriella-Pession-413x252.jpg"/>
          <figcaption>Oltre la soglia: le anticipazioni della quinta puntata Tutto sul penultimo episodio della serie di Canale 5 con Gabriella Pession e Giorgio Marchesi, in onda domenica 8 dicembre. Ascolti tiepidi per Oltre la sog...</figcaption>
        </figure>
        <figure>
          <img src="https://www.panorama.it/wp-content/uploads/2019/11/Pezzi-Unici-413x252.jpg"/>
          <figcaption>Pezzi Unici: le anticipazioni della qurta puntata Nuova puntata della serie con Sergio Castellitto e Irene Ferri, su Rai 1 domenica 8 dicembre. Ancora ottimi ascolti per Pezzi Unici, diretta da Cinzia Th To...</figcaption>
        </figure>
        <figure>
          <img src="https://www.panorama.it/wp-content/uploads/2019/12/Duilio-Giammaria-413x252.jpg"/>
          <figcaption>Duilio Giammaria: "Riporto le grandi inchieste in prima serata" Intervista con il conduttore di Petrolio, che torna su Rai 2 da venerdì 6 dicembre. Nella prima puntata di Petrolio, un lungo reportage su Amazon</figcaption>
        </figure>
        <figure>
          <img src="https://www.panorama.it/wp-content/uploads/2019/12/Eugenio-Campagna-413x252.jpg"/>
          <figcaption>X Factor 13, Eugenio Campagna: "Il palco, l'ansia, le strategie" Intervista al cantautore romano, eliminato durante la penultima puntata del talent condotto da Alessandro Cattelan. Giovedì 12 la finale con Robbie William...</figcaption>
        </figure>
      </slideshow>
      <h3>Lorenzo, la malattia e i debiti della banca</h3>
      <p><b>Mentre Lorenzo comincia a mostrare i primi sintomi di una grave malattia che lo porterà fino alla morte</b>, i suoi nemici politici decidono di attaccarlo mettendo in dubbio la solidità della Banca Medici, che vive un momento di grande instabilità e <b>si regge grazie al denaro sottratto in passato alle finanze cittadine</b>. Per coprire la perdita ed evitare la rovina, il Magnifico rischia di entrare in conflitto con la città di Sarzana, da cui proviene il suo consigliere Bruno Bernardi (<b>Johnny Harris</b>), di cui si scoprirà un fosco passato.</p>
      <figure>
        <iframe data-src="https://twitter.com/RaiUno/status/1204007788583772161?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nel frattempo, Tommaso Peruzzi (<b>Toby Regbo</b>), un tempo ardente sostenitore di Lorenzo, scopre le magagne della banca Medici: deciso a coprire uno scandalo che potrebbe portare all’esilio dei Medici,<b> Bernardi cerca di convincere Lorenzo ad eliminare Tommaso.</b></p>
      <h3>Per saperne di più: </h3>
      <ul>
        <li>
          <a href="https://www.panorama.it/televisione/serie-tv/i-medici-3-prima-puntata/">I Medici 3, la prima puntata</a>
        </li>
        <li>
          <a href="https://www.panorama.it/televisione/serie-tv/i-medici-3-seconda-puntata/">I Medici 3, la seconda puntata</a>
        </li>
        <li>
          <a href="https://www.panorama.it/televisione/serie-tv/pezzi-unici-sergio-castellitto-rai1/">Pezzi Unici: tutto sulla serie con Sergio Castellitto</a>
        </li>
      </ul>
      <p>© Riproduzione Riservata</p>
    </article>
  </body>
</html>