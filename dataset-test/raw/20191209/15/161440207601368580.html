<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/12/09/il-gioiello-sardo-da-750mila-euro-che-inguaia-l-ex-premier-malese-137-962734.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T15:07:10+00:00"/>
    <meta property="og:title" content="Il gioiello sardo da 750mila euro che inguaia l'ex premier malese"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">kuala lampur</h6>
      <h1>Il gioiello sardo da 750mila euro che inguaia l'ex premier malese</h1>
      <h2>Sarebbe stato acquistato a Porto Cervo per essere donato all'allora premier del Qatar</h2>
      <address>
        <time datetime="2019-12-09T15:07:10+00:00">09 Dec 2019, 15:07</time>
      </address>
      <p>C'è anche un gioiello sardo ad inguaiare l'ex primo ministro malese Najib Razak. A Kuala Lampur è in corso il processo all'ex premier sullo scandalo che riguarda il controverso fondo d'investimenti 1Malaysia Development Bhd (1MDB), creato dallo stesso Razak.</p>
      <p>Una società governativa per lo sviluppo del Paese i cui fondi, secondo l'accusa, sarebbero stati dirottati su conti privati dell'ex primo ministro.</p>
      <p>Diversi i capi d'accusa nei confronti di Razak: presunte tangenti, malversazioni e diversi regali effettuati, secondo i pm, utilizzando fondi sottratti da 1MDB.</p>
      <p>L'ex premier, testimoniando, ha dichiarato di avere il diritto di acquistare un regalo di compleanno per la moglie e regali per un ex leader del Qatar.</p>
      <p>Ha ammesso di aver speso 763.500 euro in Sardegna, dal gioielliere De Grisogono, per un regalo all'allora premier del Qatar Ahmed Jassim Al Thani. Tra i costosi regali, anche un orologio Chanel per la moglie, acquistato alle Hawaii per 130mila dollari.</p>
      <p>"Penso di avere il diritto di utilizzare i fondi come meglio ritengo", ha dichiarato in tribunale l'ex premier, rivendicando di essere persona "molto attenta alle spese".</p>
      <p>(Unioneonline/L)</p>
    </article>
  </body>
</html>