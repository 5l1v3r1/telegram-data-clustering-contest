<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ntvspor.net/futbol/umarim-fenerbahce-nin-teknik-direktoru-olurum-5dee451955ebb0192ced18a9"/>
    <meta property="og:site_name" content="NTVSpor.net"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="Alex de Souza'dan Fenerbahçe yanıtı: Umarım bir gün teknik direktör olurum"/>
    <meta property="og:description" content="Bir etkinlik için Türkiye'ye gelen Fenerbahçe'nin eski yıldızı Alex de Souza, hedeflerinin teknik direktörlük olduğunu söyledi. 2021'de diplomasını alacağını söyleyen Alex, &quot;Umarım bir gün Fenerbahçe'nin teknik direktörü olurum&quot; dedi."/>
  </head>
  <body>
    <article>
      <h1>Alex de Souza'dan Fenerbahçe yanıtı: Umarım bir gün teknik direktör olurum</h1>
      <h2>Bir etkinlik için Türkiye'ye gelen Fenerbahçe'nin eski yıldızı Alex de Souza, hedeflerinin teknik direktörlük olduğunu söyledi. 2021'de diplomasını alacağını söyleyen Alex, "Umarım bir gün Fenerbahçe'nin teknik direktörü olurum" dedi.</h2>
      <address><time datetime="2019-12-09T15:59:00+00:00">09 Dec 2019, 15:59</time> by <a rel="author">NTV Spor</a></address>
      <p>Ülkesi takımlarından ve eski kulübü Cruzerio'nun küme düşmesinden dolayı üzüldüğünü dile getirerek sözlerine başlayan Alex de Souza, "Benim desteğim her zaman daha önce oynadığım çalıştığım takımlarla birlikte. Desteğim dün gece onlarla birlikteydi; ancak maalsef olmadı. Cruzero 2. lige düştü ancak yaşadığım şehrin takımı Coritiba 1. lige çıktı." dedi.</p>
      <p>
        <b>"UMARIM BİR GÜN FENERBAHÇE'NİN TEKNİK DİREKRÖRÜ OLURUM"</b>
      </p>
      <p>Fenerbahçe'nin bu sezon şampiyonluk parolasıyla yola çıktığı yorumu üzerine Alex de Souza, "<b>Söyleylebileceklerim aslında çok kısıtlı. Sadece skorları takip edebiliyorum. Çok fazla yorum yapamacağım. Yorum yapsam da çok fazla speküle edilecektir. Fenerbahçe gibi büyük bir kulübün her zaman hedefi şampiyonluk olacaktır.</b> Çok takip edemediğim ve detaylara hakim olamadığım için de detaylı yorum yapamıyorum. Planlarımda bir değişiklik olmasa 2021'in ortasına doğru teknik direktörlükle ilgili belgelerimi hazırlamış olacağım. <b>Umarım bir gün Fenerbahçe'nin teknik direktörü olurum. Teknik direktörlük için hala zamanım var. Bununla ilgili bir süreç var.</b>" diye konuştu.</p>
      <p>Emre ve Volkan'la birlikte Fenerbahçe'de görev alacağı söylemleri için ise Alex de Souza, "<b>Aslında bu soruları biraz komik buluyorum. Fenerbahçe'nin halihazırla bir başkanı ve yönetim kurulu var. Alex de Souza olarak kendimi Fenerbahçe'ye veya herhangi bir takıma alamıyorum. Bunlarla ilgili soruları Fenerbahçe yönetimi yanıtlamalı</b>." ifadelekini kullandı.</p>
      <p>
        <b>"-NE ZAMAN FENERBAHÇE'YE HOCA OLACAKSIN?- SORUSUNU FENERBAHÇELİ YÖNETİCİLER YANITLAYACAK"</b>
      </p>
      <p>Teknik direktörlük kariyeriyle ilgili sorular için de Alex "Futbol kariyerimi bitirdikten sonra ilk hedefim sahalardan ve futbolculuk dönemindeki yıpranmışlığı gidermek için biraz ailemle zaman geçirmekti ve toparlanmaktı. Şu anda teknik direktörlükle sahalara dönme fikrim sıcak. Bir süreç var. <b>Alex ne zaman Fenerbahçe'ye hoca olacaksın? Bununla ilgili yanıtı Fenerbahçeli yöneticiler verecek. Şartlar uygun olursa benim için gurur olur</b>. Emre hala oynuyor. Milli Takım'la, Avrupa Şampiyonasına gitme başarısı gösterdi. Volkan şu anda teknik heyette. Biraz zamana yayıp kendileriyle ilgili takdiri görme zamanı. Brezilya'ya gidip kurslarıma devam edeceğim, belgelerimi aldıktan sonra hep birlikte neler olacağını göreceğiz." açıklamalarını yaptı.</p>
      <p>Başkan Ali Koç'un kendisini takımda görmek istediği yorumu için de konuşan Alex, "O zaman o günü bekleyelim" demekle yetindi.</p>
      <figure>
        <img src="https://cdn.ntvspor.net/ce2e4f4f5be24a7f867cd09a650c8345.jpg?&amp;mode=crop&amp;w=940&amp;h=626.6666666666666"/>
      </figure>
      <p>
        <b>"ACELEM YOK"</b>
      </p>
      <p>"2021'de Türkiye'ye gelme durumu var mı?" sourusunu da Brezilyalı, "Şu anda şundan bahsedebilirim. 2021'e kadar kurslarımı tamamlayıp diplomamı alıp bu süre zarfında ailemle yapmam gerekenleri yapıp ondan sonra hayat bana ne gösterecek ona bakmak gerekecek. <b>Sizler benim için biraz daha acaeleci edip planlara dahil ediyorsunuz. Benim acelem yok. Teknik direktör olduktan sonra hayatın bana neler getirdiğine bakacağım</b>" sözleriyle yanıtladı.</p>
      <p>Bu gelişinde fazla kalmayacağını kaydeden Alex de Souza, "Fenerbahçe'yle herhangi bir temasım olmayacak. Uzun süre kalmayacağım. Buradaki dostlarımla biraz zaman geçireceğim. daha sonr8a Brezilya'ya döneceğim" dedi.</p>
      <p>Fenerbahçe'yle Brezilya'daki bir oyuncuyu takip etmesi talebi gelip gelmediği yönündeki sorusunu ise Alex, "Fenerbahçe ve yönetimle başkanımız Ali Koç'la ilişkim sabit. Fırsat bulduğumuzda mutlaka fikir alışverişinde bulunuyoruz. Daha önce Ali Koç'la oturup konuştuk: Kendi fikirlerimi, üzerime düşen kısmıyla her zaman söyledim. Fenerbahçe'nin transfer komitesiyle herhangi bir bağlantım yok. Fenerbahçe'nin sportif direktörü ve futbol profesyonelleri var. Fikir belirtiyorum; ancak herhangi bir tebebbüsüm olmadı" ifadeleriyle yanıtladı.</p>
      <p>
        <b>"FALCAO, HAGİ İLE KARŞILAŞTIRILMAMALI"</b>
      </p>
      <p>Falcao'nun aldığı paraya karşın Galatasaray'daki performansının tartışıldığı yönündeki görüş üzerine de Brezilyalı, "Falcao'yu tanımıyorum. Kendisinin başarılarını ya da saha içinden tanıyorum. Fransa ve İspanya'da gol kralı olan bir futbolcu. Kendisinden beklentinin fazla olması kadar doğal bir şey olamaz. Ancak Galatasaray'da Hagi, Fenerbahçe'de ise gelen bir oyuncunun da Alex'le karşılaştırılması kadar büyük bir haksızlık olmaz. Hagi Galatasaray'da ben Fenerbahçe'de oynadık. Hikayemiz bitti. Hikayesi yeni başlamış bir insanı hikayesi bitmiş insanla karşılaştırmak kadar saçma bir şey yok. Falcao'nun kalitesi ortada. Olur olmaz karşılaştırılamaz. Hagi ile karşılaştırılması, Fenerbahçe'de de benimle karşılaştırılması kadar haksızlık olamaz" açıklamalarını yaptı.</p>
      <p>Fenerbahçe'ye bir 10 numara tavsiyesi olup olmayacağı sorusuna da Alex de Souza, "Dünya futbolunda buraya gelip başarılı olacak 10 numaralar bulursunuz. Ama bunu bana sormayın. Fenerbahçe'nin bu konularda ilgili yetkilileri var. Yoksa dünya futbolunda Fenerbahçe'ye katkı sağlayacak 10 numaralar olacaktır." diye konuştu.</p>
    </article>
  </body>
</html>