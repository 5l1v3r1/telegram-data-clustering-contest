<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/12/09/scoperte-stelle-che-si-muovono-lentamente-nella-via-lattea/"/>
    <meta property="og:site_name" content="Lega Nerd"/>
    <meta property="article:published_time" content="2019-12-09T15:03:33+00:00"/>
    <meta property="og:title" content="Scoperte stelle che si muovono lentamente nella Via Lattea"/>
    <meta property="og:description" content="Le stelle della nostra galassia appartengono a due gruppi che hanno caratteristiche differenti in termini di velocità di rotazione e di composizione"/>
  </head>
  <body>
    <article>
      <h1>Scoperte stelle che si muovono lentamente nella Via Lattea</h1>
      <address><time datetime="2019-12-09T15:03:33+00:00">09 Dec 2019, 15:03</time> by <a rel="author" href="https://leganerd.com/author/newsbot15/" target="_blank">Newsbot15</a></address>
      <p>
        <i>Le stelle della nostra galassia appartengono a due gruppi che hanno caratteristiche differenti in termini di velocità di rotazione e di composizione chimica: è possibile che si siano creati in tempi diversi durante il processo di formazione della Via Lattea.</i>
      </p>
      <p>Lo studio condotto dall’<i>Istituto nazionale di astrofisica</i> grazie ai dati raccolti dalla missione <a href="https://it.wikipedia.org/wiki/Satellite_Gaia">Gaia</a> dell’<b>ESA</b> e alle informazioni chimiche su un campione di quarantamila stelle della <a href="https://it.wikipedia.org/wiki/Sloan_Digital_Sky_Survey">Sloan Digital Sky Survey</a> (<b>Sdss</b>) ha rilevato che ci sono gruppi di stelle che si muovono a velocità differenti all’interno della <b>Via Lattea</b>.</p>
      <aside>Il <b>disco galattico</b> è la regione dove si raggruppano la maggior parte delle stelle e del gas di una galassia a spirale come la Via Lattea.</aside>
      <p>Le <b>stelle</b> della componente del disco conosciuto come <b>Thick disk</b> (<i>Td</i>) disco spesso, hanno una velocità di rotazione attorno al centro galattico di circa 180 km al secondo, quelle della nuova componente, denominata <b>Metal weak thick disk</b> (<i>Mwtd),</i> disco spesso povero di metalli, ruotano più lentamente a circa 150 km al secondo.</p>
      <p>Inoltre le stelle appartenenti al <b>Mwtd</b> sono più povere di metalli e hanno maggiore energia raggiungendo distanze maggiori dal piano galattico.</p>
      <p>Il team di ricercatori ha combinato i <b>dati</b> raccolti dei <a href="https://it.wikipedia.org/wiki/Momento_angolare">momenti angolari</a> con le composizioni chimiche delle stelle determinando così il secondo gruppo di stelle del disco <b>Mwtd </b>e di poterlo datare come formazione più giovane rispetto al <b>Td</b>.</p>
      <p><b>Momenti angolari</b> simili individuano una stessa origine delle stelle: i dati mostrano che i risultati si raggruppano principalmente su due grandezze differenti.</p>
      <p><b>La composizione chimica</b>: povera di elementi pesanti ma ricca di elementi del gruppo dI magnesio e dI titanio suggeriscono una formazione antecedente al <b>Td</b>.</p>
      <blockquote>Erano più di vent’anni che si cercava di risolvere questo puzzle. Infatti si pensava che il Mwtd non fosse altro che un’estensione del disco spesso e non una popolazione indipendente con origini astrofisiche diverse.</blockquote>
      <p>Ha commentato <b>Daniela Carollo</b> ricercatrice dell’Istituto nazionale di astrofisica.</p>
      <p>Diverse sono le <b>ipotesi</b> che spiegherebbero la generazione dei due dischi, da fusioni successive o fenomeni interni, e saranno testate attraverso modelli teorici e simulazioni di formazione di galassie come la <b>Via Lattea</b>.</p>
      <p>I risultati sono stati pubblicati sul <i>The Astrophysical Journal. </i></p>
      <p> </p>
      <ul>
        <li><a href="https://iopscience.iop.org/article/10.3847/1538-4357/ab517c">Evidence for the Third Stellar Population in the Milky Way’s Disk</a> (iopscience.iop.org)</li>
        <li><a href="https://www.media.inaf.it/2019/12/06/metal-weak-thick-disk/">Stelle lente e “anemiche” nel disco della Via Lattea</a> (media.inaf.it)</li>
        <li>Credit Image Gerhard Gellinger</li>
      </ul>
    </article>
  </body>
</html>