<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/uppgifter-fler-kameror-och-storre-batteri-i-galaxy-s11"/>
    <meta property="og:site_name" content="Mobil"/>
    <meta property="article:published_time" content="2019-12-09T15:31:00+00:00"/>
    <meta property="og:title" content="Uppgifter: Fler kameror och större batteri i Galaxy S11"/>
    <meta property="og:description" content="Det har blivit allt svårare för Samsung att hålla kommande telefoner hemliga. Senast ut i floran av rykten är uppgifter om kamerorna och batteriet."/>
  </head>
  <body>
    <article>
      <h6 class="kicker">Läckorna avlöser varandra</h6>
      <h1>Uppgifter: Fler kameror och större batteri i Galaxy S11</h1>
      <address><time datetime="2019-12-09T15:31:00+00:00">09 Dec 2019, 15:31</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Det har blivit allt svårare för Samsung att hålla kommande telefoner hemliga. Senast ut i floran av rykten är uppgifter om kamerorna och batteriet.</b></p>
      <p>En huvudsensor med en upplösning på 108 megapixlar, en ultravidvinkellins, en zoomlins med 5x optisk zoom samt en Time of Flight-sensor. Ja, det är kamerauppställningen på bakstycket av Samsungs kommande flaggskeppstelefon Galaxy S11, om man får tro de senaste uppgifter som nu läckt ut. Det är inte bara en källa som kommit med uppgifterna, utan det handlar om allt från personer med insyn i Samsungs arbete med telefonen till diverse techläckare som redovisat andra källor. Samsung har på senare år fått allt svårare att hålla tätt när det gäller uppgifter om kommande telefonmodeller, något som även andra tillverkare tycks uppleva. Kanske är det helt enkelt för svårt med så många oliak underleverantörer och med dagens massiva informationsflöde att hemlighålla specifikationer, och så finns förstås möjligheten att man helt enkelt inte har särskilt mycket emot den så kallade buzz som de här läckorna ändå skapar. Oavsett vilket så kan vi konstatera det mesta redan var känt om både Galaxy S10 och Note 10-telefonerna när de väl släpptes. </p>
      <h3>Batteri på 5000 mAh</h3>
      <p>Ett annat rykte som har seglat upp kring Galaxy S11 Plus är att telefonen kommer att begåvas med ett mycket kraftfullt batteri på hela 5 000 mAh. Inte för att dagens Galaxy S-telefoner har några direkt dåliga batterier, men det är onekligen inte telefonernas absolut starkaste sida heller. Galaxy S10 Plus har ett batteri på 4 100 mAh. Hur kännbar skillnaden blir jämfört med föregångaren återstår att se. Rykten har nämligen gjort gällande att Galaxy S11 kommer att få en skärm med en bilduppdateringsfrekvens på hela 120 Hz, vilket utan tvekan kommer att kräva betydligt mer av batteriet. Batteriuppgifterna kommer både från sajten 91Mobiles och techläckaren Ice Universe, som båda har publicerat bilder på vad som påstås vara batteriet till S11. Telefonerna i S11-serien förväntas offentliggöras i samband med ett event någon gång i mitten eller slutet av februari 2020.</p>
      <p>Annons</p>
      <footer>Källa <br/><a href="https://bgr.com/2019/12/06/galaxy-s11-plus-specs-leaked-108mp-camera-5x-zoom-and-120hz-screen/">Läckor avslöjar detaljer om Galaxy S11-serien</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/samsung-galaxy-s11-ser-ut-att-fa-en-speciell-sensor-for-nattfoton"/>
        <a href="https://www.mobil.se/nyheter/bildlacka-det-har-kan-vara-samsungs-galaxy-s11"/>
      </related>
    </article>
  </body>
</html>