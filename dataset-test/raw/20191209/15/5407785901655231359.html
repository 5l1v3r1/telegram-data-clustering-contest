<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/tekirdag-misafir-kaldigi-evin-sahibini-oldurdu-12701591-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T15:32:24+00:00"/>
    <meta property="og:title" content="Tekirdağ misafir kaldığı evin sahibini öldürdü"/>
    <meta property="og:description" content="Misafir kaldığı evin sahibini öldürdüTEKİRDAĞ'da Hasan Yavuz(72), bir süredir evinde misafir olarak kalan H.B.Ç.(69) tarafından boğazından bıçaklanarak öldürüldü."/>
  </head>
  <body>
    <article>
      <h1>Tekirdağ misafir kaldığı evin sahibini öldürdü</h1>
      <address>
        <time datetime="2019-12-09T15:32:24+00:00">09 Dec 2019, 15:32</time>
      </address>
      <p>Misafir kaldığı evin sahibini öldürdü</p>
      <p><a href="https://www.haberler.com/tekirdag/"><b>TEKİRDAĞ</b></a>'da Hasan Yavuz(72), bir süredir evinde misafir olarak kalan H.B.Ç.(69) tarafından boğazından bıçaklanarak öldürüldü.</p>
      <p>Olay, merkez Süleymanpaşa ilçesinin Yavuz Mahallesi'nde gece meydana geldi. Evde bir kişinin öldüğü yönünde ihbar üzerine daireye giden <a href="https://www.haberler.com/polis/"><b>polis</b></a> ekipleri, Hasan Yavuz'u kanepenin üzerinde kanlar içinde buldu. Olay yerine gelen sağlık ekiplerinin yaptığı incelemede yalnız yaşadığı belirtilen Yavuz'un boyun kısmında bıçaklandığını belirledi. Yavuz'un cesedi otopsi yapılmak üzere hastane morguna kaldırıldı.</p>
      <p><a href="https://www.haberler.com/tekirdag/"><b>Tekirdağ</b></a> Emniyet Müdürlüğü Asayiş Şube Müdürlüğü Cinayet Büro ekipleri yaptıkları çalışmada, öldürülen Yavuz'un yaklaşık 6 aydır evinde H.B.Ç.'nin misafir olarak kaldığın tespit etti. Polis, H.B.Ç.'yi gözaltına alarak ifadesine başvurdu. H.B.Ç., cinayeti kendisinin işlediğini itiraf ederek, "Gece tartıştık, bir anlık öfkeyle olay gerçekleşti" dedi.</p>
      <p>Emniyetteki soruşturmasının ardından mahkemeye çıkarılan H.B.Ç., 'kasten adam öldürmek' suçundan tutuklandı.</p>
      <figure>
        <img src="https://foto.haberler.com/haber/2019/12/09/tekirdag-misafir-kaldigi-evin-sahibini-oldurd-12701591_o.jpg"/>
      </figure>
      <p>Kaynak: DHA</p>
      <h3>Haber Videosu</h3>
      <p>: <a href="https://www.haberler.com/video/tekirdag-misafir-kaldigi-evin-sahibini-oldurdu-12701591-videosu/">Tekirdağ misafir kaldığı evin sahibini öldürdü</a></p>
    </article>
  </body>
</html>