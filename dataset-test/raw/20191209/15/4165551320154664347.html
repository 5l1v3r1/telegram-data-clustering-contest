<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727749/tatyana-lolova-aktrisa-stoyanka-e-teatarat-tya-e-zhiznelyubieto-i-shte-ya-obichame-dokato-ni-ima.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:19:00+00:00"/>
    <meta property="og:title" content="Татяна Лолова, актриса: Стоянка е театърът, тя е жизнелюбието и ще я обичаме, докато ни има"/>
    <meta property="og:description" content="София. Стоянка е жива. Стоянка е театърът. Стоянка е жизнелюбието и ще я обичаме, докато ни има. Това каза актрисата Татяна Лолова по време на поклонението на великата българска актриса Стоянка Мутафова, предаде репортер на Агенция „Фокус“. „Тя беше неповторима сама по себе си. В нея имаше една лекота, една ведрост, която осмисляше живота ѝ“, допълни актьорът Христо Гърбов."/>
  </head>
  <body>
    <article>
      <h1>Татяна Лолова, актриса: Стоянка е театърът, тя е жизнелюбието и ще я обичаме, докато ни има</h1>
      <address><time datetime="2019-12-09T15:19:00+00:00">09 Dec 2019, 15:19</time> by <a rel="author">Агенция "Фокус"</a></address>
      <p><b><i>София. </i></b>Стоянка е жива. Стоянка е театърът. Стоянка е жизнелюбието и ще я обичаме, докато ни има. Това каза актрисата Татяна Лолова по време на поклонението на великата българска актриса Стоянка Мутафова, предаде репортер на <b>Агенция „Фокус“</b>.<br/><br/>„Тя беше неповторима сама по себе си. В нея имаше една лекота, една ведрост, която осмисляше живота ѝ“, допълни актьорът Христо Гърбов. По думите му тя трябва да бъде пример за бъдещия ни живот. „Празнината след нея на сцената не може да бъде запълнена, защото всеки артист е неповторим. В мен тя ще остане един велик спомен като голяма актриса и добър човек, който аз обичам“, посочи още актьорът. <br/>Зорница КОСТАДИНОВА</p>
    </article>
  </body>
</html>