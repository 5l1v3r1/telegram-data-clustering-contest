<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/obeti-vybuchu-panelaku-dedecek-zoufale-cekal-na-zachranu-jiny-muz-spadl-z-12-patra"/>
    <meta property="og:site_name" content="eXtra.cz"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="Oběti výbuchu v paneláku: Dědeček zoufale čekal na záchranu, jiný muž spadl z 12. patra"/>
    <meta property="og:description" content="Páteční tragédie ve slovenském Prešově si vyžádala sedm životů. Mluví se ještě o osmé oběti, hasiči ale stále nenašli tělo. Mezi zemřelými je i senior, jehož fotografie se stala symbolem neštěstí. Starší pán s vyděšeným výrazem hleděl na následky exploze. V troskách zahynul s milovanou manželkou. Výbuch nepřežil ani muž středního věku, který se přes balkón snažil dostat o patro níž. Neudržel se a z hrozivé výšky se zřítil."/>
  </head>
  <body>
    <article>
      <h6 class="kicker">prešovská tragédie</h6>
      <h1>Oběti výbuchu v paneláku: Dědeček zoufale čekal na záchranu, jiný muž spadl z 12. patra</h1>
      <address><time datetime="2019-12-09T15:59:00+00:00">09 Dec 2019, 15:59</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/12/b8/12b87d9-249059-snimek-obrazovky-2019-12-09-v-15-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz, Topky.sk – Dušan Orančák</cite>
          </figcaption>
        </figure>
        <figure>
          <img src="https://www.extra.cz/images/thumbs/bd/e7/bde7ca2-249057-profimedia-0486835578-2560x0-shrink.jpg"/>
          <figcaption>Tohle zůstalo z vybuchlého paneláku.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/a2/f5/a2f53bd-249054-profimedia-0486863268-2560x0-shrink.jpg"/>
          <figcaption>Hasiči vyprošťují bezvládné tělo jedné z obětí.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/7a/dd/7add630-249058-snimek-obrazovky-2019-12-09-v-15-2560x0-shrink.png"/>
          <figcaption>Dědeček čekal na záchranu, bohužel zemřel i s milovanou manželkou.<cite>Topky.sk – Dušan Orenčák</cite></figcaption>
        </figure>
        <figcaption>
          <a href="https://www.extra.cz/obeti-vybuchu-panelaku-dedecek-zoufale-cekal-na-zachranu-jiny-muz-spadl-z-12-patra/galerie/4">+ Dalších 17 fotografií</a>
        </figcaption>
      </slideshow>
      <p>
        <b>Páteční tragédie ve slovenském Prešově si vyžádala sedm životů. Mluví se ještě o osmé oběti, hasiči ale stále nenašli tělo. Mezi zemřelými je i senior, jehož fotografie se stala symbolem neštěstí. Starší pán s vyděšeným výrazem hleděl na následky exploze. V troskách zahynul s milovanou manželkou. Výbuch nepřežil ani muž středního věku, který se přes balkón snažil dostat o patro níž. Neudržel se a z hrozivé výšky se zřítil.</b>
      </p>
      <p>Sedm mrtvých. Taková je dosavadní bilance <a href="https://www.extra.cz/tragicky-vybuch-v-presove-zaznamenan-na-videu-obeti-bude-vice-moje-dcera-skocila-z-balkonu">mohutné exploze v paneláku ve slovenském Prešově.</a> Výbuch způsobil únik plynu, který obyvatelé nahlásili jen několik minut před tragédií. Bohužel už bylo příliš pozdě. Někteří lidé umírali vinou exploze, jiné zabil následný požár.</p>
      <p>To byl i případ zoufalého seniora, jehož fotografie se stala symbolem velkého neštěstí. Muž nešťastně hleděl ze zdemolovaného věžáku na následky výbuchu. Přežil ho i s milovanou manželkou. Osudným se jim stalo čekání na záchranu. Podle slovenského portálu <a href="https://www.topky.sk/cl/100370/1844661/Svedkovia-prehovorili-o-sekundach-hrozy--Posledna-veta-pred-vybuchom-aj-smutny-osud-muza-z-balkona">topky.sk</a> se k nim hasiči nedostali včas, protože exploze zničila schodiště a vysokozdvižná plošina se do nejvyšších pater nedostala.</p>
      <h3>Pád z 12. patra</h3>
      <p>Tatínka, který beznadějně čekal na vyproštění, poznala na záběrech zdrcená dcera. <b>„Moje maminka tam určitě zůstala. A otec byl ten, který je na tom záběru, ten děda,“</b> řekla televizi Markíza.</p>
      <p>Marný boj o záchranu holého života svedl i 40letý muž. Před plameny chtěl utéct do nižšího poschodí, cesta přes balkón se mu stala osudnou. <a href="https://www.extra.cz/vybuch-v-presove-ma-7-potvrzenych-obeti-doslo-k-poruseni-predpisu-tvrdi-hasici">Neudržel se a z 12. patra se zřítil na zem.</a></p>
      <p>Velké množství lidí tragédii přežilo, a to včetně malých dětí i jednoho novorozence. <a href="https://www.extra.cz/mrazive-vypovedi-svedku-vybuchu-v-presove-skakali-jsme-z-balkonu-nic-jineho-se-delat-nedalo">Nájemníci z nižších poschodí skákali ven z oken</a>, ti ve vyšších patrech bohužel takové štěstí neměli. Únik plynu byl nahlášen ve 12.12, ve 12.21 už bylo po explozi. Policisté už obvinila tři lidi, které bude stíhat ve vazbě.</p>
      <h3>Transparentní účet</h3>
      <p>Bezprostředně po neštěstí vznikl transparentní účet na pomoc pozůstalým i přeživším, kteří přišli o své domovy. Doposud se podařilo vybrat už téměř 10 milionů korun.</p>
      <p><b>Číslo transparentního účtu:</b> SK90 7500 000­0 0040 0859 1­229 <b>Variabilní symbol:</b> 6122019</p>
    </article>
  </body>
</html>