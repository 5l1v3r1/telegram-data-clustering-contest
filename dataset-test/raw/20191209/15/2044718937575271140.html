<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/firstclass/2019/12/09/elarverezik-a-vilag-legnagyobb-magankezben-levo-skotwhisky-gyujtemenyet/"/>
    <meta property="og:site_name" content="Vezess"/>
    <meta property="article:published_time" content="2019-12-09T15:46:22+00:00"/>
    <meta property="og:title" content="Elárverezik a világ legnagyobb, magánkézben lévő skótwhisky-gyűjteményét"/>
    <meta property="og:description" content="Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak."/>
  </head>
  <body>
    <article>
      <h1>Elárverezik a világ legnagyobb, magánkézben lévő skótwhisky-gyűjteményét</h1>
      <address><time datetime="2019-12-09T15:46:22+00:00">09 Dec 2019, 15:46</time> by <a rel="author" href="https://www.vezess.hu/author/kovacs-miklos/" target="_blank">Kovács Miklós</a></address>
      <p>
        <b>Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 - 3,1 milliárd forint) várnak.</b>
      </p>
      <p>Az ausztráliai székhelyű Whisky Auctioner az interneten tartja az árverést jövőre – írta a BBC hírportálja. Az aukciósház leírása szerint a gyűjtemény “a 20. századi skótwhisky-lepárló üzemeket a legteljesebben bemutató, legnagyobb kollekció”.</p>
      <p>A palackokat egy 2014-ben elhunyt amerikai üzletember hagyatékából adják el. A coloradói Richard Gooding, aki az üdítőital-iparban dolgozott, több mint 20 éven át gyűjtötte a skót whiskyt. A gyűjteményben már egykor híres skót lepárlók, mint a Stromness vagy a Dallas Dhu palackjai is szerepelnek, de a világ legkeresettebb whiskyjei, a The Macallan 1926  Valerio Adamija vagy 1926 Fine and Rare-je is megtalálhatók.</p>
      <p>Októberben majdnem másfél millió fontot adtak egy The Macallan 1926 egy palackjáért egy árverésen. A kollekciót eddig Gooding coloradói házának egy külön a whiskyk számára fenntartott szobájában őrizték.</p>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <pic src="https://vezess2.p3k.hu/app/uploads/2019/11/a18f1353-c624-4065-bec1-f67cadea3a8e-196x131.png"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">
              <b>Amíg kint tombol a tél, a négy fal között éghet a zsír<br/></b>
            </a>
            <a href="https://www.vezess.hu/firstclass/2019/11/25/amig-kint-tombol-a-tel-a-negy-fal-kozott-eghet-a-zsir/">Jönnek a téli hónapok, de ez gyenge kifogás az edzés…</a>
          </td>
        </tr>
      </table>
      <footer>Forrás: MTI</footer>
    </article>
  </body>
</html>