<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/bologna-zlatan-kommer-inte-hit/"/>
    <meta property="og:site_name" content="DN.SE"/>
    <meta property="article:published_time" content="2019-12-09T15:11:28+00:00"/>
    <meta property="og:title" content="Bologna: Zlatan kommer inte hit"/>
    <meta property="og:description" content="Zlatan kommer inte att spela för Bologna i vår. Det blir inget av klubbens intresse, säger klubbchefen Walter Sabatini."/>
  </head>
  <body>
    <article>
      <h1>Bologna: Zlatan kommer inte hit</h1>
      <address><time datetime="2019-12-09T15:11:28+00:00">09 Dec 2019, 15:11</time> by <a rel="author" href="https://www.dn.se/av/malena-johansson/" target="_blank">Malena Johansson</a></address>
      <p>
        <b>Zlatan kommer inte att spela för Bologna i vår. Det blir inget av klubbens intresse, säger klubbchefen Walter Sabatini.<br/>– Han har gjort andra val, säger han.</b>
      </p>
      <p>Zlatan har främst kopplats ihop med tre möjliga klubbadresser när hans kontrakt med LA Galaxy nu går ut: Milan, Napoli och Bologna.</p>
      <p><b>Men Bologna har aldrig </b>på allvar varit inblandade i förhandlingar, säger Walter Sabatini till flera reportrar.</p>
      <p>– Allt föddes i och med den personliga relationen mellan ”Ibra” och (tränaren Sinisa) Mihajlovic. Det var inte en fråga om pengar, i så fall hade presidenten (Joey) Saputo gärna satt sig vid förhandlingsbordet, säger Sabatini <a href="https://gianlucadimarzio.com/it/ibrahimovic-calciomercato-bologna-sabatini-intervista">enligt</a> bland andra gianlucadimarzio.com.</p>
      <p>– Han har gjort andra yrkesmässiga val som är mer relevanta utifrån hans synvinkel, säger Sabatini.</p>
      <p><b>Samtidigt skämtade Napolis</b> tränare Carlo Ancelotti om svensken på en presskonferens. De hördes av i går kväll, sade han.</p>
      <p>– Vi pratade om vädret i Los Angeles, man har det bra där, sade Ancelotti <a href="https://www.gazzetta.it/Calcio/Serie-A/Napoli/09-12-2019/napoli-ancelotti-la-mia-valigia-sempre-pronta-esonero-non-mi-spaventa-3501745465582.shtml">enligt</a> Gazzetta dello Sport.</p>
    </article>
  </body>
</html>