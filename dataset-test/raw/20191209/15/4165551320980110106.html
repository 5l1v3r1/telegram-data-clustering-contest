<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727763/nad-200-detsa-i-yunoshi-premeriha-sili-v-turnira-po-borba-gp-group-cup.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:56:00+00:00"/>
    <meta property="og:title" content="Над 200 деца и юноши премериха сили в турнира по борба G.P. Group Cup"/>
    <meta property="og:description" content="Шумен. Над 200 деца и юноши от 22 клуба от страната премериха сили в първото издание на турнира по свободна борба G.P. Group Cup, който се проведе в зала „Арена Шумен“ в неделя. На два тепиха феновете на спорта наблюдаваха уменията на борци във възрастовите групи: подготвителна, деца, момчета, кадети и юноши. Това съобщиха от пресцентъра на дружеството. Сред официалните лица"/>
  </head>
  <body>
    <article>
      <h1>Над 200 деца и юноши премериха сили в турнира по борба G.P. Group Cup</h1>
      <address><time datetime="2019-12-09T15:56:00+00:00">09 Dec 2019, 15:56</time> by <a rel="author">Агенция "Фокус"</a></address>
      <p><b><i>Шумен. </i></b>Над 200 деца и юноши от 22 клуба от страната премериха сили в първото издание на турнира по свободна борба G.P. Group Cup, който се проведе в зала „Арена Шумен“ в неделя. На два тепиха феновете на спорта наблюдаваха уменията на борци във възрастовите групи: подготвителна, деца, момчета, кадети и юноши. Това съобщиха от пресцентъра на <b>дружеството</b>.<br/>Сред официалните лица на турнира бяха кметът на Шумен Любомир Христов, зам.-кметовете Боян Тодоров и Росица Антонова, както и директорът на ОДМВР-Шумен ст. комисар Ялчън Расим.<br/><br/>Състезателите на спортен клуб „Шумен“, които заедно с „Джи Пи Груп“ АД домакинстваха турнира, спечелиха общо 13 медала, с което спечелиха и купата за отборното класиране, изпреварвайки борците от Добрич и Горна Оряховица.<br/>Златни медалисти станаха Петър Петров при юношите, Алпай Хасанов при кадетите, Ердал Шукри и Стефан Стефанов при децата. Две от специалните награди също останаха в Шумен. Петър Петров бе определен за най-техничен състезател, а Стефан Стефанов – за най-перспективен.<br/>„За „Джи Пи Груп“ АД спортът е кауза. Ние от години подкрепяме родните спортисти и ще продължаваме и занапред. Планираме турнирът по борба да стане ежегоден и догодина да бъде включен в официалния календар на Българската федерация по борба“, коментира Емил Мартинов, регионален мениджър на „Джи Пи Груп“ АД за град Шумен.</p>
    </article>
  </body>
</html>