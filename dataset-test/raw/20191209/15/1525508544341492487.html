<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793495/%D9%81%D8%B1%D8%A7%D9%86%D8%B3%D9%87-%D9%85%DB%8C%D8%B2%D8%A8%D8%A7%D9%86-%D9%86%D8%B4%D8%B3%D8%AA-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%AF%D8%B1%D8%A8%D8%A7%D8%B1%D9%87-%D9%84%D8%A8%D9%86%D8%A7%D9%86-%D8%AE%D9%88%D8%A7%D9%87%D8%AF-%D8%A8%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:14:51+00:00"/>
    <meta property="og:title" content="فرانسه میزبان نشست بین‌المللی درباره لبنان خواهد بود"/>
    <meta property="og:description" content="فرانسه اعلام کرده که این کشور میزبان نشستی بین‌المللی با موضوع لبنان خواهد بود."/>
  </head>
  <body>
    <article>
      <h1>فرانسه میزبان نشست بین‌المللی درباره لبنان خواهد بود</h1>
      <address>
        <time datetime="2019-12-09T15:14:51+00:00">09 Dec 2019, 15:14</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از رویترز، وزارت خارجه فرانسه اعلام کرده است که پاریس به زودی میزبان نشستی بین‌المللی با موضوع تحولات اخیر در لبنان خواهد بود.</p>
      <p>گفته شده این اجلاس چهارشنبه همین هفته با موضوع همیاری به دولت لبنان برای تسریع در تشکیل  دولت برگزار  خواهد شد.</p>
      <p>«اگنس ون در مول» سخنگوی وزارت امور خارجه فرانسه در همین ارتباط اعلام کرده که فرانسه به دنبال کمک جامعه بین‌المللی برای تشکیل دولت معتبر و با نفوذ در اسرع زمان است.</p>
      <p>پیش از این منابعی اعلام کرده بود که سعد حریری نخست وزیر پیشین لبنان به احتمال زیادی طی روزهای آتی به پاریس خواهد رفت.</p>
      <p>منابع مذکور اعلام کردند که حریری ترجیح می دهد هیأت لبنانی در این نشست به ریاست علی حسن خلیل وزیر دارایی شرکت کند اما علی حسن خلیل با رفتن به پاریس مخالفت کرده است.</p>
      <p>سعد حریری بعد از شدت گرفتن اعتراضات مردمی در لبنان استعفای خود را از پست نخست وزیری اعلام کرد.</p>
      <p>این در حالیست که روز گذشته سمیر خطیب بازرگان لبنانی، مخالفت خود را با به دست گرفتن پست نخست وزیری اعلام کرده بود.</p>
    </article>
  </body>
</html>