<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1708379-ribo-el-sindic-no-es-pot-retractar-del-que-no-ha-dit.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T15:37:12+00:00"/>
    <meta property="og:title" content="Ribó: “El Síndic no es pot retractar del que no ha dit”"/>
    <meta property="og:description" content="El Síndic de Greuges diu que és &quot;radicalment fals&quot; que hagi atribuït el mal funcionament de la sanitat catalana a les persones que venen a Catalunya per operar-se"/>
  </head>
  <body>
    <article>
      <h1>Ribó: “El Síndic no es pot retractar del que no ha dit”</h1>
      <address><time datetime="2019-12-09T15:37:12+00:00">09 Dec 2019, 15:37</time> by <a rel="author">ACN</a></address>
      <ul>
        <li>
          <b>El Síndic de Greuges diu que és “radicalment fals” que hagi atribuït el mal funcionament de la sanitat catalana a les persones que venen a Catalunya per operar-se</b>
        </li>
      </ul>
      <p>El Síndic de Greuges, Rafael Ribó, ha descartat aquest dilluns retractar-se per les seves declaracions sobre la sanitat catalana i veu “radicalment fals” que hagi atribuït el mal funcionament de la sanitat catalana al sobrecost de les persones que venen a Catalunya per operar-se.</p>
      <p>En el marc de la Comissió del Síndic de Greuges del Parlament, Ribó ha respost d’aquesta manera als retrets del diputat de Cs Manuel Rodríguez sobre aquesta qüestió. En una entrevista a Ser Catalunya, Ribó ha afirmat aquest matí que “un dels dèficits que té la sanitat publica és un sobrecost amb la gent que ve a Catalunya per intervenir-se”.</p>
      <p>Segons Ribó, diverses persones “s’han llançat” a fer opinions polítiques a partir d’un tuit i ha dit que la institució del Síndic de Greuges ha demanat al mitjà de comunicació que rectifiqui. “És elemental i es pot contrastar si el que es diu és o no és”, ha afegit.</p>
      <related>
        <h4>Notícies relacionades</h4>
        <a href="http://www.elpuntavui.cat/societat/article/5-societat/1708317-ribo-diu-que-un-dels-deficits-de-la-sanitat-catalana-es-el-sobrecost-de-la-gent-que-ve-a-catalunya-a-operar-se.html"/>
      </related>
    </article>
  </body>
</html>