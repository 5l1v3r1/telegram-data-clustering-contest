<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-citizenship-amendment-bill-2019-asaduddin-owaisi-targets-modi-govt-as-opposes-citizenship-amendment-bill-2892356.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T15:04:34+00:00"/>
    <meta property="og:title" content="Citizenship Amendment Bill: ओवैसी ने नागरिकता बिल का किया विरोध, कहा- यह हिटलर के कानून से भी बदतर"/>
    <meta property="og:description" content="लोकसभा में नागरिकता संशोधन विधेयक पर लोकसभा में बहस जारी है। रविवार के दिन गृह मंत्री अमित शाह ने लोकसभा में नागरिकता संशोधन बिल पेश किया, जिस पर चर्चा हो रही है। ओवैसी ने नागरिकता संशोधन विधेयक का..."/>
  </head>
  <body>
    <article>
      <h1>Citizenship Amendment Bill: ओवैसी ने नागरिकता बिल का किया विरोध, कहा- यह हिटलर के कानून से भी बदतर</h1>
      <address><time datetime="2019-12-09T15:04:34+00:00">09 Dec 2019, 15:04</time> by <a rel="author">लाइव हिन्दुस्तान टीम,नई दिल्ली</a></address>
      <p>लोकसभा में नागरिकता संशोधन विधेयक पर लोकसभा में बहस जारी है। रविवार के दिन गृह मंत्री अमित शाह ने लोकसभा में नागरिकता संशोधन बिल पेश किया, जिस पर चर्चा हो रही है। ओवैसी ने नागरिकता संशोधन विधेयक का विरोध करते हुए कहा कि यह कानून दोबारा बंटवारे के लिए बनाया जा रहा है और यह हिटलर के कानून से भी बदतर है। उन्होंने कहा कि नागरिकता संशोधन विधेयक मजहब की बुनियाद बनाया जा रहा है। </p>
      <p>ओवैसी ने कहा कि नागरिकता संशोधन विधेयक मजहब की बुनियाद बनाया जा रहा है। ओवैसी ने इस बिल को सुरक्षा के लिहाज से बलंडर बताया। यह कानून दोबारा बंटवारे के लिए बनाया जा रहा है। यह तो हिटलर के कानून से भी बदतर है। हम मुसलमानों का गुनाह क्या है। ओवैसी ने कहा कि मैं इस बिल को फाड़ता हूं क्योंकि यह हिन्दुस्तान को तोड़ने का काम करता है। </p>
      <p>लोकसभा में ओवैसी ने यह भी कहा कि आप मुसलमानों को नागरिकता मत दीजिए, लेकिन मैं गृह मंत्री से बस यह जानना चाहता हूं कि मुसलमानों से इतनी नफरत क्यों है? नागरिकता संशोधन विधेयक को हमें एनआरसी के नजरिए से देखने की जरूरत है। एनआरसी में जो हिन्दू छूट गए उनके लिए विधेयक लाया गया। दरअसल, ये मुसलमानों को राज्य विहीन करने की साजिश है। चीन पर मोदी सरकार को घेरते हुए ओवैसी ने कहा कि तिब्बत में भी मुसलमान हैं लेकिन उनका जिक्र नहीं करते हैं। चीन के मुसलमानों का जिक्र नहीं करते है क्योंकि गृह मंत्री चीन से डरते हैं।<br/> </p>
    </article>
  </body>
</html>