<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/nega/boja-noktiju-otkriva-kakvo-je-vase-zdravstveno-stanje/"/>
    <meta property="og:site_name" content="Krstarica"/>
    <meta property="article:published_time" content="2019-12-09T15:54:57+00:00"/>
    <meta property="og:title" content="Boja noktiju otkriva kakvo je vaše zdravstveno stanje"/>
    <meta property="og:description" content="Možda će vam zvučati blesavo, ali čudna boja noktiju može da ukazuje da imate neki zdravstveni problem koji morate da rešite što pre."/>
  </head>
  <body>
    <article>
      <h1>Boja noktiju otkriva kakvo je vaše zdravstveno stanje</h1>
      <address><time datetime="2019-12-09T15:54:57+00:00">09 Dec 2019, 15:54</time> by <a rel="author" href="https://www.krstarica.com/author/marina/" target="_blank">M. P.</a></address>
      <figure>
        <img src="https://www.krstarica.com/wp-content/uploads/2019/12/951255448_452eb76f6c_b-750x430.jpg"/>
        <figcaption>Foto: <a href="https://www.flickr.com/photos/diongillard/951255448/">dion gillard</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>Boja noktiju može da nam kaže mnogo toga o našem zdravlju<br/>Možda će vam zvučati blesavo, ali čudna boja noktiju može da ukazuje da imate neki zdravstveni problem koji morate da rešite što pre.</p>
      <p>To što stalno perete ruke ne znači da ste zdravi i da vam nokti ne otkrivaju neku tajnu vezanu za vaše zdravlje. Zdravi nokti su glatki, uobičajene boje i bez bilo kakvih tačkica i flekica po njima. Pogledajte vaše nokte i ako ptimetite nešto čudno razmislite o poseti lekaru. Ovo su samo neke od promena koje zaslužuju odlazak kod lekara.</p>
      <p>
        <b>Braon i crni nokti</b>
      </p>
      <p>Ukoliko primetite ovu boju možda se radi o melanomu, koji se retko kada javlja ali može da bude smrtonosan ukoliko se ne tretira na vreme. Ukoliko pored toga primetite bol, krvarenje ili listanje noktiju, zakažite pregled. Ovo važi i za promene na koži oko noktiju a ne samo na nokatnoj ploči. Drugi razlozi mogu da budu gljivične infekcije, bakterijska infekcija ili samo reakcija na lekove koje pijete.</p>
      <p>
        <b>Žuta boja noktiju</b>
      </p>
      <p>Ovde je uglavnom reč o gljivičnoj infekciji ili psorijazi. Kod psorijaze se nokat lista i biva zašiljen. Gljivična infekcija započinje manjim promenama u vidu belih fleka ili naslaga ispod noktiju, a kasnije prelazi u žutu boju i zahvata ceo nokat. I jedno i drugo stanje upozorenje su za odlazak kod lekara. Ukoliko su vam svi nokti jarko žute boje, možda je reč o sindromu žutih noktiju kada dolazi do oticanja ruku i nogu usled zadržavanja tečnosti u organizmu.</p>
      <p>
        <b>Zelena boja sluti na bakterijsku infekciju</b>
      </p>
      <p>Pseudomonas Aeruginosa uzrokuje plavo-zelenu boju noktiju, a javlja se kod ljudi čije su ruke stalno u vodi. Ova bakterija živi u toploj sredini gde se lako razmnožava.</p>
      <p>
        <b>Ljubičasta, plava ili crvena boja</b>
      </p>
      <p>Ljubičasta boja nastaje kada se malo krvi nađe zarobljeno između nokatne ploče i mesa, a javlja se usled neke povrede pri udarcu. Ukoliko se ne radi o povredi može biti da je to neki tumor i obavezno se javite lekaru ili dermatologu.</p>
      <p>
        <b>Plavi nokti</b>
      </p>
      <p>Ovde je možda reč o cijanozi kada crvena krvna zrnca nisu dovoljno obogaćena kiseonikom. To ukazuje na probleme sa plućima ili srcem, kao što su astma, pneumonija ili loša cirkulacija. Drugi razlog može da bude i izloženost srebru.</p>
      <p>
        <b>Beli nokti</b>
      </p>
      <p>Uglavnom se javljaju kao posledica neke traume, dok bele linije po noktima mogu da ukazuju i na trovanje arsenikom koje rezultira otkazivanjem bubrega. Može biti i infekcija gljivicama ili bakterijama, pa posetite lekara.</p>
      <p>
        <b>Pola pink pola beli, crveni ili braon nokti</b>
      </p>
      <p>Male beličaste polumesečne beline u korenu nokta su normalna pojava, ali njihovo izduženo prostiranje do pola nokta koji je uz to roze, crven ili braon su znak da nešto nije u redu. To može da ukazuje na probleme sa bubrezima i zahteva pomoć lekara.</p>
    </article>
  </body>
</html>