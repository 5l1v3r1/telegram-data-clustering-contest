<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427344/oi-foroelafrynseis-na-diatethoyn-gia-thn-amyntikh-thwrakish-ths-xwras"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T15:05:01+00:00"/>
    <meta property="og:title" content="Οι φοροελαφρύνσεις να διατεθούν για την αμυντική θωράκιση της χώρας"/>
    <meta property="og:description" content="Γράφει ο"/>
  </head>
  <body>
    <article>
      <h1>Οι φοροελαφρύνσεις να διατεθούν για την αμυντική θωράκιση της χώρας</h1>
      <address>
        <time datetime="2019-12-09T15:05:01+00:00">09 Dec 2019, 15:05</time>
      </address>
      <p>
        <b>Γράφει ο<br/>Γεώργιος Β. Παπαγεωργίου</b>
      </p>
      <p>
        <b>Σωστή η οικονομική πολιτική της κυβέρνησης που αφορά στις αναγκαίες φοροελαφρύνσεις σε μισθωτούς, συνταξιούχους και επιχειρηματίες, όμως πρώτιστον καθήκον όλων μας είναι η αναγκαία, σωστή και συνεχής θωράκιση της αμυντικής ισχύος της χώρας μας και ο εξοπλισμός των ενόπλων δυνάμεων της χώρας, μιας δυνατής ανατρεπτικής και αποτελεσματικής άμυνας έναντι ενός επικίνδυνου εχθρού.</b>
      </p>
      <p>Όταν δίπλα σου έχεις ένα πολύ κακό γείτονα που επιβουλεύεται φανερά την εδαφική ακεραιότητα της χώρας σου και την ασφάλεια των πολιτών σου, αλλά βέβαια και την κοινωνική και πολιτιστική τους υπόσταση και ιστορία, όταν σου απειλεί, την πατρίδα, την οικογένεια, την θρησκεία και την γενικότερη οικονομία, δημόσια και ιδιωτική, έχεις πρώτιστον καθήκον να είσαι πάντα έτοιμος για να την υπερασπισθείς επιτυχώς.</p>
      <p>Μία μικρή χώρα όπως η δική μας όχι μόνον μέσα από τον δημόσιο προϋπολογισμό όσο μικρός ή μεγάλος μπορεί να είναι, οφείλεις να διαθέτεις τα απαραίτητα κονδύλια, αλλά και σε περιπτώσεις όπως αυτή με την Τουρκία, ο ιδιώτης, ο πολίτης, ο δημότης πρέπει να συμβάλει από τα έσοδά του, τί την θέλει μια επισφαλή και άκρως αβέβαιη περιουσία, μόνον η ασφάλεια την εξασφαλίζει.</p>
      <p>Κανένας μας και σίγουρα μια σώφρων κυβέρνηση, ποτέ δεν οδηγεί την χώρα σε επικίνδυνες περιπέτειες, γιαυτό σωστά συνεχίζει να ασκεί μια εξωτερική πολιτική σύμφωνα με τις διεθνείς συνθήκες και συμβάσεις, προασπιζόμενη τα δίκαια της χώρας, όμως ο κίνδυνος είναι συνεχής και υπαρκτός, κάθε μέρα και χειρότερα, άδηλες και κρύφιες οι προθέσεις της γείτονος, να επαγρυπνούμε συνεχώς.</p>
      <p>Εμπιστευόμαστε απολύτως τις ένοπλες δυνάμεις της χώρας μας και τις στηρίζουμε έμπρακτα, θα πρέπει όμως συνεχώς και αδιαλείπτως να είμαστε δίπλα τους, και να αποδεχθούμε όλοι μας τον όρο και την προϋπόθεση του πρώτα το Έθνος, η χώρα, η πατρίδα και μετά το ιδιωτικό και προσωπικό συμφέρον, όπως έπραξαν τα παλιά χρόνια οι ήρωες του 1821, όπως πράττουν και σήμερα σημαντικοί Έλληνες.</p>
    </article>
  </body>
</html>