<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7957825"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="10 000 живи елхички излизат на пазара с кауза"/>
    <meta property="og:description" content="Министерство на земеделието, храните и горите стартира благотворителна кампания за закупуване на живи елхички под наслов „Посади надежда”, съобщават от Североизточното държавно предприятие"/>
  </head>
  <body>
    <article>
      <h1>10 000 живи елхички излизат на пазара с кауза</h1>
      <address><time datetime="2019-12-09T15:23:00+00:00">09 Dec 2019, 15:23</time> by <a rel="author">Дияна Райнова</a></address>
      <p>Министерство на земеделието, храните и горите стартира благотворителна кампания за закупуване на живи елхички под наслов „Посади надежда”, съобщават от Североизточното държавно предприятие. Държавните горски предприятия предоставят 10 000 коледни дръвчета, като пет лева от продажбата на всяка елхичка ще бъдат дарени за каузата.</p>
      <p>Тази година кампанията е в партньорство с фондация „Искам бебе“ и има за цел да се подпомогнат двойки с репродуктивни проблеми. Продажбата на живи елхички ще продължи до навечерието на коледните празници – 23 декември 2019 г.</p>
      <p>Инициативата за подпомагане на значими каузи на Министерството от предходните кампании през 2015 и 2016 г. - „Купи жива елхичка, помогни на дете“ бе за набиране на средства за работа с деца от фондация „Аутизъм Днес” и за лечение на дете в чужбина.</p>
    </article>
  </body>
</html>