<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2834353-okupanti-obstrilali-sili-oos-bila-krasnogorivki-j-berezovogo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="Окупанти обстріляли сили ООС біля Красногорівки й Березового"/>
    <meta property="og:description" content="Станом на 18.00 понеділка, 9 грудня, російські окупаційні війська двічі обстріляли позиції Об'єднаних сил на Донбасі. Втрат серед українських військових немає."/>
  </head>
  <body>
    <article>
      <h1>Окупанти обстріляли сили ООС біля Красногорівки й Березового</h1>
      <h2>Станом на 18.00 понеділка, 9 грудня, російські окупаційні війська двічі обстріляли позиції Об'єднаних сил на Донбасі. Втрат серед українських військових немає.</h2>
      <address>
        <time datetime="2019-12-09T15:23:00+00:00">09 Dec 2019, 15:23</time>
      </address>
      <p>Про це у <a href="https://www.facebook.com/pressjfo.news/photos/a.364697644022858/733594520466500/?type=3&amp;theater">Facebook</a> повідомляє пресцентр штабу ОС.</p>
      <p>"Впродовж поточної доби збройні формування Російської Федерації 2 рази порушили режим припинення вогню", - зазначається у повідомленні.</p>
      <p><a href="https://www.ukrinform.ua/tag-obstril">Обстріли</a> укріплень українських захисників зафіксовано у районі відповідальності оперативно-тактичного угруповання "Схід". Неподалік Красногорівки ворог вів вогонь з озброєння БМП, ручних протитанкових гранатометів, великокаліберних кулеметів та іншої стрілецької зброї, а біля Березового – з автоматичних гранатометів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2834139-okupanti-na-donbasi-oblastovuut-novi-vognevi-pozicii-ta-minuut-pola.html">Окупанти на Донбасі облаштовують нові вогневі позиції та мінують поля</a>
      </blockquote>
      <p>Втрат внаслідок обстрілів серед особового складу Об’єднаних сил не було.</p>
      <p>
        <i>Фото: ООС</i>
      </p>
    </article>
  </body>
</html>