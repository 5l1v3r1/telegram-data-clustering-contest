<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907180/-koning-jay-brengt-nieuwe-energie-in-elftal-vvv-we-voetballen-met-het-hart-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T15:02:00+00:00"/>
    <meta property="og:title" content="'Koning Jay' brengt nieuwe energie in elftal VVV: 'We voetballen met het hart'"/>
    <meta property="og:description" content="Evert Linthorst ziet dat Jay Driessen nieuwe energie brengt bij VVV-Venlo na het ontslag van Robert Maaskant. 'Koning Jay' pakte afgelopen weekend drie punten met zijn ploeg, door met 2-0 te winnen van FC Emmen. De negentienjarige Linthorst, geboren en getogen in Venlo, zat als kind al op de tribunes bij de club. Hij geeft aan te weten wat de fans van VVV graag zien tijdens een wedstrijd. &quot;De supporters willen een elftal zien dat de mouwen opstroopt&quot;, vertelt hij in gesprek met het Algemeen Dagblad. &quot;Ik zeg niet dat dit onder Robert Maaskant niet gebeurde. Het is wel zo dat er onder Jay een andere energie is. Een energie van 'gaon', zoals we hier zeggen.&quot;"/>
  </head>
  <body>
    <article>
      <h1>'Koning Jay' brengt nieuwe energie in elftal VVV: 'We voetballen met het hart'</h1>
      <address>
        <time datetime="2019-12-09T15:02:00+00:00">09 Dec 2019, 15:02</time>
      </address>
      <p>
        <b>Evert Linthorst ziet dat Jay Driessen nieuwe energie brengt bij VVV-Venlo na het ontslag van Robert Maaskant. 'Koning Jay' pakte afgelopen weekend drie punten met zijn ploeg, door met 2-0 te winnen van FC Emmen.</b>
      </p>
      <p>De negentienjarige Linthorst, geboren en getogen in Venlo, zat als kind al op de tribunes bij de club. Hij geeft aan te weten wat de fans van VVV graag zien tijdens een wedstrijd. "De supporters willen een elftal zien dat de mouwen opstroopt", vertelt hij in gesprek met het <i>Algemeen Dagblad</i>. "Ik zeg niet dat dit onder Robert Maaskant niet gebeurde. Het is wel zo dat er onder Jay een andere energie is. Een energie van 'gaon', zoals we hier zeggen."</p>
      <p>Door de overwinning op Emmen is er weer wat positivisme terug binnen de club en Linthorst is niet meer weg te denken uit de basis van VVV. "Tegen FC Emmen voetbalden we met het hart. Daarvoor komen VVV-fans naar het stadion", sluit hij af.</p>
    </article>
  </body>
</html>