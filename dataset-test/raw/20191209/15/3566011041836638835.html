<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553450.html/%d8%aa%d8%af%d8%a7%d8%a8%db%8c%d8%b1-%d8%af%d8%b3%d8%aa%da%af%d8%a7%d9%87-%d9%82%d8%b6%d8%a7-%d8%a8%d8%b1%d8%a7%db%8c-%d9%be%db%8c%d8%b4%da%af%db%8c%d8%b1%db%8c-%d8%a7%d8%b2-%d8%aa%d8%ae%d9%84%d9%81%d8%a7%d8%aa-%d8%af%d8%b1-30-%d9%85%d8%b1%d8%ad%d9%84%d9%87-%d8%a7%d9%86%d8%aa%d8%ae%d8%a7%d8%a8%d8%a7%d8%aa"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:24:00+00:00"/>
    <meta property="og:title" content="تدابیر دستگاه قضا برای پیشگیری از تخلفات در 30 مرحله انتخابات"/>
    <meta property="og:description" content="معاون دادگستری استان زنجان از تدابیر دستگاه قضا برای پیشگیری از تخلفات در 30 مرحله انتخابات خبر داد."/>
  </head>
  <body>
    <article>
      <h1>تدابیر دستگاه قضا برای پیشگیری از تخلفات در 30 مرحله انتخابات</h1>
      <h2>معاون دادگستری استان زنجان خبر داد؛</h2>
      <address>
        <time datetime="2019-12-09T15:24:00+00:00">09 Dec 2019, 15:24</time>
      </address>
      <p>معاون دادگستری استان زنجان از تدابیر دستگاه قضا برای پیشگیری از تخلفات در 30 مرحله انتخابات خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> محمدتقی فتحی امروز در جلسه ستاد پیشگیری از تخلفات و جرائم انتخاباتی با اشاره به اینکه بحث جوانگرایی را در جمع داوطلبین ثبت نام کننده در انتخابات داریم، اظهار کرد: کاندیداهای جوان بسیاری در انتخابات شرکت کردند و تعدادی از نمایندگان دوره قبل نیز جزو ثبت نامی ها نیستند.</p>
      <p>وی با بیان اینکه بحث شرکت کنندگان مستقل را داریم که خیلی از کاندیداها اعلام استقلال کردند، ابراز کرد: تدابیر پیشگیرانه به صورت مکتوب مربوط به 30 مرحله انتخابات از طرف قوه قضاییه واصل شده که به دستگاه ها ارسال خواهد شد و انتظار داریم این تدابیر سرلوحه کارها قرار گیرد.</p>
      <p>معاون اجتماعی و پیشگیری از وقوع جرم دادگستری استان زنجان با اشاره به اینکه تخلفات دوره ای گذشته انتخابات را احصا کردیم، خاطرنشان کرد: جبهه گیری بر له یا علیه کاندیدای خاص در این تخلفات وجود دارد که ما لیست آن را درآوردیم.</p>
      <p>وی با بیان اینکه فعلا موردی که نیاز به برخورد باشد برای ما گزارش نشده است، عنوان کرد: اخطارهایی به برخی داده شده و رصدها در این زمینه انجام می شود.</p>
      <p>فتحی با بیان اینکه 231 نفر در سطح استان برای انتخابات مجلس ثبت نام کردند، گفت: روند انتخابات در استان زنجان مراحل قانونی را طی می کند.</p>
      <p>انتهای پیام/</p>
    </article>
  </body>
</html>