<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/politic/firea-despre-iohannis-ze-usor-de-facut-declaratii-e-mai-greu-cu-munca.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="Firea, despre Iohannis: „E ușor de făcut declarații, e mai greu cu munca”"/>
    <meta property="og:description" content="Primarul general, Gabriela Firea, a reacţionat luni la afirmaţia preşedintelui Klaus Iohannis, care a spus că Bucureştiul nu e bine pus la punct, ea afirmând că este neplăcut să asculte &quot;şarje din acestea&quot; de la un fost primar."/>
  </head>
  <body>
    <article>
      <h1>Firea, despre Iohannis: „E ușor de făcut declarații, e mai greu cu munca”</h1>
      <h2>Primarul general, Gabriela Firea, a reacţionat luni la afirmaţia preşedintelui Klaus Iohannis, care a spus că Bucureştiul nu e bine pus la punct, ea afirmând că este neplăcut să asculte "şarje din acestea" de la un fost primar.</h2>
      <address>
        <time datetime="2019-12-09T15:43:00+00:00">09 Dec 2019, 15:43</time>
      </address>
      <p><i>"Să vină dumnealui să candideze la Primăria Capitalei şi să ne arate cum trebuie să arate oraşul, asta e părerea mea. Cu un mandat de zece ani, două mandate de zece ani, trei mandate de 10 ani. Este neplăcut să asculţi şarje din acestea de la fost primar la primar. Orice primar ştie cât de greu e în administraţie, orice primar şi fost primar ar trebui să ştie cât de dificil e să relansezi orice proiect care a fost îngropat anterior ani de zile şi ce eforturi s-au făcut în aceşti trei ani pentru a demara obiective de investiţii care au fost blocate câte șase ani, câte șapte ani, câte zece"</i>, a spus Firea, la un comandament pe probleme de trafic, răspunzând întrebărilor unor jurnalişti.</p>
      <p>În opinia ei, a spune că nu s-a făcut nimic în Bucureşti în ultima perioadă e "doar retorică politică şi campanie electorală", transmite Agerpres.</p>
      <p><i>"Pe cei care se simt atât de bine pregătiţi şi au soluţii miraculoase pentru Bucureşti îi aştept cu drag în campania electorală să candideze pentru Primăria Capitalei, să-i aleagă cetăţenii şi să vină să aducă miracole. Mă îndoiesc că se pot face miracole cu actuala Lege a achiziţiilor publice, cu actuala Lege a administraţiei publice şi un buget foarte mic. (...) Execuţia bugetară pe anul trecut a fost de 600 milioane euro şi nu am avut excedent, iar anul acesta nici nu se pune problema de excedent, pentru că situaţia e dificilă din punct de vedere financiar. Pe toţi aceşti viteji îi aştept în campania electorală să se implice concret. (...) E uşor de făcut declaraţii, e mai greu cu munca"</i>, a arătat Firea.</p>
      <p>Preşedintele Klaus Iohannis a precizat luni, înainte de şedinţa Adunării Generale a Asociaţiei Municipiilor din România, că Bucureştiul ''nu este un oraş bine pus la punct''. "Capitala nu este un oraş bine pus la punct", a declarat Iohannis.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>