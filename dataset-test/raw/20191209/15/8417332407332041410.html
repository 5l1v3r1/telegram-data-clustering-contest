<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/12/09/Flere-vogntog-slet-p%C3%A5-glatte-veier-mandag-20577931.ece"/>
    <meta property="og:site_name" content="adressa.no"/>
    <meta property="article:published_time" content="2019-12-09T15:01:20+00:00"/>
    <meta property="og:title" content="Flere vogntog slet på glatte veier mandag"/>
    <meta property="og:description" content="På grunn av uvanlig mye pågang, måtte et av vogntogene vente i flere timer for å bli berget."/>
  </head>
  <body>
    <article>
      <h1>Flere vogntog slet på glatte veier mandag</h1>
      <address><time datetime="2019-12-09T15:01:20+00:00">09 Dec 2019, 15:01</time> by <a rel="author">Ann Iren Bævre,Kristina Bye</a></address>
      <p>På grunn av uvanlig mye pågang, måtte et av vogntogene vente i flere timer for å bli berget.</p>
      <aside><a href="https://www.adressa.no/nyheter/trondelag/2019/12/09/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/12/09/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/12/09/javascript:void(0);">Del denne artikkelen på e-post</a></aside>
      <p>Et utenlandsk vogntog kjørte ut på <b>fylkesvei 700</b> på strekningen mellom Berkåk og Storås. Det meldte politiet på Twitter like etter klokken 16.00 mandag ettermiddag. Vogntoget skal ha kjørt ut i en sving cirka én kilometer fra Berkåk. Adresseavisens fotograf på stedet meldte like etter at sjåfør måtte vente på kranbil i over to timer.</p>
      <p>- Det er nok veldig travelt i dag, sa han.</p>
      <p><b>Fylkesvei 714 ved Snillfjord</b> ble klokken 16.20 åpnet igjen etter å ha vært stengt en stund. Da var et vogntog her berget, og det hadde blitt strødd på området.</p>
      <p>Like etter klokken 16.00 mandag opplyste Vegtrafikksentralen i Midt-Norge på Twitter at <b>fylkesvei 6684 i Trondheim</b> var stengt. Dette er ved Rønningsdalen på Tiller, og også denne stengningen skyldtes berging av et vogntog.</p>
      <p>Like før dette ble det meldt om stengingen av <b>fylkesvei 714 </b>ved Slørdal i Snillfjord. Her skyldtes stengingen to vogntog som ikke kom seg videre på glatt føre.</p>
      <p>En time før denne stengingen igjen meldte Vegtrafikksentralen at det var vanskelige kjøreforhold i Storvasshammertunnelen til Slørdal. Det ble vist til at det var veldig glatt på stedet.</p>
      <p>Også tidligere på dagen var veien mellom Slørdal og Storvasshammertunnelen stengt en periode på grunn av et stanset vogntog.</p>
      <p>NRK Trafikk meldte like før klokken 17.00 mandag ettermiddag om et vogntog som sto farlig til i en sving 600 meter sør for Soknedal. Politiet meldte klokken 17.15 at vogntoget hadde fått problemer med bremsene. Fører ordnet berging selv.</p>
      <p>Et vogntog hang i et autovern på fylkesvei 680 ved Kyrkseterøra. Vogntoget var rundt 500 meter fra Esso i retning Aure.</p>
    </article>
  </body>
</html>