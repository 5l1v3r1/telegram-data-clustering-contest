<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/profesii/hsbc-cel-mai-mare-creditor-din-europa-anunta-o-noua-strategie-alaturi-de-noua-echipa-de-management-18660490"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T15:12:54+00:00"/>
    <meta property="og:title" content="HSBC, cel mai mare creditor din Europa, anunţă o nouă strategie alături de noua echipă de management"/>
    <meta property="og:description" content="HSBC i-a numit pe Georges Elhedery şi pe Greg Guyett  la conducerea deviziei pentru banking global şi pieţe, domeniu care include investiţiile cu probleme ale creditorului, parte din remanierile întreprinse sub interimatul şefului executiv, Noel Quinn, transmite Reuters."/>
  </head>
  <body>
    <article>
      <h1>HSBC, cel mai mare creditor din Europa, anunţă o nouă strategie alături de noua echipă de management</h1>
      <address><time datetime="2019-12-09T15:12:54+00:00">09 Dec 2019, 15:12</time> by <a rel="author">Laura Albu, Mediafax</a></address>
      <p>HSBC i-a numit pe Georges Elhedery şi pe Greg Guyett  la conducerea deviziei pentru banking global şi pieţe, domeniu care include investiţiile cu probleme ale creditorului, parte din remanierile întreprinse sub interimatul şefului executiv, Noel Quinn, transmite Reuters.</p>
      <p>Quinn, care l-a înlocuit pe John Flint în august, este de aşteptat să anunţe noua strategie a creditorului înainte de rezultatele financiare anuale din 18 februarie.</p>
      <p>Noii directori vin în locul lui Samir Assaf, care a condus divizia de banking global şi pieţe din 2011 şi care va rămâne în companie ca preşedinte de corporate şi banking insituţional.</p>
      <p>Guyett, care momentan este director de banking şi Elhedery, care conduce afacerile de piaţă, vor fi însărcinaţi cu impulsionarea anumitor părţi din activitatea internaţională a bancii, care nu au performat potrivit aşteptărilor, în ultimii ani. Mai exact se vor ocupa de acele părţi care au realizat creşteri ale încasărilor de doar 1% în 2018, comparativ cu avansul de 8% şi 12% ale diviziilor de retail şi banking comercial.</p>
      <p>HSBC a anunţat în octombrie că va rata ţinta de profit setată pentru 2020 şi va efectua restructurări serioase în timp ce se confruntă cu intereseul global scăzut şi cu războiul comercial chinezo-american.</p>
      <p>Banca a mai comunicat luni, că Pam Kaur va deveni director de risc, înlocuindu-l pe Mark Moses, în timp ce Andy Maguire, directorul de operaţiuni va fi de asemene, înlocuit de John Hinshaw de la Hewlett Packard.</p>
    </article>
  </body>
</html>