<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/12/09/f1-a-versenyigazgato-elegedett-az-elso-evevel/"/>
    <meta property="og:site_name" content="Vezess"/>
    <meta property="article:published_time" content="2019-12-09T15:32:01+00:00"/>
    <meta property="og:title" content="F1: A versenyigazgató elégedett az első évével"/>
    <meta property="og:description" content="Michael Masit Charlie Whiting váratlan halála után bedobták a mély vízbe. Az új versenyigazgató úgy érzi, jól sikerült az első éve."/>
  </head>
  <body>
    <article>
      <h1>F1: A versenyigazgató elégedett az első évével</h1>
      <address><time datetime="2019-12-09T15:32:01+00:00">09 Dec 2019, 15:32</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Michael Masit Charlie Whiting váratlan halála után bedobták a mély vízbe. Az új versenyigazgató úgy érzi, jól sikerült az első éve.</b>
      </p>
      <p>Charlie Whiting váratlanul elhunyt a szezonnyitó Ausztrál Nagydíj előtt, a helyére – akkor még ideiglenes jelleggel – helyi jobbkezét, Michael Masit nevezték ki.</p>
      <p>Masinál alkalmasabb személyt később sem talált az FIA, így végül hivatalosan is kinevezték Whiting utódjának. Masi élvezte a munkát.</p>
      <p>“A téli szünetben valószínűleg lesz egy kis időm minden átgondolni, mert eddig nem nagyon volt lehetőségem rá” – mondta Masi. “Különböző okok miatt mindig akadt valami teendő.”</p>
      <p>“Elégedett vagyok az általam végzett munkával, mert az egész szezonban a legjobb tudásom szerint dolgoztam. Versenyről versenyre rengeteget tanultam.”</p>
      <p>“Ez egy nagyon összetett iparág, de én nagyon szeretem és élvezem. Nem lehetek eléggé hálás a támogatásért, amit mindenkitől kaptam.”</p>
      <p>“Mindig lesznek jó és rossz napok, és mindenki csak annyira jó, mint az utolsó döntése. De ez minden szerepre igaz.”</p>
      <p>“Tíz csapat és húsz versenyző szerepel a mezőnyben, mindenkitől támogatást kaptam. Enélkül nem sikerült volna teljesítenem ezt az évet.”</p>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">
              <pic src="https://vezess2.p3k.hu/app/uploads/2019/11/fogyos-ember-196x131.jpg"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">
              <b>Így kerüld el a plusz kilókat az ünnepek alatt<br/></b>
            </a>
            <a href="https://www.vezess.hu/firstclass/2019/11/25/igy-keruld-el-a-plusz-kilokat-az-unnepek-alatt/">Kevés olyan ember akad az országban, aki decemberben nem…</a>
          </td>
        </tr>
      </table>
      <footer>Forrás: F1i.com</footer>
    </article>
  </body>
</html>