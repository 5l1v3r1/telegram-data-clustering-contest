<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/rosiya_ne_zigraye_na_chempionati_svitu_z_futbolu_v_katari_n1245979"/>
    <meta property="og:site_name" content="24 Канал"/>
    <meta property="article:published_time" content="2019-12-09T15:04:00+00:00"/>
    <meta property="og:title" content="Росія зможе зіграти на чемпіонаті світу з футболу в Катарі під нейтральним прапором"/>
    <meta property="og:description" content="Рішення про відсторонення Росії від всіх великих змагань, прийняте виконкомом WADA, стосується і чемпіонату світу-2022 з футболу. Мундіаль відбудеться у Катарі у листопаді-грудні 2022 року."/>
  </head>
  <body>
    <article>
      <h1>Росія зможе зіграти на чемпіонаті світу з футболу в Катарі під нейтральним прапором</h1>
      <address><time datetime="2019-12-09T15:04:00+00:00">09 Dec 2019, 15:04</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Рішення про відсторонення Росії від всіх великих змагань, прийняте виконкомом WADA, стосується і чемпіонату світу-2022 з футболу. Мундіаль відбудеться у Катарі у листопаді-грудні 2022 року.</b>
      </p>
      <p>Збірна Росії не зможе виступати на чемпіонаті світу під своїм прапором. Відтак, якщо російські футболісти проб'ються на світову першість, то виступатимуть під нейтральним прапором, повідомляє <a href="https://www.bbc.com/sport/olympics/50710598">BBC Sport</a>. </p>
      <blockquote>Читайте також: <a href="https://24tv.ua/sport/rosiyu_vidstoronili_vid_olimpiadi_2020_na_4_roki_rishennya_vada_n1245915">Росію на чотири роки відсторонили від Олімпіад та чемпіонатів світу</a></blockquote>
      <p>У ФІФА заявили, що взяли рішення WADA до уваги, однак поки не підтвердили, чи торкнуться санкції збірної Росії з футболу.</p>
      <aside>ФІФА взяла до уваги сьогоднішнє рішення виконавчого комітету WADA. Ми перебуваємо у контакті з WADA й Асоціацією літніх олімпійських міжнародних федерацій. Рішення щодо можливого поширення санкцій на футбол буде прийнято разом з ними,<br/><a href="https://www.championat.com/football/news-3920097-v-fifa-prokommentirovali-reshenie-vada-ob-otstranenii-rossii.html">сайт</a> "Чемпионат".<cite>– цитує прес-службу ФІФА</cite></aside>
      <p>Глава комісії щодо відповідності WADA Джонатан Тейлор заявив, що збірна Росії в разі виходу до фінальної частини ЧС-2022 не зможе виступати там під назвою і прапором країни.</p>
      <aside>Чи буде Росія брати участь в чемпіонаті світу з футболу? Спочатку треба подивитися, кваліфікується вона на нього. Якщо вона відбереться, то не зможе виступати там з назвою "Росія" і під прапором своєї країни. А кожен футболіст буде змушений пройти індивідуальну процедуру допуску. Процедуру повинні затвердити в ФІФА,<cite>– резюмував Тейлор.</cite></aside>
      <p>При цьому заборона не торкнеться Євро-2020, оскільки УЄФА не вважається організатором великих змагань у контексті антидопінгових правил.</p>
      <p>Росія є країною-господаркою чемпіонату Європи. Санкт-Петербург прийме три матчі групового етапу та чвертьфінал.</p>
      <figure>
        <img src="https://24tv.ua/resources/photos/news/620_DIR/201912/1245979_10356831.png?201912183246"/>
      </figure>
      <h3>Причина відсторонення Росії</h3>
      <p>Причиною для відсторонення стало розслідування за даними з бази Московської антидопінгової лабораторії, в якій містяться результати досліджень за 2012-2015 роки.</p>
      <p>Незалежні експерти встановили, що в базу вносилися зміни з метою приховати позитивні допінг-проби російських спортсменів.</p>
      <p>У російської сторони є 21 день на апеляцію.</p>
      <blockquote>Новини за темою: <a href="https://24tv.ua/sport/rosiya_podast_apelyatsiyu_na_diskvalifikatsiyu_vid_wada_n1245939">Росія подасть апеляцію на дискваліфікацію від WADA</a></blockquote>
      <p>Що відомо про підробку документів лабораторії РУСАДА?Росію підозрювали у маніпуляціях з даними з московської антидопінгової лабораторії. Британське видання The Telegraph зазначало, що Москва маніпулювала даними протягом останніх 18 місяців.<br/><br/>Таким чином, WADA ініціювало розгляд питання невідповідності РУСАДА за прискореною процедурою відповідно до Міжнародного стандарту про відповідність. Також, за інформацією WADA, Росія намагалася приховати системне вживання допінгу російськими спортсменами.</p>
    </article>
  </body>
</html>