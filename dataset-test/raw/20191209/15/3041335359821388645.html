<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/12/09/greece/syndikalistis-tis-el-as-ayto-zitousame-na-lythoun-ta-xeria-mas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-12-09T15:26:08+00:00"/>
    <meta property="og:title" content="Συνδικαλιστής της ΕΛ.ΑΣ.: Αυτό ζητούσαμε, να λυθούν τα χέρια μας"/>
    <meta property="og:description" content="«Αυτά που είχαμε τα προηγούμενα χρόνια, θα σταματήσουν προφανώς» δήλωσε ο Σπύρος Κρικέτος"/>
  </head>
  <body>
    <article>
      <h6 class="kicker">«Να υπάρξει πραγματικά τάξη»</h6>
      <h1>Συνδικαλιστής της ΕΛ.ΑΣ.: Αυτό ζητούσαμε, να λυθούν τα χέρια μας</h1>
      <h2>«Αυτά που είχαμε τα προηγούμενα χρόνια, θα σταματήσουν προφανώς» δήλωσε ο Σπύρος Κρικέτος</h2>
      <address><time datetime="2019-12-09T15:26:08+00:00">09 Dec 2019, 15:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Παρά τις καταγγελίες για αστυνομικής βία και τη διενέργεια ΕΔΕ για τα γεγονότα της 6ης Δεκέμβρη, ο γενικός γραμματέας Ένωσης Αστυνομικών Υπαλλήλων Δυτικής Αττικής, Σπύρος Κρικέτος, επιμένει για τις πρακτικές των αστυνομικών.</p>
      <p>Καλεσμένος σε εκπομπή του ΣΚΑΙ, ο κ. Κρικέτος, έκανε λόγο για «λυμένα χέρια» των αστυνομικών και για «πραγματική τάξη».</p>
      <p>
        <a href="https://www.tanea.gr/2019/12/09/health/katagma-koposis-ti-einai-kai-pos-mporoume-na-to-prolavoume/">Κάταγμα κόπωσης: Τι είναι και πώς μπορούμε να το προλάβουμε</a>
      </p>
      <p>Αναφερόμενος στις δηλώσεις της Όλγας Γεροβασίλη, όπου καταδίκαζε τα περιστατικά της αστυνομικής καταστολής, ο συνδικαλιστής της ΕΛ.ΑΣ. αναφέρει χαρακτηριστικά:</p>
      <p>«Σωστά το λέει η κ. Γεροβασίλη, να σταματήσουμε να καίγονται αυτοκίνητα, καταστήματα να κινδυνεύει κόσμος. Αυτά που είχαμε τα προηγούμενα χρόνια, θα σταματήσουν προφανώς. Άρα αυτό ζητούσαμε, να λυθούν τα χέρια μας. Να υπάρξει μέσα στην κοινωνία, μέσα στην πόλη πραγματική τάξη».</p>
      <figure>
        <video src="https://tv.in.gr/uploads/20191209/170851_o_s._kriketos_gia_astunomikh_autairesia.mp4?_=1"/>
      </figure>
      <h3>«Δεν ήταν ξεβράκωμα»</h3>
      <p>Όσον αφορά τη φωτογραφία της Τατιάνας Μπόλαρη, η οποία δείχνει την προσαγωγή ενός άνδρα στο πλαίσιο των αστυνομικών επιχειρήσεων που έγιναν στην ευρύτερη περιοχή των Εξαρχείων και ο οποίος φαίνεται ουσιαστικά ημίγυμνος, δε δέχτηκε ότι οι άντρες των ΜΑΤ εξευτέλισαν τον συλληφθέντα, απαντώντας:</p>
      <p>«Δεν ήταν ξεβράκωμα. Αυτό που βλέπουμε είναι μια μπλούζα τραβηγμένη. Θα διερευνηθεί το θέμα. Δεν φοβόμαστε να διερευνηθεί. Φοβόμαστε να σταματήσει αυτό που δίνουμε στον κόσμο: τάξη και ασφάλεια».</p>
      <p>
        <a href="https://www.in.gr/2019/12/09/economy/koinoniko-merisma-poia-lathi-prepei-na-apofygete/">Κοινωνικό μέρισμα : Ποια λάθη πρέπει να αποφύγετε</a>
      </p>
    </article>
  </body>
</html>