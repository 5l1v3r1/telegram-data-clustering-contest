<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149963/messi-nenastupi-proti-interu-miano-bude-sa-setrit"/>
    <meta property="og:site_name" content="Sport7"/>
    <meta property="article:published_time" content="2019-12-09T15:28:27+00:00"/>
    <meta property="og:title" content="Messi nenastúpi proti Interu Miáno, bude sa šetriť"/>
    <meta property="og:description" content="Miláno 9. decembra (TASR) - Argentínsky futbalista Lionel Messi nepomôže FC Barcelona v utorňajšom stretnutí Ligy majstrov na pôde Interu Miláno."/>
  </head>
  <body>
    <article>
      <h1>Messi nenastúpi proti Interu Miáno, bude sa šetriť</h1>
      <address><time datetime="2019-12-09T15:28:27+00:00">09 Dec 2019, 15:28</time> by <a rel="author" href="https://www.sport7.sk/uzivatel/tasr" target="_blank">TASR</a></address>
      <p>
        <b>Miláno 9. decembra (TASR) - Argentínsky futbalista Lionel Messi nepomôže FC Barcelona v utorňajšom stretnutí Ligy majstrov na pôde Interu Miláno.</b>
      </p>
      <p>Hostia majú s jedenástimi bodmi pred záverečným kolom F-skupiny istotu prvého miesta v tabuľke a pošetria Messiho, ktorý sa v sobotu podieľal hetrikom na triumfe v najvyššej španielskej súťaži nad Mallorcou 5:2.</p>
      <p>Inter, kde pôsobí aj slovenský reprezentačný stopér Milan Škriniar, zabojuje na diaľku o druhú postupovú priečku s Borussiou Dortmund. Oba kluby nazbierali sedem bodov, v prípade rovnosti postúpia Milánčania vďaka priaznivejšiemu skóre zo vzájomných zápasov. Dortmund privíta Slaviu Praha. Informovala o tom agentúra AFP.</p>
    </article>
  </body>
</html>