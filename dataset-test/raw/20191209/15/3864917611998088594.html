<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2834374-cvk-stvorila-robocu-grupu-sodo-viborcih-prav-ludej-z-invalidnistu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T15:48:00+00:00"/>
    <meta property="og:title" content="ЦВК створила робочу групу щодо виборчих прав людей з інвалідністю"/>
    <meta property="og:description" content="У ЦВК створили робочу групу з питань забезпечення реалізації та захисту виборчих прав людей з інвалідністю, до якої увійшли представники 12 профільних громадських організацій."/>
  </head>
  <body>
    <article>
      <h1>ЦВК створила робочу групу щодо виборчих прав людей з інвалідністю</h1>
      <h2>У ЦВК створили робочу групу з питань забезпечення реалізації та захисту виборчих прав людей з інвалідністю, до якої увійшли представники 12 профільних громадських організацій.</h2>
      <address>
        <time datetime="2019-12-09T15:48:00+00:00">09 Dec 2019, 15:48</time>
      </address>
      <p>Перше засідання цієї групи відбулося у понеділок, повідомляє <a href="https://www.cvk.gov.ua/novini/vpershe-za-22-roki-pri-tsvk-utvoreno-robochu-grupu-z-pitan-zabezpechennya-realizatsii-i-zahistu-viborchih-prav-lyudey-z-invalidnistyu.html">пресслужба ЦВК</a>.</p>
      <p>“Зазначена група створена відповідно до Розпорядження голови <a href="https://www.ukrinform.ua/tag-cvk">ЦВК</a>. Її головне завдання полягає у наданні консультацій, рекомендацій та сприянні Комісії в підготовці й розробці нормативних документів, спрямованих на забезпечення та реалізацію виборчих прав людей з інвалідністю та поліпшення їх доступності, а також інших маломобільних груп населення до виборчого процесу”, - йдеться в повідомленні.</p>
      <figure>
        <img src="https://static.ukrinform.com/photos/2019_12/1575910006-630.jpg"/>
      </figure>
      <p>До складу комісії увійшли представники 12 профільних громадських організацій, очолив її член ЦВК Сергій Постівий.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2830941-u-cvk-poasnili-hto-zmoze-progolosuvati-na-viborah-v-otg-22-ta-29-grudna.html">У ЦВК пояснили, хто зможе проголосувати на виборах в ОТГ 22 та 29 грудня</a>
      </blockquote>
      <p>За словами Постівого, група має сприяти ЦВК у реалізації експериментальних і пілотних проєктів, спрямованих на реалізацію виборчих прав людей з інвалідністю.</p>
      <p>На першому засіданні учасники робочої групи обговорили регламент майбутньої діяльності та основні завдання. Також були узагальнені пропозиції щодо удосконалення й адаптації офіційних сайтів Центральної виборчої комісії та Державного реєстру виборців для їх зручного використання людьми з порушенням зору.</p>
    </article>
  </body>
</html>