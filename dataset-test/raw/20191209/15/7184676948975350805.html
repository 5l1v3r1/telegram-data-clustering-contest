<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/skilky-ukrayina-vtratyla-vid-aneksiyi-krymu-ta-okupatsiyi-donbasu-shokuyuchi-tsyfry/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T15:37:01+00:00"/>
    <meta property="og:title" content="Скільки Україна втратила від анексії Криму та окупації Донбасу: шокуючі цифри"/>
    <meta property="og:description" content="Залишкова вартість об'єктів нерухомого держмайна на непідконтрольних територіях Донбасу і у анексованому Криму становить близько 85 мільярдів гривень."/>
  </head>
  <body>
    <article>
      <h1>Скільки Україна втратила від анексії Криму та окупації Донбасу: шокуючі цифри</h1>
      <h2>Залишкова вартість об'єктів нерухомого держмайна на непідконтрольних територіях Донбасу і у анексованому Криму становить близько 85 мільярдів гривень.</h2>
      <address>
        <time datetime="2019-12-09T15:37:01+00:00">09 Dec 2019, 15:37</time>
      </address>
      <p>Загальні економічні втрати, яких зазнала Україна внаслідок російської агресії, оцінюються в 50-150 мільярдів доларів.</p>
      <p>Loading...</p>
      <p>Такі цифри озвучив міністр розвитку економіки, торгівлі і сільського господарства України Тимофій Милованов, передає НАРОДНА ПРАВДА.</p>
      <p><i>«Прямі втрати у 2014-2015 роках склали 15-20% ВВП. За оцінками, загальні втрати становлять від 50 до 150 мільярдів доларів. Зокрема, Андерс Аслунд (</i>шведсько-американський економіст і дипломат, провідний міжнародний експерт з питань національних економік України, Росії та країн колишнього СРСР, — Ред<i>.) дає оцінку в 100 мільярдів доларів. А оцінка залишкової вартості об’єктів нерухомого державного майна на підконтрольних територіях (Крим, Донбас) становить близько 85 мільярдів гривень»</i>, — пише міністр на своїй сторінціу соцмережах.</p>
      <p>Так, за інформацією Тимофія Милованова, в анексованому Криму зареєстровано 57,7 тисяч об’єктів нерухомого державного майна залишковою вартістю 46 мільярдів гривень. У Донецькій області — майже 120 тисяч об’єктів держмайна залишковою вартістю 33 мільярди гривень, а в Луганській — близько 70 тисяч об’єктів залишковою вартістю 23 мільярди гривень.</p>
      <p><i>«За оцінками Фонду державного майна, близько 70% державних активів на території Донецької та Луганської областей розташовані на підконтрольних територіях»</i>, — додав Тимофій Милованов.</p>
      <p>Нагадаємо, раніше ми писали про те, що шаман Олександр Габишев відновив похід на Москву з Якутська для проведення обряду <a href="https://narodna-pravda.ua/ru/2019/12/09/yakutskyj-shaman-vosstanovyl-pohod-na-moskvu-dlya-yzgnanyya-putyna-podrobnosty/">вигнання Путіна</a>.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>