<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/nissan-gt-r50-konsept-tasarimi-h81394.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:33:39+00:00"/>
    <meta property="og:title" content="Nissan GT-R50'nin Hayallerinize Dokunacak Yeni Konsepti"/>
    <meta property="og:description" content="Nissan, GT-R için henüz değişim adımları atmasa da, tasarımcılar otomobilin geleceğini çizmeye başladılar. İşte son etkileyici Nissan GT-R tasarımı."/>
  </head>
  <body>
    <article>
      <h1>Nissan GT-R50'nin Hayallerinize Dokunacak Yeni Konsepti</h1>
      <h2>Nissan, GT-R için henüz değişim adımları atmasa da, tasarımcılar otomobilin geleceğini çizmeye başladılar. Rain Prisk'in GT-R50 tasarımı otomobil üreticisine ilham kaynağı olacak.</h2>
      <address><time datetime="2019-12-09T15:33:39+00:00">09 Dec 2019, 15:33</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Nissan'ın GT-R modeli uzun yıllardır piyasada olmasına rağmen hala yıllara meydan okuyarak satılmaya devam ediyor. Şimdilik yakın bir gelecekte yeni modeller gelmeyecek gibi görünse de <b>GT-R50</b> gibi özel tasarımlar, Japon spor otomobilinin gelecek yıllardaki evrimine gerçekçi bir gözle bakıyor.</p>
      <p>Italdesign ile iş birliği içinde oluşturulan proje, tasarımcı Rain Prisk'e <b>ortadan motorlu GT-R tasarımı</b> için ilham verdi. Tasarım, yeni nesil Godzilla'yı, koltukların arkasına yerleştirilmiş bir motorla güçlü görünen bir süper otomobil haline getiriyor. Otomobilin ön kısmı, şık ince ve yukarıya doğru uzanan farları ve tamponun içine entegre edilmiş büyük difüzör paneliyle <a href="https://www.italdesign.it/project/gt-r-50-by-italdesign/?utm_source=webtekno">Italdesign</a>'ın tasarımına oldukça benziyor.</p>
      <h3>Karşınızda asi ve keskin tasarımıyla konsept Nissan GT-R</h3>
      <figure>
        <img src="https://www.webtekno.com/images/editor/default/0002/33/079432f3d294bfb53e99b5e9421d81d12ff71e36.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/nissan-gt-r50-nin-uretim-modeli-resmen-geliyor-h81165.html">Nissan GT-R50’nin Üretim Modeli Resmen Geliyor</a>
      </p>
      <p>Yan tarafta önemli değişiklikler meydana gelirken, ortadan motorlu otomobil daha alçak ve motor bölmesine temiz hava sağlamak için kapılarının yanında geniş <b>hava girişleri</b> yer alıyor. Elbette, motorun ortada olması otomobilin hatlarını genel oranlar daha geniş hale getiriyor. Özellikle yan taraftaki etekler daha kalın bir görünüme sahip.</p>
      <p>Bir de bu tasarımı <b>710 beygir gücü</b> (529 kW) ve 780 Newton-metre tork ile arkanızda kükreyen çift turbolu 3.8 litrelik bir V6 motorla hayal edin. Ne yazık ki son raporlar, Nissan'ın GT-R serisini yenilemek için bir planı olmadığını gösteriyor. Hatta yeni GT-R'nin, Nissan'ın hibrit mi yoksa tam elektrikli mi olacağına karar vermemesi nedeniyle 2027'ye kadar gelmeyeceği tahmin ediliyor.</p>
      <p>Nissan'ın Hiroshi Tamura liderliğindeki GT-R ekibi, mevcut otomobil platformunun ömrünün büyük değişiklikler olmadan<b> 20 yıl</b> boyunca sürdürülebileceğini düşünüyor. Yani temelde küçük değişiklikler yapılan model 8 yıl daha yoluna devam edecek gibi görünüyor.</p>
      <p><b>Kaynak : </b>https://www.motor1.com/news/386746/mid-engine-gt-r50-rendering/</p>
    </article>
  </body>
</html>