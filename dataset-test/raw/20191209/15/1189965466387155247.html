<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/262264/agioi-theodoroi-listeia-katagma-ayxena-kai-akariaio-thanato-edeikse-i-nekropsia-nekrotomi-stin-ilikiomeni"/>
    <meta property="og:site_name" content="LiFO"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Άγιοι Θεόδωροι - ληστεία: Κάταγμα αυχένα και ακαριαίο θάνατο έδειξε η νεκροψία - νεκροτομή στην ηλικιωμένη"/>
    <meta property="og:description" content="Κάταγμα του αυχένα διαπίστωσε ο ιατροδικαστής που έκανε την νεκροτομή στην άτυχη ηλικιωμένη που παρασύρθηκε από αυτοκίνητο ληστών, στους Αγίους Θεοδώρους το Σάββατο."/>
  </head>
  <body>
    <article>
      <h1>Άγιοι Θεόδωροι - ληστεία: Κάταγμα αυχένα και ακαριαίο θάνατο έδειξε η νεκροψία - νεκροτομή στην ηλικιωμένη</h1>
      <h2>Κάταγμα του αυχένα διαπίστωσε ο ιατροδικαστής που έκανε την νεκροτομή στην άτυχη ηλικιωμένη που παρασύρθηκε από αυτοκίνητο ληστών, στους Αγίους Θεοδώρους το Σάββατο.</h2>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author">NEWSROOM</a></address>
      <p>
        <b>Ακαριαίος ήταν ο θάνατος της άτυχης <a href="https://www.lifo.gr/tags/%CE%97%CE%BB%CE%B9%CE%BA%CE%B9%CF%89%CE%BC%CE%AD%CE%BD%CE%B7">ηλικιωμένης</a> στους <a href="https://www.lifo.gr/tags/%CE%86%CE%B3%CE%B9%CE%BF%CE%B9+%CE%98%CE%B5%CF%8C%CE%B4%CF%89%CF%81%CE%BF%CE%B9">Αγίους Θεοδώρους</a> και προκλήθηκε μετά από κάταγμα αυχένα, σύμφωνα με τον ιατροδικαστή.</b>
      </p>
      <p>Σύμφωνα με το cnn.gr, όπως διαπίστωσε ο ιατροδικαστής που έκανε τη νεκροτομή στην 77χρονη, προκλήθηκε κάταγμα του αυχένα από τις ρόδες του αυτοκινήτου που πέρασε από πάνω της.</p>
      <p>
        <b>«Της έσπασαν όλα τα κόκαλα»</b>
      </p>
      <p>Σύμφωνα, εξάλλου, με τη συγκλονιστική περιγραφή του γιου της στον ANT1 «τη μια ήταν όρθια και την πήρε (σ.σ. το αυτοκίνητο), την εμβόλισαν και την πέταξαν τρία μέτρα κάτω, ξάπλωσε κάτω η γυναίκα και ξαναγκάζωσαν και πέρασαν από πάνω της και της σπάσανε όλα της τα κόκαλα γύρω-γύρω, τη διέλυσαν, την πέρασαν από πάνω».</p>
      <p>Το ανθρωποκυνηγητό για τον εντοπισμό και τη σύλληψη των δύο δραστών που επιχείρησαν να κλέψουν μία αλυσίδα που είχε στο λαιμό του το θύμα, συνεχίζεται.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/262064/agioi-theodoroi-listes-paresyran-kai-skotosan-gynaika-me-aytokinito-gia-na-ksefygoyn"/>
      </related>
    </article>
  </body>
</html>