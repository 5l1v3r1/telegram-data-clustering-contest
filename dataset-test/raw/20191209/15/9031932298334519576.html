<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/burmistrz-wenecji-do-turystow-przyjezdzajcie-miasto-zyje/"/>
    <meta property="og:site_name" content="Polsat News"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="Burmistrz Wenecji do turystów: przyjeżdżajcie, miasto żyje"/>
    <meta property="og:description" content="Przyjeżdżajcie do Wenecji, miasto żyje - zachęca turystów burmistrz Luigi Brugnaro po niedawnej powodzi. Z takim zaproszeniem do miasta odwiedzanego co roku przez 20 milionów osób zwrócił się po raz pierwszy w reakcji na odwoływanie rezerwacji w hotelach."/>
  </head>
  <body>
    <article>
      <h1>Burmistrz Wenecji do turystów: przyjeżdżajcie, miasto żyje</h1>
      <address>
        <time datetime="2019-12-09T15:23:00+00:00">09 Dec 2019, 15:23</time>
      </address>
      <p>
        <b>Przyjeżdżajcie do Wenecji, miasto żyje - zachęca turystów burmistrz Luigi Brugnaro po niedawnej powodzi. Z takim zaproszeniem do miasta odwiedzanego co roku przez 20 milionów osób zwrócił się po raz pierwszy w reakcji na odwoływanie rezerwacji w hotelach.</b>
      </p>
      <related>
        <a href="https://www.polsatnews.pl/wiadomosc/2019-11-18/wenecja-wraca-do-normalnego-zycia-po-ostatnich-powodziach/"/>
      </related>
      <p>Odnosząc się do danych branży hotelowej o masowym odwoływaniu rezerwacji w następstwie katastrofalnej listopadowej powodzi w Wenecji, burmistrz oświadczył w poniedziałek, że "przesada nigdy nie wychodzi na dobre".</p>
      <p>
        <a href="https://www.polsatnews.pl/wiadomosc/2019-12-08/wenecja-porzucona-turysci-masowo-odwoluja-rezerwacje/">
          <b>ZOBACZ: Wenecja "porzucona". Turyści masowo odwołują rezerwacje</b>
        </a>
      </p>
      <p>- To cudowne miasto ma za sobą dramatyczne chwile, ale one już minęły - zapewnił Brugnaro. Następnie dodał: Wenecja "zaczęła znów żyć, jest czysta i spokojna". Zaapelował do mediów, by w sposób "obiektywny i poprawny" informowały o tym, co dzieje się w mieście.</p>
      <p>- "Należy zatem powiedzieć, że Wenecja, która zawsze doświadczała problemów, pozostaje miastem czystym, dostępnym, otwartym - powiedział burmistrz.</p>
      <p>
        <b>Rezerwacje anulowane</b>
      </p>
      <p>Z przedstawionej wcześniej analizy danych federacji właścicieli hoteli wynika, że tak zwana wysoka woda (acqua alta), która kilka razy zalała w połowie listopada Wenecję, wywołując ogromne straty i paraliż, zniechęciła wielu potencjalnych turystów.</p>
      <p>Po tej powodzi w prawie 300 hotelach w historycznym centrum wskaźnik anulowanych rezerwacji sięgnął 45 proc. Coś takiego wydarzyło się po raz pierwszy - podkreśliła federacja przypominając, że hotele niemal zawsze wypełnione są tam niemal do ostatniego miejsca.</p>
      <p>Za niemające precedensu zjawisko uznano też to, że faktycznie zablokowany został proces rezerwacji na Boże Narodzenie i Nowy Rok. Wszystkie mają zostać jeszcze definitywnie potwierdzone przez turystów tuż przed ich przyjazdem.</p>
      <p>
        <a href="https://www.polsatnews.pl/wideo/cysterna-spadla-z-wiaduktu-kierowca-zginal-na-miejscu-wideo_6759640/">WIDEO - Cysterna spadła z wiaduktu. Kierowca zginął na miejscu [WIDEO]</a>
      </p>
      <figure>
        <img src="https://r.dcs.redcdn.pl/http/o2/redefine/cp/b1/b1zkc51z44hkjv21hdnfgxbofgsoy8w8.jpg"/>
      </figure>
    </article>
  </body>
</html>