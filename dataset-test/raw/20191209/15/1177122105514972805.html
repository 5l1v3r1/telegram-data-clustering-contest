<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/proteste-in-belarus-impotriva-integrarii-profunde-cu-rusia-149410.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T15:29:00+00:00"/>
    <meta property="og:title" content="Proteste în Belarus împotriva ”integrării profunde” cu Rusia"/>
    <meta property="og:description" content="Doua actiuni de protest au avut loc in weekendul trecut în capitala Belarusului împotriva ”integrării profunde” cu Rusia. Actiunile nu au fost autorizate, dar politia nu a intervenit, mitingul fiind organizat în mod pașni, fără ca vreo persoana sa fie reținuta."/>
  </head>
  <body>
    <article>
      <h1>Proteste în Belarus împotriva ”integrării profunde” cu Rusia</h1>
      <address>
        <time datetime="2019-12-09T15:29:00+00:00">09 Dec 2019, 15:29</time>
      </address>
      <p>
        <b>Doua actiuni de protest au avut loc in weekendul trecut în capitala Belarusului împotriva ”integrării profunde” cu Rusia. Actiunile nu au fost autorizate, dar politia nu a intervenit, mitingul fiind organizat în mod pașni, fără ca vreo persoana sa fie reținuta.</b>
      </p>
      <p>Protestatarii au adoptat o rezoluție prin care se opun categoric „integrării profunde” cu Federația Rusă și au declarat ilegal orice acord pe care autoritățile din Belarus și Rusia le vor semna. „Toate acordurile, protocoalele secrete semnate de dictatorii Lukasenko și Putin și reprezentanții lor nu vor fi recunoscute de cetățenii din Belarus și nu li se vor supune”, spune rezoluția adoptata.</p>
      <p>De asemenea, protestatarii au cerut comunității internaționale să nu recunoască acordurile dintre președinții Federației Ruse și Belarus și au solicitat impunerea de sancțiuni pentru semnarea lor. „Belarusii intenționează să redobandeasca drepturile și libertățile lor, inclusiv dreptul de a-și alege conducatorii. Poporul belarus are suficienta putere să-și apere independența”, se arată în rezoluția care a fost trimisa Ambasadei Rusiei din Minsk.<br/>Negocierile dintre Vladimir Putin și Alexander Lukasenko au avut loc pe 7 decembrie la Sochi.</p>
      <p>Întâlnirea dintre președinții rus și belarus a durat cinci ore și jumătate. Cei doi au refuzat sa faca declarații comune pentru presă la finalul discutiilor, dar au făcut schimb de cadouri. Potrivit Novaya Gazeta, președintele rus i-a oferit colegului său un samovar, iar în schimb a primit un cos cu dulciuri, brânzeturi și slănină.</p>
      <p>Singurul oficial din partea Federației Ruse care a comentat rezultatele negocierilor a fost ministrul dezvoltării economice Maxim Oreșkin. Potrivit acestuia, negocierile ”au fost rodnice”, insa părțile mai au puncte de vedere divergente asupra unor capitole ale integrarii.</p>
      <p>La rândul său, ambasadorul Belarusului în Rusia, Vladimir Semașko, a declarat că Minsk și Moscova au gasit soluții la problema compensării pierderilor Belarusului din cauza noii politici fiscale a Rusiei in industria petrolului.</p>
    </article>
  </body>
</html>