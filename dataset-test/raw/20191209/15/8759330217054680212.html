<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907174/stvv-baalt-gelijkspel-was-juistere-uitslag-geweest-tegen-club-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T15:30:00+00:00"/>
    <meta property="og:title" content="STVV baalt: &quot;Gelijkspel was juistere uitslag geweest tegen Club Brugge&quot;"/>
    <meta property="og:description" content="Sint-Truiden was dicht bij een stunt tegen Club Brugge. In de slotminuten trok Blauw-Zwart alsnog de winst over de streep. Ook Chris Durkin baalt."/>
  </head>
  <body>
    <article>
      <h1>STVV baalt: "Gelijkspel was juistere uitslag geweest tegen Club Brugge"</h1>
      <address>
        <time datetime="2019-12-09T15:30:00+00:00">09 Dec 2019, 15:30</time>
      </address>
      <p>
        <b>Sint-Truiden was dicht bij een stunt tegen Club Brugge. In de slotminuten trok Blauw-Zwart alsnog de winst over de streep. Ook Chris Durkin baalt.</b>
      </p>
      <p>"Natuurlijk ben ik zwaar ontgoocheld", begint Durkin tegenover Het Laatste Nieuws. "Defensief zat het heel goed. En bovendien konden we een paar keer gevaarlijk prikken. Ik moet toegeven dat ik niet echt onder de indruk was van de leider. Wij konden vaak genoeg onze voet naast die van hen zetten. Ik geloof daarom in dit STVV. Een gelijkspel was zeker een juistere uitslag geweest."</p>
      <p>De Amerikaan stond in zijn eerste basisplaats meteen tegen Hans Vanaken, geen gemakkelijke opdracht. "Als je het maar weet. Die man heeft veel ervaring en is verdomd 'very smart', heel slim. En hij is veel aan de bal en bestrijkt een groot deel van het veld. Toch vind ik dat ik het goed heb gedaan. Net zoals het hele team. Goed, we kopen er vandaag niks mee. Maar deze prestatie geeft ons wel een nieuwe boost. Hier kunnen we iets mee naar de komende matchen toe."</p>
      <aside>Lees meer<br/><a href="https://www.voetbalprimeur.be/nieuws/906982/var-aangepakt-na-stvv-club-brugge-toonvoorbeeld-van-hoe-je-systeem-verkloot-.html?campname=highlighted-content&amp;camplink=onderaan">VAR aangepakt na STVV - Club Brugge: "Toonvoorbeeld van hoe je systeem verkloot"</a></aside>
    </article>
  </body>
</html>