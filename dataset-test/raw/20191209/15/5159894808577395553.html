<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/ostatni/ms-florbal/clanek/1171042-florbalistky-slovenska-po-debaklu-se-svedskem-slavi-dulezitou-vyhru.html"/>
    <meta property="og:site_name" content="www.sport.cz"/>
    <meta property="article:published_time" content="2019-12-09T15:54:00+00:00"/>
    <meta property="og:title" content="Slovensko - Lotyšsko 7:5, Florbalistky Slovenska po debaklu se Švédskem slaví důležitou výhru"/>
    <meta property="og:description" content="Florbalistky Slovenska pod vedením českého trenéra Michala Jedličky po sobotním úvodním debaklu se Švédskem 1:23 zdolaly ve druhém utkání na mistrovství světa v Neuchatelu Lotyšsko 7:5. V úterý od 16:30 je ve skupině B čeká boj o přímý postup do čtvrtfinále proti Česku."/>
  </head>
  <body>
    <article>
      <h1>Slovensko - Lotyšsko 7:5, Florbalistky Slovenska po debaklu se Švédskem slaví důležitou výhru</h1>
      <address><time datetime="2019-12-09T15:54:00+00:00">09 Dec 2019, 15:54</time> by <a rel="author">ČTK</a></address>
      <p>Florbalistky Slovenska pod vedením českého trenéra Michala Jedličky po sobotním úvodním debaklu se Švédskem 1:23 zdolaly ve druhém utkání na mistrovství světa v Neuchatelu Lotyšsko 7:5. V úterý od 16:30 je ve skupině B čeká boj o přímý postup do čtvrtfinále proti Česku.</p>
      <p>"Po debaklu se Švédkami jsme chtěli ukázat, že florbal umíme a od minulého šampionátu jsme se herně posunuli. Místy to bylo hodně dobré, třeba druhá třetina byla výborná a Lotyšky jsme drtili. Bohužel jsme dávali málo gólů," řekl Jedlička.</p>
      <p>Jeho tým vedl ve 46. minutě už 6:2, ale soupeř snížil na rozdíl jediné branky. Až v čase 54:59 uklidnila Slovenky Kristína Hudáková. "Ve třetí třetině jsme trochu promíchali sestavu, abychom pošetřili síly, protože teď budeme hrát minimálně tři čtyři zápasy za sebou," doplnil Jedlička.</p>
      <p>
        <b>
          <u>Mistrovství světa florbalistek v Neuchatelu (Švýcarsko):</u>
        </b>
      </p>
      <p>
        <b>Skupina B:</b>
      </p>
      <p>Slovensko - Lotyšsko 7:5 (3:1, 2:1, 2:3)</p>
      <p><b>Branky:</b> 3. a 46. M. Šponiarová, 18. a 55. K. Hudáková, 20. P. Hudáková, 38. Ferenčíková, 38. Belicová - 51. a 52. Gaugereová, 5. Roziteová, 25. Grapenaová, 49. Pavlovská.</p>
      <p>19:30 <b>ČR</b> - Švédsko.</p>
    </article>
  </body>
</html>