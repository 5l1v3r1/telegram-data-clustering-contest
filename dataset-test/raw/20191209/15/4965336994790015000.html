<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242557"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T15:11:00+00:00"/>
    <meta property="og:title" content="Ва Украіне дзесяцігадовы хлопчык пасварыўся з маці і скончыў жыццё самагубствам"/>
    <meta property="og:description" content="У Херсонскай вобласці Украіны дзесяцігадовы хлопчык пакончыў з сабой. Пра гэта паведамляе УНІАН."/>
  </head>
  <body>
    <article>
      <h1>Ва Украіне дзесяцігадовы хлопчык пасварыўся з маці і скончыў жыццё самагубствам</h1>
      <address><time datetime="2019-12-09T15:11:00+00:00">09 Dec 2019, 15:11</time> by <a rel="author">NN.by</a></address>
      <p>У Херсонскай вобласці Украіны дзесяцігадовы хлопчык пакончыў з сабой. Пра гэта <a href="https://www.unian.ua/incidents/10786184-ne-kupila-komp-yuternu-gru-u-hersoni-10-richniy-hlopchik-obrazivsya-na-mamu-i-povisivsya.html?_ga=2.46050023.2122903761.1575887814-453719105.1546085198">паведамляе</a> УНІАН.</p>
      <p>Аператыўна-следчая група слядоў гвалтоўнай смерці не выявіла. Эксперты заключылі, што дзіця памерла з прычыны механічнай асфіксіі.</p>
      <p>Як распавёў прадстаўнік паліцыі вобласці Яраслаў Шанько, сям'я на ўліку ў сацыяльных службаў не знаходзілася, хлопчык характарызаваўся толькі станоўча. Таксама праваахоўнікам стала вядома, што незадоўга да няшчаснага выпадку ў хлопчыка адбыўся канфлікт з маці, якая адмовілася купляць яму новую камп'ютарную гульню.</p>
      <p>Жанчына распавяла, што паабяцала купіць яе пазней, пасля чаго сын пайшоў у свой пакой. Калі яна зайшла туды, то выявіла сына ўжо мёртвым.</p>
    </article>
  </body>
</html>