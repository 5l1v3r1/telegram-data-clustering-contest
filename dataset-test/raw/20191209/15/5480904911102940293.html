<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/minimalni-mzda-vzroste-od-ledna-na-14-600-korun/1830273?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-12-09T15:29:00+00:00"/>
    <meta property="og:title" content="Minimální mzda vzroste od ledna na 14.600 korun"/>
    <meta property="og:description" content="Praha - Minimální mzda se od ledna zvýší o 1250 korun na 14.600 korun, vláda dnes podle informací ČTK schválila příslušné nařízení. Koaliční hnutí ANO a ČSSD se na částce dohodly před dvěma týdny poté, co shodu nenašli zaměstnavatelé a odbory, výsledek tehdy zástupci vlády označili za dobrý kompromis. Odbory zvýšení částky uvítaly, mělo podle nich být ale výraznější. Podle zaměstnavatelů růst o devět procent neodpovídá realitě a pro firmy by mohl být nebezpečný."/>
  </head>
  <body>
    <article>
      <h1>Minimální mzda vzroste od ledna na 14.600 korun</h1>
      <address><time datetime="2019-12-09T15:29:00+00:00">09 Dec 2019, 15:29</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Minimální mzda se od ledna zvýší o 1250 korun na 14.600 korun, vláda dnes podle informací ČTK schválila příslušné nařízení. Koaliční hnutí ANO a ČSSD se na částce dohodly před dvěma týdny poté, co shodu nenašli zaměstnavatelé a odbory, výsledek tehdy zástupci vlády označili za dobrý kompromis. Odbory zvýšení částky uvítaly, mělo podle nich být ale výraznější. Podle zaměstnavatelů růst o devět procent neodpovídá realitě a pro firmy by mohl být nebezpečný.</p>
      <p>S minimální mzdou, za kterou pracuje asi 150.000 lidí, se zvedá i zaručená mzda. Ta představuje nejnižší výdělek podle odbornosti a náročnosti práce a týká se širšího okruhu zaměstnanců. Vyplácí se v osmi stupních. Od ledna by se měla zvednout z nynějších 13.350 až 26.700 korun na 14.600 až 29.200 korun.</p>
      <p>Minimální mzda se zvýšila naposledy letos v lednu. Činí 13.350 korun. Odbory pro příští rok požadovaly růst o 1650 korun, zaměstnavatelé by přidali nejvýš 700 korun.</p>
    </article>
  </body>
</html>