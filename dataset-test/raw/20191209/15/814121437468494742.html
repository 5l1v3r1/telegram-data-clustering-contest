<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10279240/prokuratura-przeprowadzono-sekcje-zwlok-janusza-dzieciola.html"/>
    <meta property="og:site_name" content="Wprost"/>
    <meta property="article:published_time" content="2019-12-09T15:41:00+00:00"/>
    <meta property="og:title" content="Prokuratura: Przeprowadzono sekcję zwłok Janusza Dzięcioła"/>
    <meta property="og:description" content="Szefowa Prokuratury Rejonowej w Grudziądzu Agnieszka Reniecka przekazała, że specjaliści przeprowadzili sekcję zwłok byłego posła Janusza Dzięcioła, który zginął w wypadku drogowym."/>
  </head>
  <body>
    <article>
      <h1>Prokuratura: Przeprowadzono sekcję zwłok Janusza Dzięcioła</h1>
      <address>
        <time datetime="2019-12-09T15:41:00+00:00">09 Dec 2019, 15:41</time>
      </address>
      <p>
        <b>Szefowa Prokuratury Rejonowej w Grudziądzu Agnieszka Reniecka przekazała, że specjaliści przeprowadzili sekcję zwłok byłego posła Janusza Dzięcioła, który zginął w wypadku drogowym.</b>
      </p>
      <p>Agnieszka Reniecka, szefowa Prokuratury Rejonowej w Grudziądzu przekazała, że specjaliści przeprowadzili sekcję zwłok byłego posła Janusza Dzięcioła, który zginął w piątek 6 grudnia w wypadku drogowym. – Postępowanie w tej sprawie trwa. Dziś odbyła się sekcja zwłok. Nie znam jeszcze nawet wstępnych ustaleń płynących z opinii biegłego – dodała prokurator. Z ustaleń „Gazety Pomorskiej” wynika, że do wypadku doszło na przejeździe kolejowym bez szlabanów w Białym Borze pod Grudziądzem. Zderzył się samochód osobowy i pociąg. – Komisja ustali, co spowodowało, że pomimo sygnału zabraniającego wjazdu doszło do zdarzenia. W wypadku zginął kierowca samochodu. Nikt z pasażerów ani obsługi pociągu nie został ranny – poinformował w piątek Karol Jakubowski z zespołu prasowego PKP Polskie Linie Kolejowe SA.</p>
      <h3>Janusz Dzięcioł nie żyje</h3>
      <p>Janusz Dzięcioł zdobył popularność dzięki udziałowi w pierwszej polskiej edycji programu „Big Brother”, której został zwycięzcą. Był także szefem straży miejskiej w Świeciu nad Wisłą, posłem na Sejm VI i VII kadencji. W czasie prowadzenia działalności politycznej był związany z <a href="https://www.wprost.pl/tematy/10127348/platforma-obywatelska.html">Platformą Obywatelską</a>, a także z <a href="https://www.wprost.pl/tematy/10128686/polskie-stronnictwo-ludowe.html">Polskim Stronnictwem Ludowym</a>.</p>
      <p>W wyborach parlamentarnych w 2007 roku dostał się z listy PO do <a href="https://www.wprost.pl/tematy/10107057/sejm-rzeczypospolitej-polskiej.html">Sejmu</a>. Cztery lata później powtórzył wyborczy sukces. W 2014 roku startował w wyborach na prezydenta Grudziądza z ramienia lokalnego komitetu. W 2019 roku bezskutecznie ubiegał się o mandat posła, startując z listy Polskiego Stronnictwa Ludowego.</p>
      <related>
        <h4>Czytaj także:</h4>
        <a href="https://www.wprost.pl/kraj/10279034/makabryczna-zbrodnia-w-zabkowicach-slaskich-18-latek-zabil-rodzicow-i-brata.html"/>
      </related>
      <footer>Źródło: <a href="http://www.polsatnews.pl/">Polsat News</a> / Gazeta Pomorska</footer>
    </article>
  </body>
</html>