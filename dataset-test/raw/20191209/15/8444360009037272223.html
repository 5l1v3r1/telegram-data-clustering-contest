<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-i-proti-omilia-tou-karera-thelo-paiktes-maxites/2932802/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T15:44:21+00:00"/>
    <meta property="og:title" content="ΑΕΚ: Η πρώτη ομιλία του Καρέρα! “Θέλω παίκτες – μαχητές”"/>
    <meta property="og:description" content="Πριν πραγματοποιήσει την πρώτη του προπόνηση στους παίκτες της ΑΕΚ, ο Μάσιμο Καρέρα έκανε την πρώτη του ομιλία στους &quot;κιτρινόμαυρους&quot;, δίνοντας το... στίγμα του!"/>
  </head>
  <body>
    <article>
      <h1>ΑΕΚ: Η πρώτη ομιλία του Καρέρα! “Θέλω παίκτες – μαχητές”</h1>
      <h2>Πριν πραγματοποιήσει την πρώτη του προπόνηση στους παίκτες της ΑΕΚ, ο Μάσιμο Καρέρα έκανε την πρώτη του ομιλία στους "κιτρινόμαυρους", δίνοντας το... στίγμα του!</h2>
      <address><time datetime="2019-12-09T15:44:21+00:00">09 Dec 2019, 15:44</time> by <a rel="author">Newsit Newsroom</a></address>
      <p>Ο Μάσιμο Καρέρα σήκωσε.. μανίκια τη Δευτέρα (09.12.2019) στην ΑΕΚ, κάνοντας την πρώτη του προπόνηση στους “κιτρινόμαυρους”.</p>
      <p>Ο Ιταλός τεχνικός παρουσιάστηκε από τον Ίλια Ίβιτς. “Καλωσορίζω στην ομάδα μας τον νέο μας προπονητή, Μάσιμο Καρέρα. Έχει αγωνιστεί ως ποδοσφαιριστής και έχει εργαστεί ως προπονητής σε υψηλό επίπεδο έχοντας περάσει από μεγάλα κλαμπ.</p>
      <p>
        <a href="https://www.newsit.gr/athlitika/podosfairo/aek-i-proti-proponisi-me-karera-pics/2932659/">ΑΕΚ: Η πρώτη προπόνηση με Καρέρα! [pics]</a>
      </p>
      <p>Υπήρξε ο πιο στενός συνεργάτης του Αντόνιο Κόντε και όταν συνέχισε ως πρώτος προπονητής κατάφερε να πάρει το πρωτάθλημα στη Ρωσία με τη Σπαρτάκ Μόσχας. Από εσάς περιμένω την καλύτερη συνεργασία μαζί του. Μάσιμο, καλώς όρισες στη δική μας οικογένεια, σου εύχομαι κάθε επιτυχία” ανέφερε ο τεχνικός διευθυντής της ΑΕΚ.</p>
      <p><b>Ο Μάσιμο Καρέρα πήρε το λόγο τη στιγμή που ο Ίλια Ίβιτς έκανε αναφορά στο βιογραφικό του, διακόπτοντας τον και αναφέροντας</b>: “Ίλια σε ευχαριστώ, δεν χρειάζεται να πεις περισσότερα για εμένα… Το ζητούμενο είναι μόνο η ομάδα και η δική μου άποψη πάντα είναι ότι η ομάδα που προπονώ είναι η πιο δυνατή ομάδα που υπάρχει.</p>
      <p>Βεβαίως ο καθρέφτης για όλους μας είναι το γήπεδο. Χωρίς καλή προπόνηση μέσα στην εβδομάδα, δεν υπάρχει καλό ματς το σαββατοκύριακο.</p>
      <p>Αυτό που θέλω είναι να βλέπω παίκτες-μαχητές. Αν είναι να χάσουμε ένα ματς, να το χάσουμε επειδή η αντίπαλη ομάδα ήταν καλύτερη, όχι γιατί εμείς δεν κάναμε αυτό που έπρεπε.</p>
      <p>Θέλω να είμαστε μια οικογένεια και συγκεντρωμένοι στο στόχο μας 200%. Αυτά από εμένα, δεν μου αρέσουν τα πολλά λόγια, σε πέντε λεπτά όλοι έξω για προπόνηση”…</p>
    </article>
  </body>
</html>