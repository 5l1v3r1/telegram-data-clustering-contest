<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483536"/>
    <meta property="og:site_name" content="طرفداری"/>
    <meta property="article:published_time" content="2019-12-09T15:56:43+00:00"/>
    <meta property="og:title" content="ذوب آهن 2-0 نساجی؛ خلعتبری-مطهری، زوجِ نجات‌بخش"/>
    <meta property="og:description" content="طرفداری- در چارچوب رقابت های لیگ برتر و در هفته چهاردهم، دو تیم ذوب آهن اصفهان و نساجی مازندران به مصاف هم رفتند که این بازی با برتری 2 بر 0 ذوب آهن به پایان رسید. امیرارسلان مطهری روی پاس خلعتبری و محمدرضا خلعتبری روی پاس مطهری، دو گل تیم شان را به ثمر رساندند."/>
  </head>
  <body>
    <article>
      <h1>ذوب آهن 2-0 نساجی؛ خلعتبری-مطهری، زوجِ نجات‌بخش</h1>
      <address><time datetime="2019-12-09T15:56:43+00:00">09 Dec 2019, 15:56</time> by <a rel="author" href="https://www.tarafdari.com/%D8%B1%D8%B6%D8%A7-%D8%AD%D8%B3%DB%8C%D9%86-%D8%B2%D8%A7%D8%AF%D9%87/200157" target="_blank">رضا حسین زاده</a></address>
      <pre>منصوریان با درخشش زوج خط حمله اش، موفق به کسب 3 امتیاز شیرین از یک تیم چغر و بد بدن شد.</pre>
      <p><a href="https://www.tarafdari.com/"><b>طرفداری</b></a>- در چارچوب رقابت های لیگ برتر و در هفته چهاردهم، دو تیم ذوب آهن اصفهان و نساجی مازندران به مصاف هم رفتند که این بازی با برتری 2 بر 0 ذوب آهن به پایان رسید. امیرارسلان مطهری روی پاس خلعتبریو محمدرضا خلعتبری روی پاس مطهری، دو گل تیم شان را به ثمر رساندند.</p>
      <p>
        <b>هفته چهاردهم لیگ برتر<br/>ذوب آهن 2-0 نساجی<br/>دوشنبه 18 آذر 1398 ساعت 17:30<br/>اصفهان، ورزشگاه فولادشهر<br/>گل ها: امیرارسلان مطهری و محمدرضا خلعتبری</b>
      </p>
      <h4>ترکیب دو تیم</h4>
      <p>
        <b>ترکیب ذوب آهن:</b>
      </p>
      <ul>
        <li>
          <b>معراج اسماعیلی , محمد نژادمهدی , وحید محمدزاده , هادی محمدی , حمید بوحمدان , محمدرضا عباسی , قاسم حدادی‌فر , محمدرضا خلعتبری , دانیال اسماعیلی‌فر , حمید ملکی و امیرارسلان مطهری</b>
        </li>
      </ul>
      <p>
        <b>ترکیب نساجی:</b>
      </p>
      <ul>
        <li>
          <b>علیرضا حقیقی، حامد شیری، مجتبی بیژن، حسن جعفری، مجتبی ممشلی، سیدمحمد میری، میلاد سرلک، علی‌اصغر عاشوری، رحمان جعفری، رضا دهقانی، محمد عباس‌زاده</b>
        </li>
      </ul>
      <h4>شرح گل ها و اتفاقات مهم بازی</h4>
      <p>در دقیقه 31 شوت دهقانی را معراج اسماعیلی برگشت داد و در برگشت محمد عباس زاده که سعی داشت در ریباند توپ را به گل تبدیل کند، توسط مدافع ذوب آهن سرنگون شد و داور یک پنالتی برای نساجی گرفت.</p>
      <p>در دقیقه 34 محمد عباس زاده پش توپ ایستاد اما ضربه او را معراج اسماعیلی مهار کرد و در برگشت نیز بازیکنان نساجی موفق به گلزنی نشدند.</p>
      <p>در دقیقه 42 روی اشتباه علیرضا حقیقی و تیزهوشی امیرارسلان مطهری گل اول ذوب آهن به ثمر رسید. مطهری توپ را از حقیقی گرفت و به خلعتبری رساند و او نیز گل نخست تیمش را به ثمر رساند.</p>
      <p>نیمه اول با پیروزی 1 بر 0 ذوب آهن به پایان رسید.</p>
      <figure>
        <img src="https://www.tarafdari.com/sites/default/files/users/user200157/2019/12/09/photo_2019-12-09_18-32-10.jpg"/>
      </figure>
      <p>در دقیقه 62 یک ضربه ایستگاهی برای ذوب آهن گرفته شد و محمدرضا خلعتبری پشت توپ ایستاد و از سمت چپ توپ را روی دروازه نساجی ارسال کرد و ارسلان مطهری با یک ضربه سر توپ را درون دروازه جای داد.</p>
      <p>این بازی در نهایت با پیروزی 2 بر 0 ذوب آهن به پایان رسید تا شاگردان منصوریان 13 امتیازی شوند و دو پله در جدول صعود کنند و نساجی اما با 12 امتیاز یک پله سقوط کرد.</p>
    </article>
  </body>
</html>