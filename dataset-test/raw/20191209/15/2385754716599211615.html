<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/601239/sokarei-i-synomilia-paidofilou-me-mitera-pou-viaze-ta-paidia-tis-se-katexomena"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T15:30:00+00:00"/>
    <meta property="og:title" content="Σοκάρει η συνομιλία παιδόφιλου με μητέρα που βίαζε τα παιδιά της σε κατεχόμενα"/>
    <meta property="og:description" content="Τον Ιούλιο του 2018 οι βρετανικές Αρχές έφτασαν στα ίχνη της 30χρονης, Jodie Little, η οποία κακοποιούσε σεξουαλικά τα δύο της παιδιά ζωντανά στο διαδίκτυο..."/>
  </head>
  <body>
    <article>
      <h1>Σοκάρει η συνομιλία παιδόφιλου με μητέρα που βίαζε τα παιδιά της σε κατεχόμενα</h1>
      <address><time datetime="2019-12-09T15:30:00+00:00">09 Dec 2019, 15:30</time> by <a rel="author">SigmaLive</a></address>
      <p>Τον Ιούλιο του 2018 οι βρετανικές Αρχές έφτασαν στα ίχνη της 30χρονης, Jodie Little, η οποία κακοποιούσε σεξουαλικά τα δύο της παιδιά ζωντανά στο διαδίκτυο με το ψευδώνυμο «Devil Bitch 666» και «DomTabooS**t» από το σπίτι της στα κατεχόμενα.</p>
      <p>Μετά τη σύλληψή της εκδόθηκε στη Βρετανία και παραδέχθηκε εννέα κατηγορίες. Η καταδίκη της όμως άνοιξε τον δρόμο για την ανάδειξη ενός εξίσου σοκαριστικού εγκλήματος, αφού τον ίδιο χρόνο αναγνώρισαν και συνέλαβαν έναν από τους «πελάτες» της 30χρονης. Πρόκειται για τον Dean Petley, ο οποίος καταδικάστηκε σε οκτώ χρόνια φυλάκισης.</p>
      <figure>
        <img src="https://i2-prod.mirror.co.uk/incoming/article21044063.ece/ALTERNATES/s615b/0_SWNS_CHILD_ABUSE_002.jpg"/>
      </figure>
      <p>Συγκλονίζει η συνομιλία που είχε στο διαδίκτυο η 30χρονη με τον Petley, την οποία ανακάλυψαν οι Αρχές της Βρετανίας. Συγκεκριμένα ο παιδόφιλος της ζήτησε να κακοποιήσει σεξουαλικά τα δύο της παιδιά μπροστά στην κάμερα και της έδωσε £750. Αυτό συνεχίστηκε από τον Ιανουάριο του 2017 μέχρι τον Φεβρουάριο του 2018, όπου της ζητούσε να κακοποιεί τα δύο θύματά της και αυτός να κοιτάζει.</p>
      <p>Η 30χρονη έστειλε στον Petley 10 ηλεκτρονικά αρχεία, ενώ μέσα σε αυτά τα αρχεία είχαν εντοπίσει ένα βίντεο, στο οποίο η 30χρονη κακοποιούσε σεξουαλικά την μικρή της κόρη.</p>
      <p>Στη συνέχεια ο Petley επανασυνελήφθη για ακόμα μια παρόμοια υπόθεση. Στα βίντεο της νέας υπόθεσης μάλιστα ο παιδόφιλος έδινε οδηγίες στη μητέρα των παιδιών για το πώς ήθελε να κακοποιεί το θύμα της. </p>
      <figure>
        <img src="https://i2-prod.mirror.co.uk/incoming/article21044065.ece/ALTERNATES/s615b/0_SWNS_CHILD_ABUSE_003.jpg"/>
      </figure>
    </article>
  </body>
</html>