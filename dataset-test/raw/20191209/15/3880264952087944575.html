<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/india/2019/dec/09/karnataka-bypoll-bjp-wins-11-seats-retains-majority-in-assembly-3301467.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="கர்நாடகாவில் 11 தொகுதிகளில் பாஜக வெற்றி"/>
    <meta property="og:description" content="கர்நாடகாவில் 15 பேரவைத் தொகுதிகளுக்கு நடைபெற்ற இடைத் தேர்தலில் 11 தொகுதிகளில் பாஜக வெற்றிமுகம் காட்டியுள்ளது."/>
  </head>
  <body>
    <article>
      <h1>கர்நாடகாவில் 11 தொகுதிகளில் பாஜக வெற்றி</h1>
      <address><time datetime="2019-12-09T15:06:00+00:00">09 Dec 2019, 15:06</time> by <a rel="author">DIN</a></address>
      <p>கர்நாடகாவில் 15 பேரவைத் தொகுதிகளுக்கு நடைபெற்ற இடைத் தேர்தலில் 11 தொகுதிகளில் பாஜக வெற்றி பெற்றுள்ளது.</p>
      <p>15 தொகுதிகளில் 11 தொகுதிகளை வென்றதன் மூலம், கர்நாடக சட்டப்பேரவையில் பெரும்பான்மை பலத்தை பாஜக அரசு பெற்றுள்ளது.</p>
      <p>15 தொகுதிகளுக்கு நடந்த தேர்தலில் குறைந்தபட்சம் 6 தொகுதிகளை வென்றாக வேண்டும் என்ற நிலையில் அதை விட அதிகமாக 11 தொகுதிகளில் வென்றதோடு மட்டுமல்லாமல், மேலும் ஒரு தொகுதியிலும் முன்னிலையில் உள்ளது பாஜக.</p>
      <p>இந்த 15 தொகுதிகளில் முன்னதாக, 12 தொகுதிகளில் காங்கிரஸ் வெற்றிபெற்றிருந்த நிலையில், தற்போது நடைபெற்ற இடைத் தேர்தலில் ஹன்சுர் மற்றும் ஷிவாஜிநகர் என 2 தொகுதிகளை மட்டுமே காங்கிரஸ் கைப்பற்றியுள்ளது.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>