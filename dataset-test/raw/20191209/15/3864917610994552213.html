<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2834362-spravu-ekskerivnika-lvivskogo-bronetankovogo-napravili-do-sudu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T15:34:00+00:00"/>
    <meta property="og:title" content="Справу екскерівника Львівського бронетанкового направили до суду"/>
    <meta property="og:description" content="До Вищого антикорупційного суду направили обвинувальний акт відносно колишнього керівника ДП «Львівський бронетанковий завод»."/>
  </head>
  <body>
    <article>
      <h1>Справу екскерівника Львівського бронетанкового направили до суду</h1>
      <h2>До Вищого антикорупційного суду направили обвинувальний акт відносно колишнього керівника ДП «Львівський бронетанковий завод».</h2>
      <address>
        <time datetime="2019-12-09T15:34:00+00:00">09 Dec 2019, 15:34</time>
      </address>
      <p>Про це інформує пресслужба <a href="https://nabu.gov.ua/novyny/obvynuvalnyy-akt-stosovno-ekskerivnyka-lbtz-skerovano-do-sudu">Національного антикорупційного бюро.</a></p>
      <p>“Досудове розслідування за фактом внесення колишнім директором державного підприємства «Львівський бронетанковий завод» недостовірних відомостей до декларації особи, уповноваженої на виконання функцій держави або місцевого самоврядування, закінчено. 9 грудня 2019 року прокурори Спеціалізованої антикорупційної прокуратури скерували обвинувальний акт до Вищого антикорупційного суду для розгляду по суті”, - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2813052-kabmin-zaboroniv-privatizovuvati-mikolaivskij-bronetankovij.html">Кабмін заборонив приватизовувати Миколаївський бронетанковий</a>
      </blockquote>
      <p>Обвинуваченому інкримінують недекларування статків на суму близько 4,6 млн грн за 2016-2018 рр.</p>
      <p>Серед незадекларованого майна — квартира у Відні (Австрія) та відомості про компанію, зареєстровану в Белізі, кінцевим бенефіціарним власником якої є колишній директор ДП «ЛБТЗ».</p>
      <p>Детективи <a href="https://www.ukrinform.ua/tag-nabu">НАБУ</a> розпочали слідство у даній справі у серпні 2017 року.</p>
    </article>
  </body>
</html>