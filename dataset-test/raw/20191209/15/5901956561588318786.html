<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/trzic-intervencija-zaradi-vonju-po-plinu-evakuirali-deset-oseb-258817"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T15:21:00+00:00"/>
    <meta property="og:title" content="Nova evakuacija zaradi uhajanja plina: tokrat v Tržiču"/>
    <meta property="og:description" content="V naselju Za jezom v Tržiču je zaradi preseženih mejnih vrednosti pri meritvah plina zaprta lokalna cesta od Raven naprej. Zapora velja za pešce in voznike.   Zaznal vonj po plinu Omogočen je d..."/>
  </head>
  <body>
    <article>
      <h1>Nova evakuacija zaradi uhajanja plina: tokrat v Tržiču</h1>
      <h2>V čevljarskem mestu je prepovedana uporaba odprtega ognja.</h2>
      <address><time datetime="2019-12-09T15:21:00+00:00">09 Dec 2019, 15:21</time> by <a rel="author">M. U.</a></address>
      <slideshow>
        <figure>
          <img src="https://www.slovenskenovice.si/images/slike/2019/12/09/1848012.jpg"/>
          <figcaption>Zapora zaradi uhajanja plina. FOTO: PU Kranj</figcaption>
        </figure>
        <figure>
          <img src="https://www.slovenskenovice.si/images/slike/2019/12/09/1837650.jpg"/>
          <figcaption>PU KranjFOTO: PU Kranj</figcaption>
        </figure>
      </slideshow>
      <p>V naselju Za jezom v Tržiču je zaradi preseženih mejnih vrednosti pri meritvah plina zaprta lokalna cesta od Raven naprej. Zapora velja za pešce in voznike.<br/> </p>
      <h3>Zaznal vonj po plinu</h3>
      <p>Omogočen je dostop samo za stanovalce in intervencijska vozila. Intervencija se je začela na podlagi klica nekega moškega o vonju po plinu. Po prvih podatkih gre za preseženo koncentracijo plina v meteorno-kanalizacijskem jašku.<br/> </p>
      <h3>Za zdaj evakuirali deset ljudi </h3>
      <p>Za zdaj so evakuirali 10 oseb iz dveh bližnjih objektov, kjer so meritve v notranjosti pokazale na prisotnost plina. Po prvih podatkih v objektih ni nevarnosti eksplozije. Območje okoli objektov je zavarovano. <br/> </p>
      <h3>Prepovedana uporaba odprtega ognja</h3>
      <p>Večje nevarnosti ni, razen v okolici jaška, kjer je območje tudi zavarovano. Prepovedana je uporaba odprtega ognja. Poškodovan ni nihče. Gasilci izvajajo požarno stražo.<br/><br/><b>Preberite tudi: </b></p>
      <ul>
        <li>
          <u>
            <a href="https://www.slovenskenovice.si/kronika/doma/clanek/odjeknila-je-huda-eksplozija-policija-opozarja-ne-priblizujte-se-obmocju-257139">Iz UKC sporočili, kako je s poškodovanimi v eksploziji v Britofu (FOTO)​</a>
          </u>
        </li>
        <li>
          <u>
            <a href="https://www.slovenskenovice.si/novice/slovenija/clanek/po-eksploziji-koncno-dobre-novice-iz-kranja-258259">Po eksploziji končno dobre novice iz Kranja</a>
          </u>
        </li>
        <li><u><a href="https://www.slovenskenovice.si/kronika/doma/clanek/opeceni-otroci-kricali-od-strahu-257396">Opečeni otroci kričali od strahu</a></u> </li>
      </ul>
      <p>Sanacija se bo predvidoma začela jutri zjutraj, ko bodo izvedene nove meritve. Intervencijo vodi Gasilska reševalna služba Kranj, sodelujejo pa še PGD Tržič in Bistrica pri Tržiču, je sporočil <b>Bojan Kos</b> iz PU Kranj. </p>
    </article>
  </body>
</html>