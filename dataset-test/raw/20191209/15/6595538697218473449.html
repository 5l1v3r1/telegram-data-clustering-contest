<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pressfire.no/nyheter/PC/14880/vekst-i-norsk-spillbransje"/>
    <meta property="og:site_name" content="PressFire.no"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Vekst i norsk spillbransje"/>
    <meta property="og:description" content="69 millioner spilte norskproduserte spill i fjor."/>
  </head>
  <body>
    <article>
      <h1>Vekst i norsk spillbransje</h1>
      <h2>69 millioner spilte norskproduserte spill i fjor.</h2>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author">Erik Fossum</a></address>
      <figure>
        <img src="https://www.pressfire.no/image/screenshots2/3000/3666/5668/ss48.png"/>
      </figure>
      <p>(PressFire.no): Produsentforeningen Virke <a href="https://www.virke.no/globalassets/bransje/bransjebilder-produsentforeningen/virke-spillrapporten-2019.pdf">har lagt fram sin nyeste rapport</a> for dataspillbransjen i Norge.</p>
      <p>
        <b>Der kommer det fram at norske spill omsatte for 388 millioner kroner i 2018. Det er en oppgang på 28 prosent over 2017.</b>
      </p>
      <p>Omtrent 97 prosent av disse pengene kommer fra utlandet, og i tillegg ble det også omsatt 162 millioner kroner som tilfalt andre distribusjonsledd (som Steam, Apple og Google).</p>
      <p>Det ble solgt 2,15 millioner såkalte «premium»-spill (altså spill som koster penger) produsert av norske utviklere, mens «Free to play»-spill ble lastet ned 23,8 millioner ganger.<b> </b></p>
      <p>
        <b>Dataspill produsert her til lands blir med andre ord også <i>spilt</i> mest i utlandet, og rundt 69 millioner personer spilte norskproduserte dataspill i 2018, ifølge rapporten. Det er en økning på 13 prosent fra året før.</b>
      </p>
      <p>Til sammenligning ble norske filmer sett av totalt rundt 3,7 millioner i 2016, som er <a href="https://www.pressfire.no/nyheter/PC/14880/file:///D:/Downloads/%C3%85rsrapport%202018%20oppdatert%2028.05.19.pdf">de ferskeste tallene</a> tilgjengelig for norskproduserte filmer. Av dette er ca. 3 millioner norske forbrukere.</p>
      <p>Norge er fortsatt en miniputt når det kommer til spillutvikling og omsetning i bransjen. Våre naboer i Norden har fortsatt ekstremvekst, og i Sverige ble det omsatt spill for 17,7 milliarder kroner i fjor, mens i Finland passerte de 20 milliarder samme år.</p>
      <h4>På forsiden nå</h4>
      <figure>
        <img src="https://www.pressfire.no/image//article/14000/14886/article_top_1.jpg"/>
      </figure>
      <h3>
        <a href="https://www.pressfire.no/nyheter/PS4/14886/final-fantasy-vii-remaken-er-eksklusivt-til-playstation-4-i-et-r">«Final Fantasy VII»-remaken er eksklusivt til PlayStation 4 i et år</a>
      </h3>
      <p>Kan komme til andre plattformer i 2021.</p>
      <p>
        <a href="https://www.pressfire.no/nyheter/PS4/14886/final-fantasy-vii-remaken-er-eksklusivt-til-playstation-4-i-et-r">Les mer</a>
      </p>
      <figure>
        <img src="https://www.pressfire.no/image//article/14000/14885/article_medium_1.jpg"/>
      </figure>
      <h3>
        <a href="https://www.pressfire.no/nyheter/PC/14885/n-skal-sony-lage-spill-p-xbox-og-switch">Nå skal Sony lage spill på Xbox og Switch</a>
      </h3>
      <p>«MLB The Show» blir multiplattformspill.</p>
      <p>
        <a href="https://www.pressfire.no/nyheter/PC/14885/n-skal-sony-lage-spill-p-xbox-og-switch">Les mer</a>
      </p>
      <figure>
        <img src="https://www.pressfire.no/image//article/14000/14884/article_medium_1.jpg"/>
      </figure>
      <h3>
        <a href="https://www.pressfire.no/nyheter/PC/14884/legger-til-hndstyring-p-oculus-quest-denne-uka">Legger til håndstyring på Oculus Quest denne uka</a>
      </h3>
      <p>Oppdatering lar deg klemme på virtuelle godsaker.</p>
      <p>
        <a href="https://www.pressfire.no/nyheter/PC/14884/legger-til-hndstyring-p-oculus-quest-denne-uka">Les mer</a>
      </p>
      <figure>
        <img src="https://www.pressfire.no/image//article/14000/14881/article_medium_1.jpg"/>
      </figure>
      <h3>
        <a href="https://www.pressfire.no/nyheter/PS4/14881/Minecraft-fr-endelig-krysspilling-p-PlayStation-4">«Minecraft» får endelig krysspilling på PlayStation 4</a>
      </h3>
      <p>Etter to år med blånekt.</p>
      <p>
        <a href="https://www.pressfire.no/nyheter/PS4/14881/Minecraft-fr-endelig-krysspilling-p-PlayStation-4">Les mer</a>
      </p>
      <figure>
        <img src="https://www.pressfire.no/image//article/14000/14880/article_large_1.jpg"/>
      </figure>
      <h3>
        <a href="https://www.pressfire.no/nyheter/PC/14880/vekst-i-norsk-spillbransje">Vekst i norsk spillbransje</a>
      </h3>
      <p>69 millioner spilte norskproduserte spill i fjor.</p>
      <p>
        <a href="https://www.pressfire.no/nyheter/PC/14880/vekst-i-norsk-spillbransje">Les mer</a>
      </p>
    </article>
  </body>
</html>