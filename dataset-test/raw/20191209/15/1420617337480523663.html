<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-anzio/anzio-lavori-in-corso-sulla-litoranea-in-arrivo-nuovi-marciapiedi-illuminazione-artistica-parcheggi-arredo-urbano-e-pista-ciclabile.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T15:10:32+00:00"/>
    <meta property="og:title" content="Anzio, lavori in corso sulla litoranea: in arrivo nuovi marciapiedi, illuminazione artistica, parcheggi, arredo urbano e pista ciclabile"/>
    <meta property="og:description" content="Ad Anzio, lungo la litoranea Ardeatina, questa mattina, sono partiti i lavori per la realizzazione dei nuovi marciapiedi, dell’illuminazione artistica a led, dell’arredo urbano, di una nuova area parcheggio e per il completamento della pista ciclabile, nel tratto compreso tra lo stabilimento Lido Garda e l’inizio di Via Fanciulla d’Anzio. La nuova opera, finanziata dalla […]"/>
  </head>
  <body>
    <article>
      <h1>Anzio, lavori in corso sulla litoranea: in arrivo nuovi marciapiedi, illuminazione artistica, parcheggi, arredo urbano e pista ciclabile</h1>
      <address><time datetime="2019-12-09T15:10:32+00:00">09 Dec 2019, 15:10</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/12/litoranea-ardeatina-1.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Ad Anzio, lungo la litoranea Ardeatina, questa mattina, sono partiti i lavori per la realizzazione dei nuovi marciapiedi, dell’illuminazione artistica a led, dell’arredo urbano, di una nuova area parcheggio e per il completamento della pista ciclabile, nel tratto compreso tra lo stabilimento Lido Garda e l’inizio di Via Fanciulla d’Anzio.</p>
      <p>La nuova opera, finanziata dalla Regione Lazio e dal Comune di Anzio, prevede un investimento complessivo pari ad euro 1.147.000,00. <i> </i>   <i> </i></p>
      <p><i>“Si tratta di un’opera pubblica importante, – </i>afferma il Sindaco di Anzio, Candido De Angelis – <i>che rientra nell’ampio piano di interventi, messi a punto dall’Amministrazione, per la riqualificazione del litorale anziate. Come Giunta stiamo intervenendo e siamo intervenuti, in questi mesi, per la riqualificazione del territorio ed a tutela della sicurezza stradale, lungo diverse arterie comunali: via Casal di Brocco, via Casal di Claudia, Viale Marconi, Via Ardeatina, Via Dante e su tante altre vie di collegamento. Con il prossimo Bilancio intensificheremo gli interventi comunali su strade, condotte, scuole, per dare positive risposte positive alle aspettative della cittadinanza”. </i></p>
      <p>Intanto, questa mattina. ultimato il rifacimento di via Casal di Brocco e di via Dante, su indirizzo dell’Assessore ai lavori pubblici, Giuseppe Ranucci, sono stati aperti i cantieri per il nuovo manto stradale in via degli Etruschi.</p>
      <p><i>“Inoltre, a breve, – </i>informa l’Assessore Ranucci – <i>daremo il via ai lavori per</i> <i>la sistemazione di Via Saturno, Via Jenne, Via Coriolano e Via della Fornace”.</i></p>
      <p>Ad Anzio Colonia, invece, sono in corso i lavori finalizzati al recupero della Sorgente Acqua del Turco. Il progetto, finanziato dalla Regione e dal Comune, prevede il recupero dei fabbricati esistenti, connessi all’antica sorgente che alimentava Anzio centro, il nuovo arredo urbano dell’intera area, la nuova illuminazione e la realizzazione di spazi pubblici fruibili ai cittadini, nelle vicinanze di un suggestivo tratto di costa di Anzio Colonia.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-anzio/anzio-lavori-in-corso-sulla-litoranea-in-arrivo-nuovi-marciapiedi-illuminazione-artistica-parcheggi-arredo-urbano-e-pista-ciclabile.html"/>
        <a href="https://www.ilcorrieredellacitta.com/ultime-notizie/roma-la-storta-manutenzione-stradale-che-manca-da-3-mesi.html"/>
        <a href="https://www.ilcorrieredellacitta.com/news/roma-oggi-i-funerali-di-piero-terracina-era-uno-degli-ultimi-sopravvissuti-al-campo-di-sterminio-di-auschwitz.html"/>
        <a href="https://www.ilcorrieredellacitta.com/news/roma-incidente-stradale-donna-investita-mentre-attraversa-la-strada.html"/>
        <a href="https://www.ilcorrieredellacitta.com/news/roma-forze-dellordine-schierate-a-presidio-della-citta-oltre-10-000-persone-controllate.html"/>
        <a href="https://www.ilcorrieredellacitta.com/news/roma-controlli-ad-alto-impatto-dei-carabinieri-blitz-nelle-piazze-di-spaccio-36-arresti.html"/>
      </related>
    </article>
  </body>
</html>