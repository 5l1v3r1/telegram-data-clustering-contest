<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/12/09/rabotnik-zagina-sled-trudova-zlopoluka-v-liubimec.432388"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="Работник загина след трудова злополука в Любимец"/>
    <meta property="og:description" content="Инцидентът се разследва от Инспекцията по труда | Dnes.bg"/>
  </head>
  <body>
    <article>
      <h1>Работник загина след трудова злополука в Любимец</h1>
      <h2>Инцидентът се разследва от Инспекцията по труда</h2>
      <address><time datetime="2019-12-09T15:51:00+00:00">09 Dec 2019, 15:51</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Работник е загинал при трудова злополука в Любимец, съобщиха от Инспекцията по труда в Хасково. <br/><br/>По данни на институцията инцидентът е станал в 8,30 часа сутринта. Мъжът на възраст 44 години е участвал в работата по преместването на цистерна в производствена база. <br/><br/>При повдигането на металния съд с цел той да бъде качен на машина, служителят е опитал да подпъхне опора под него. Цистерната обаче се е обърнала и го е затиснала, като смъртта е настъпила веднага, съобщава БТА.<br/><br/>От Инспекцията по труда уточниха, че случаят се разследва. Работникът е имал трудов договор с дружеството, на чиято територия е настъпила злополуката.<br/> </p>
    </article>
  </body>
</html>