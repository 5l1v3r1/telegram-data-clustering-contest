<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/svisti-da-lontano/svisti-da-lontano-genoa-senza-attacco-al-derby-dovra-buttarla-sul-cuore-e-sulla-lotta/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-12-09T15:23:40+00:00"/>
    <meta property="og:title" content="(S)Visti da Lontano – Genoa senza attacco al derby, dovrà buttarla sul cuore e sulla lotta"/>
    <meta property="og:description" content="Thiago Motta con 3 punti in 4 trasferte ha migliorato il rendimento esterno: ma dovrà risolvere la difficoltà a vincere in casa del Genoa"/>
  </head>
  <body>
    <article>
      <h1>(S)Visti da Lontano – Genoa senza attacco al derby, dovrà buttarla sul cuore e sulla lotta</h1>
      <h2>Thiago Motta con 3 punti in 4 trasferte ha nettamente migliorato il rendimento esterno: ma dovrà risolvere la difficoltà a vincere in casa</h2>
      <address><time datetime="2019-12-09T15:23:40+00:00">09 Dec 2019, 15:23</time> by <a rel="author" href="https://www.pianetagenoa1893.net/" target="_blank">Federico Santini</a></address>
      <p>Il Genoa raccoglie un buon punto in quel di Lecce. Vincere sarebbe stato meglio, ovvio, ma un pareggio in trasferta è sempre buono. Il Grifone inoltre tiene un piede avanti negli scontri diretti con i salentini in caso di vittoria interna al ritorno.</p>
      <p>Thiago Motta con 3 punti in 4 trasferte (e qualche rammarico) ha nettamente migliorato il rendimento esterno della squadra. Andreazzoli tra le due a Roma, Parma e Cagliari aveva raccolto solo 1 punto.</p>
      <p>La difficoltà a vincere in casa sta invece tagliando le ali del Grifone.</p>
      <p>Ora sotto con il derby, contro una squadra rivitalizzata dalla cura Ranieri. Il Genoa dovrà buttarla sul cuore e sulla lotta perché arriverà al derby sfavorito e senza attacco, viste le assenze di Kouamè, Pandev, Agudelo e Zapata.</p>
      <p>Ieri nel secondo tempo un Ballardini qualunque avrebbe tolto Pajac e Agudelo, ammoniti, per mettere Radovanovic e Ankersen a difendere. E probabilmente avrebbe portato a casa i 3 punti.</p>
      <p>Thiago Motta cerca sempre di giocarsi la partita: Chissà che non azzardi una coppia offensiva Pinamonti-Favilli, con il primo a svariare e il secondo in area a lottare. Singolarmente hanno le polveri bagnate, chissà che insieme non possano aiutarsi a segnare.</p>
      <p>Sarà una settimana e un sabato di sofferenza per i Genoani.</p>
      <p>
        <b>Chi non ama il Genoa si faccia da parte.</b>
      </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/genoa-anticipi-e-posticipi-fino-alla-terza-di-torno/"/>
        <a href="https://www.pianetagenoa1893.net/calciomercato/dimitris-kourbelis-genoa-rinnovo-panathinaikos/"/>
        <a href="https://www.pianetagenoa1893.net/primo-piano/venerdi-il-derby-primavera-a-recco/"/>
        <a href="https://www.pianetagenoa1893.net/primo-piano/derby-finora-sono-oltre-25mila-gli-spettatori-al-ferraris/"/>
        <a href="https://www.pianetagenoa1893.net/notizie/muamer-tankovic-convocato-svezia/"/>
        <a href="https://www.pianetagenoa1893.net/primo-piano/giovanni-porcella-ora-pro-nobis/"/>
      </related>
    </article>
  </body>
</html>