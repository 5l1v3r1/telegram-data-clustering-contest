<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/chogo-chekaty-vid-peregovoriv-u-paryzhi-ozvucheno-tryvozhnyj-prognoz/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T15:03:51+00:00"/>
    <meta property="og:title" content="Чого чекати від переговорів у Парижі: озвучено тривожний прогноз"/>
    <meta property="og:description" content="Експерт з української тематики при Німецької асоціації з питань зовнішньої політики Вільфрід Ільгов озвучив прогноз, чого чекати від переговорів в Парижі."/>
  </head>
  <body>
    <article>
      <h1>Чого чекати від переговорів у Парижі: озвучено тривожний прогноз</h1>
      <h2>Росія не демонструє готовності рухатися до компромісу</h2>
      <address>
        <time datetime="2019-12-09T15:03:51+00:00">09 Dec 2019, 15:03</time>
      </address>
      <p>На Заході не вірять у прогрес після <a href="https://narodna-pravda.ua/2019/12/09/mendel-rozpovila-shho-bude-robyty-zelenskyj-pered-zustrichchyu-z-putinym/">переговорів у нормандському форматі</a>, адже Росія не демонструє готовності рухатися до компромісу в питанні врегулювання на Донбасі.</p>
      <p>Як передає НАРОДНА ПРАВДА, таку заяву у коментарі “<a href="https://apostrophe.ua/news/politics/foreign-policy/2019-12-09/ozhidaniya-slishkom-zavysheny-ozvuchen-chetkij-prognoz-chego-zhdat-ot-peregovorov-v-parizhe/182515">Апострофу</a>” зробив експерт з української тематики Німецької асоціації з питань зовнішньої політики Вільфрід Ільге.</p>
      <p>Loading...</p>
      <p>На його думку, хорошим результатом нормандської зустрічі буде домовленість про гарантії безпеки для мирних жителів:</p>
      <p>“Я буду радий, якщо після Нормандського формату процес нормально запрацює на всіх рівнях, якщо ми зможемо зробити крок до стабільного перемир’я, але не плекаю ілюзій щодо того, що на цьому саміті будуть вирішені ключові питання. Буде дуже непогано, якщо почнуться серйозні переговори на всіх рівнях – не тільки в Мінську, але й між представниками урядів у Нормандському форматі. Зараз є можливість стабілізувати ситуацію на лінії фронту і поліпшити гуманітарну ситуацію для людей, що живуть в “сірій зоні” та на окупованих територіях”.</p>
      <p>Дипломат також нагадав, що саме з ініціативи Володимира Зеленського переговори в Мінську були відновлені, хоча з боку Кремля жодних гарантій або інших пропозицій не надходило.</p>
      <p>“Зеленський оновив мінські переговори, тому що був готовий домовлятися про компроміси. З російської сторони ми не почули пропозицій. Не обговорювалися питання безпеки, доля бойовиків, виведення російських військ з окупованих територій, залишаються невирішеними питання, пов’язані з перемир’ям, якого у нас ще немає, і виборами. Росія в цьому плані не є конструктивною”, – додав експерт.</p>
      <p>Як повідомлялося раніше, помічник президента Росії Юрій Ушаков вранці 9 грудня повідомив, що Володимир Путін і Володимир Зеленський дійсно зустрінуться в Парижі, але вже після саміту нормандської четвірки. Обмежень за часом немає. <a href="https://narodna-pravda.ua/2019/12/09/zustrich-zelenskogo-ta-putina-v-paryzhi-u-kremli-povidomyly-pershi-podrobytsi/">Ушаков також додав, що головна мета зустрічі — обговорення реалізації мінських угод.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>