<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957615"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="3,1% ръст в строителството през октомври спрямо същия месец на 2018 г."/>
    <meta property="og:description" content="По предварителни данни на Националния статистически институт през октомври индексът на продукцията в сектор &quot;Строителство&quot;, изчислен въз основа на сезонни данни, е с 0"/>
  </head>
  <body>
    <article>
      <h1>3,1% ръст в строителството през октомври спрямо същия месец на 2018 г.</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>По предварителни данни на Националния статистически институт през октомври индексът на продукцията в сектор "Строителство", изчислен въз основа на сезонни данни, е с 0,1 на сто над равнището от предходния месец.</p>
      <p>Календарните данни показват нарастване от 3,1 на сто на строителната продукция през октомври 2019 г. в сравнение със същия месец на 2018 г.</p>
      <p>През октомври 2019 г. индексът на произведената строителна продукция, изчислен от сезонни данни, е над равнището от предходния месец, като продукцията от гражданското/инженерното строителство се увеличава с 0,2 на сто, а сградното строителство запазва равнището си от предходния месец.</p>
      <p>На годишна база нарастването на строителната продукция през октомври 2019 г., изчислено от календарните данни, се определя от положителния темп при сградното строителство, където ръстът е със 7,9 на сто, докато при гражданското/инженерното строителство е регистрирано намаление с 3 на сто.</p>
    </article>
  </body>
</html>