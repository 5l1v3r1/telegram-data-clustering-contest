<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793491/%D8%A7%D8%AD%D8%B6%D8%A7%D8%B1-%D8%B3%D9%81%DB%8C%D8%B1%D8%A7%D9%86-%DB%B3-%DA%A9%D8%B4%D9%88%D8%B1-%D8%A7%D8%B1%D9%88%D9%BE%D8%A7%DB%8C%DB%8C-%D9%88-%DA%A9%D8%A7%D9%86%D8%A7%D8%AF%D8%A7-%D8%A7%D8%B2-%D8%B3%D9%88%DB%8C-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:06:08+00:00"/>
    <meta property="og:title" content="احضار سفیران ۳ کشور اروپایی و کانادا از سوی وزارت خارجه عراق"/>
    <meta property="og:description" content="وزارت خارجه عراق به دنبال بیانیه مشترک سه کشور اروپایی و کانادا درباره تظاهرات در این کشور، سفیران آنها را احضار کرد."/>
  </head>
  <body>
    <article>
      <h1>احضار سفیران ۳ کشور اروپایی و کانادا از سوی وزارت خارجه عراق</h1>
      <address>
        <time datetime="2019-12-09T15:06:08+00:00">09 Dec 2019, 15:06</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از روسیاالیوم، احمد الصحاف سخنگوی وزارت خارجه عراق امروز دوشنبه از احضار سه سفیر اروپایی و سفیر کانادا در عراق به دنبال مواضع آنها در قبال اعتراضات عراق خبر داد.</p>
      <p>وی افزود: وزارت خارجه عراق، برونو اوپر سفیر فرانسه، استفان هیکی سفیر انگلیس، یوخن مولر کاردار آلمان و پل گیبارد سفیر کانادا در عراق را احضار کرد. </p>
      <p>الصحاف تاکید کرد که وزارت خارجه عراق به آنها اعلام کرد که عراق با کشورهای دیگر بر اساس اصل منافع مشترک و مقابله با مخاطرات مشترک برخورد می کند و بر عدم دخالت در امور داخلی خود و حفظ حاکمیتش تاکید دارد. همچنین وزارت خارجه عراق مخالفت خود را با بیانیه مشترک این کشورها اعلام کرد و آنرا به مثابه دخالت در امور داخلی عراق دانست.</p>
      <p>الصحاف تاکید کرد: ماموریت سفیران در بغداد تقویت روابط و تحکیم آنها و ایجاد زمینه های مشترک بدون دخالت خارجی در امور داخلی عراق است. آنچه در بغداد و برخی استانها رخ می دهد و تظاهراتی که برگزار می شود از دموکراسی نشات می گیرد.</p>
    </article>
  </body>
</html>