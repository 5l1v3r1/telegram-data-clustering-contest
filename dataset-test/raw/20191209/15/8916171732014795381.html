<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443610/Otkriven-spomenik-ruskom-arhitekti-Nikolaju-Krasnovu"/>
    <meta property="og:site_name" content="Politika Online"/>
    <meta property="article:published_time" content="2019-12-09T15:34:00+00:00"/>
    <meta property="og:title" content="Откривен споменик руском архитекти Николају Краснову"/>
    <meta property="og:description" content="Споменик Николају Краснову, једном од најзначајнијих руских архитеката који је својим стваралаштвом оставио значајан траг у изгледу Београда, откривен је данас у парку Мали Ташмајдан, у непосредној близини Архива Србије, једне од зграда коју је Краснов пројектовао. Споменик су, на дан када се навршава 80 година од његове смрти, открили министар културе и информисања Владан Вукосављевић, заменик градоначелника Горан Весић, амбасадор Русије у Србији Александар Боцан-Харченко и праунук Краснова Сем Смол, пренео је Танјуг. Руски амбасадор је захвалио Влади Србије и Граду Београду, а посебно Министарству културе и информисања што је подигнут споменик, како је додао, изванредном архитекти Краснову. „Наслеђе Краснова у Русији и Србији је значајна, снажна карика која додатно повезује"/>
  </head>
  <body>
    <article>
      <h1>Откривен споменик руском архитекти Николају Краснову</h1>
      <address>
        <time datetime="2019-12-09T15:34:00+00:00">09 Dec 2019, 15:34</time>
      </address>
      <p>Споменик Николају Краснову, једном од најзначајнијих руских архитеката који је својим стваралаштвом оставио значајан траг у изгледу Београда, откривен је данас у парку Мали Ташмајдан, у непосредној близини Архива Србије, једне од зграда коју је Краснов пројектовао.</p>
      <p>Споменик су, на дан када се навршава 80 година од његове смрти, открили министар културе и информисања Владан Вукосављевић, заменик градоначелника Горан Весић, амбасадор Русије у Србији Александар Боцан-Харченко и праунук Краснова Сем Смол, пренео је Танјуг.</p>
      <p>Руски амбасадор је захвалио Влади Србије и Граду Београду, а посебно Министарству културе и информисања што је подигнут споменик, како је додао, изванредном архитекти Краснову.</p>
      <p>„Наслеђе Краснова у Русији и Србији је значајна, снажна карика која додатно повезује наше народе и државе у пријатељству, братству и заједничкој сарадњи”, рекао је Боцан-Харченко.</p>
      <p>Додао је да је Краснов, као и многи Руси који су дошли у Србију, дао своје умеће и стваралаштво.</p>
    </article>
  </body>
</html>