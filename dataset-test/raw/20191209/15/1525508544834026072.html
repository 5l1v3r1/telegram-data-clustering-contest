<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793439/%D8%B9%D8%B1%D8%B6%D9%87-%D9%86%D9%88%D8%B4%D8%A7%D8%A8%D9%87-%DA%AF%D8%A7%D8%B2%D8%AF%D8%A7%D8%B1%D9%88%D8%A2%D8%A8%D9%85%DB%8C%D9%88%D9%87-%D9%87%D8%A7%DB%8C-%D8%B5%D9%86%D8%B9%D8%AA%DB%8C-%D9%82%D9%86%D8%AF%D8%AF%D8%A7%D8%B1-%D8%AF%D8%B1%D8%A8%D9%88%D9%81%D9%87-%D9%85%D8%AF%D8%A7%D8%B1%D8%B3-%D9%85%D9%85%D9%86%D9%88%D8%B9"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:56:10+00:00"/>
    <meta property="og:title" content="رئیس گروه بهبود تغذیه معاونت بهداشتی دانشگاه علوم پزشکی یاسوج: عرضه نوشابه گازداروآبمیوه های صنعتی قنددار دربوفه مدارس ممنوع است"/>
    <meta property="og:description" content="یاسوج- رئیس گروه بهبود تغذیه معاونت بهداشتی دانشگاه علوم پزشکی یاسوج گفت: عرضه نوشابه های گازدار و انواع آبمیوه های صنعتی که دارای قند افزوده هستند در بوفه های مدارس، ممنوع است."/>
  </head>
  <body>
    <article>
      <h1>رئیس گروه بهبود تغذیه معاونت بهداشتی دانشگاه علوم پزشکی یاسوج: عرضه نوشابه گازداروآبمیوه های صنعتی قنددار دربوفه مدارس ممنوع است</h1>
      <address>
        <time datetime="2019-12-09T15:56:10+00:00">09 Dec 2019, 15:56</time>
      </address>
      <p>به گزارش <a href="https://www.mehrnews.com/">خبرنگار مهر</a>، فرشته بوستانی بعدازظهر دوشنبه در نشست کمیته ی استانی طرح نظارت بر تسهیلات بهداشتی و پایگاههای تغذیه سالم مدارس افزود: همچنین بر طبق دستورالعمل وزارت بهداشت، ارائه فرآورده های غلات حجیم شده، یخمک، بستنی یخی، ساندویچ فلافل، سمبوسه، خوراکیهای رنگی مثل پاستیل، انوع چیپس و پفک و ساندویچ سوسیس و کالباس در پایگاه های تغذیه سالم مدارس ممنوع است.</p>
      <p>وی بیان داشت: بر اساس این دستورالعمل باید در بوفه ها غذای سالم یا ایمن که از مواد اولیه سالم و ایمن تهیه شده و عاری از هرگونه مواد زیان بخش است ارائه شود.</p>
      <p>بوستانی غذاهای پخته شامل انواع آش و سوپ، فرنی و شله زرد و لقمه سالم شامل پنیر و گردو، نان و تخم و مرغ  را از جمله غذاهای سالم عنوان کرد.</p>
      <p>وی افزود: ارائه خشکبار، خرما، انواع مغزها، شیر و فرآورده‌های آن، نوشیدنی بدون گاز و آب معدنی، انواع میوه، بیسکویت بدون کرم و کیک و کلوچه نیز مجاز است.</p>
      <p>بوستانی یادآور شد: این موارد در ابلاغیه‌های ارسالی به شهرستانها و مناطق به طور کامل قید شده و  در پایگاههای تغذیه سالم مدارس قابل عرضه هستند.</p>
    </article>
  </body>
</html>