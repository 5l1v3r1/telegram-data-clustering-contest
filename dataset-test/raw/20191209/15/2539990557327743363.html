<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/399/7979/Artykul/2418736,Szanghaj-wyjatkowy-koncert-muzyki-z-polskich-gier-komputerowych"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T15:22:00+00:00"/>
    <meta property="og:title" content="Szanghaj: wyjątkowy koncert muzyki z polskich gier komputerowych"/>
    <meta property="og:description" content="Symfoniczne aranżacje muzyki z polskich gier komputerowych zabrzmią w poniedziałek w prestiżowej sali szanghajskiego Oriental Arts Center. Gry komputerowe tworzone przez polskie firmy stały się w Chinach rozpoznawalną marką."/>
  </head>
  <body>
    <article>
      <h1>Szanghaj: wyjątkowy koncert muzyki z polskich gier komputerowych</h1>
      <address>
        <time datetime="2019-12-09T15:22:00+00:00">09 Dec 2019, 15:22</time>
      </address>
      <p>
        <b>Symfoniczne aranżacje muzyki z polskich gier komputerowych zabrzmią w poniedziałek w prestiżowej sali szanghajskiego Oriental Arts Center. Gry komputerowe tworzone przez polskie firmy stały się w Chinach rozpoznawalną marką.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/ffdc405c-0378-4d89-b53e-b6cdde6a2c30.mp3"/>
          </figure>
          <p>W Szanghaju koncert muzyki z polskich gier komputerowych. Materiał Tomasza Sajewicza (IAR)</p>
        </li>
      </ul>
      <p>W Szanghaju wystąpi Orkiestra Symfoniczna z Ningbo pod batutą Roberta Kurdybachy z udziałem takich polskich zespołów jak Percival czy Atom String Quartet. Dwa ostatnie zespoły współpracowały przy tworzeniu oryginalnych ścieżek dźwiękowych do gier prezentowanych podczas dzisiejszego koncertu.</p>
      <p>Na telebimach wyświetlany będzie materiał filmowy pochodzący z gier video. Koncert składa się z trzech części. Wykonane zostaną utwory ze ścieżek dźwiękowych najpopularniejszych polskich gier, takich jak „Frostpunk” czy „Wiedźmin”.</p>
      <p>Inicjatorem projektu jest Instytut Polski w Pekinie. Producentem po stronie polskiej jest Fundacja Game Music, a chińskim partnerem - China Indie Game Alliance(CIGA). Wydarzenie zorganizowano przy wsparciu Instytutu Adama Mickiewicza.</p>
      <p>Poniżej zapis wideo z podobnego wydarzenia:</p>
      <figure>
        <iframe src="https://www.youtube.com/embed/bLUyKn7I6b8" width="875" height="492" data-service="Youtube" scrolling="no"/>
      </figure>
      <p>IAR/dad</p>
    </article>
  </body>
</html>