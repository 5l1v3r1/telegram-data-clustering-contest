<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/prumysl-a-energetika/avtovaz-ovladne-vyrobu-znacky-chevrolet-v-rusku-vyplati-general-motors-ze-spolecneho-podniku-1364948"/>
    <meta property="og:site_name" content="E15.cz"/>
    <meta property="article:published_time" content="2019-12-09T15:10:00+00:00"/>
    <meta property="og:title" content="AvtoVAZ ovládne výrobu značky Chevrolet v Rusku. Vyplatí General Motors ze společného podniku"/>
    <meta property="og:description" content="Největší ruská automobilka AvtoVAZ vyplatí americký koncern General Motors (GM) ze společného podniku na výrobu vozů značky Chevrolet v Rusku. Bez dalších detailů k obchodu to oznámila sama firma. Neupřesnila tak, jakou částku GM za poloviční podíl ve společném podniku dostane."/>
  </head>
  <body>
    <article>
      <h1>AvtoVAZ ovládne výrobu značky Chevrolet v Rusku. Vyplatí General Motors ze společného podniku</h1>
      <address><time datetime="2019-12-09T15:10:00+00:00">09 Dec 2019, 15:10</time> by <a rel="author">ČTK</a></address>
      <p>
        <b>Největší ruská automobilka AvtoVAZ vyplatí americký koncern General Motors (GM) ze společného podniku na výrobu vozů značky Chevrolet v Rusku. Bez dalších detailů k obchodu to oznámila sama firma. Neupřesnila tak, jakou částku GM za poloviční podíl ve společném podniku dostane.</b>
      </p>
      <p>Firmy společně v ruském městě Togliatti vyrábějí automobily Chevrolet Niva. GM prodejem podílu ve společném podniku ukončí své aktivity v montáži osobních aut v Rusku, napsala agentura Reuters.</p>
      <p>Podle dohody o prodeji podílu bude továrna v Togliatti „po určité období“ pokračovat ve výrobě a prodeji vozů pod značkou Chevrolet, než přejde na výrobu vozů pod značkou Lada. Továrna byla postavena v roce 2001 a její výrobní kapacita činí 100 tisíc vozů ročně.</p>
      <p>Ruský automobilový trh se letos nachází v útlumu po více než desetiprocentním růstu v uplynulých dvou letech. V období od ledna do listopadu se prodej nových osobních a lehkých užitkových automobilů v Rusku meziročně snížil o téměř tři procenta na 1,58 milionu vozů.</p>
      <related>
        <a href="https://www.e15.cz/byznys/doprava-a-logistika/emisni-limity-vyhnaly-ruske-lady-z-evropy-pise-gazeta-wyborcza-1358601"/>
      </related>
      <related>
        <a href="https://www.e15.cz/byznys/prumysl-a-energetika/rusky-vyrobce-avtovaz-se-vratil-do-zisku-pomohly-mu-nove-modely-lada-1346113"/>
      </related>
      <related>
        <a href="https://www.e15.cz/byznys/prumysl-a-energetika/automobilka-general-motors-vini-rivala-fca-z-korupce-zazalovala-ho-o-znacne-odskodne-1364388"/>
      </related>
      <related>
        <h4>Související články</h4>
        <a href="https://www.e15.cz/zahranicni/trest-za-doping-ruska-reprezentace-nesmi-ctyri-roky-na-olympiady-ani-mistrovstvi-sveta-1364935"/>
        <a href="https://www.e15.cz/byznys/prumysl-a-energetika/nejdelsi-stavka-v-americkem-autoprumyslu-skoncila-odbory-general-motors-souhlasi-s-novou-smlouvou-1363655"/>
        <a href="https://www.e15.cz/byznys/prumysl-a-energetika/general-motors-predstavuje-svuj-novy-model-na-evropske-trhy-posila-elektrokolo-1356361"/>
        <a href="https://www.e15.cz/byznys/prumysl-a-energetika/amazon-a-general-motors-jednaji-o-vstupu-do-konkurenta-tesly-1356253"/>
        <a href="https://www.e15.cz/byznys/prumysl-a-energetika/automobilka-gm-se-z-bankrotu-v-roce-2009-zotavila-vyrabi-osm-milionu-vozu-rocne-1359402"/>
      </related>
    </article>
  </body>
</html>