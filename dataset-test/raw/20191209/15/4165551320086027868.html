<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727755/vitseprezidentat-iliyana-yotova-i-poslanikat-na-velikobritaniya-ema-hopkins-shte-predstavyat-pred-mediite-initsiativata-poslanik-za-edin-den.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Вицепрезидентът Илияна Йотова и посланикът на Великобритания Ема Хопкинс ще представят пред медиите инициативата „Посланик за един ден“"/>
    <meta property="og:description" content="София. На 10 декември 2019 г. от 11.00 часа в библиотеката на „Дондуков 2“ вицепрезидентът Илияна Йотова и посланикът на Великобритания Ема Хопкинс ще представят пред медиите инициативата „Посланик за един ден“. Това съобщиха от прессекретариата на държавния глава. Целта на инициативата, която се провежда за трета поредна година под патронажа на вицепрезидента, е да окураж"/>
  </head>
  <body>
    <article>
      <h1>Вицепрезидентът Илияна Йотова и посланикът на Великобритания Ема Хопкинс ще представят пред медиите инициативата „Посланик за един ден“</h1>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author">Агенция "Фокус"</a></address>
      <p><b><i>София. </i></b>На 10 декември 2019 г. от 11.00 часа в библиотеката на „Дондуков 2“ вицепрезидентът Илияна Йотова и посланикът на Великобритания Ема Хопкинс ще представят пред медиите инициативата „Посланик за един ден“. Това съобщиха от <b>прессекретариата на държавния глава</b>.<br/><br/>Целта на инициативата, която се провежда за трета поредна година под патронажа на вицепрезидента, е да окуражи момичета от цяла България да изразят своите възгледи по широк спектър от значими за обществото въпроси. Тазгодишният фокус на „Посланик за един ден“ е образът на България на световната сцена. <br/><br/>Победителките в конкурса ще имат възможността да почерпят вдъхновение от дами посланици, като се запознаят отблизо с тяхната дейност. Победителките ще участват и в двудневна програма във Виена. Както миналата година, вицепрезидентът ще работи с победителка в конкурса и ще посрещне всички победителки в президентството.</p>
    </article>
  </body>
</html>