<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zlovmysnyku_prychetnomu_do_rozboyu_u_lvovi_povidomyly_pro_pidozru_332713.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="Зловмиснику, причетному до розбою у Львові, повідомили про підозру"/>
    <meta property="og:description" content="Як повідомили у відділі комунікації поліції Львівської області, у Львові слідчі повідомили про підозру зловмиснику, причетному до розбою"/>
  </head>
  <body>
    <article>
      <h1>Зловмиснику, причетному до розбою у Львові, повідомили про підозру</h1>
      <h2>Як повідомили у відділі комунікації поліції Львівської області, у Львові слідчі повідомили про підозру зловмиснику, причетному до розбою</h2>
      <address>
        <time datetime="2019-12-09T15:06:00+00:00">09 Dec 2019, 15:06</time>
      </address>
      <figure>
        <img src="https://galinfo.com.ua/media/gallery/intxt/p/i/pidozra_35d2b.jpg"/>
        <figcaption>Зловмиснику, причетному до розбою у Львові, повідомили про підозру</figcaption>
      </figure>
      <p>У Сихівський відділ поліції 30 листопада надійшло повідомлення про те, що близько 17.10 на вулиці Сихівській у відділення однієї з фінансових установ зайшов невідомий чоловік і, погрожуючи працівниці предметом, схожим на ніж, заволодів грошима в сумі 28 тисяч гривень, після чого втік.</p>
      <p>Працівники карного розшуку Головного управління Нацполіції Львівщини та Сихівського відділу поліції проведеними оперативно-розшуковими заходами встановили, що до скоєння злочину причетний 36-річний львів’янин.</p>
      <p>Слідчі повідомили чоловіку про підозру в скоєнні злочину, передбаченого ч.3 ст.187 (розбій) Кримінального кодексу України. Санкція статті передбачає покарання - від семи до дванадцяти років позбавлення волі із конфіскацією майна.</p>
      <p>Вирішується питання про обрання підозрюваному міри запобіжного заходу, досудове розслідування триває.</p>
    </article>
  </body>
</html>