<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/egklhma/agioi-theodoroi-sokarei-i-ekthesi-tou-iatrodikasti-gia-tin-atyxi-77xroni/2932794/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T15:41:43+00:00"/>
    <meta property="og:title" content="Άγιοι Θεόδωροι: Σοκάρει η έκθεση του ιατροδικαστή για την άτυχη 77χρονη!"/>
    <meta property="og:description" content="Στο φως της δημοσιότητας τη Δευτέρα (9.12.2019) η έκθεση του ιατροδικαστή για την αιτία θανάτου της 77χρονης που πάτησαν και σκότωσαν ληστές με το αυτοκίνητό τους στους Αγίους Θεοδώρους Κορινθίας το Σάββατο (7.2.2019)."/>
  </head>
  <body>
    <article>
      <h1>Άγιοι Θεόδωροι: Σοκάρει η έκθεση του ιατροδικαστή για την άτυχη 77χρονη!</h1>
      <h2>Στο φως της δημοσιότητας τη Δευτέρα (9.12.2019) η έκθεση του ιατροδικαστή για την αιτία θανάτου της 77χρονης που πάτησαν και σκότωσαν ληστές με το αυτοκίνητό τους στους Αγίους Θεοδώρους Κορινθίας το Σάββατο (7.2.2019).</h2>
      <address><time datetime="2019-12-09T15:41:43+00:00">09 Dec 2019, 15:41</time> by <a rel="author">Newsit Newsroom</a></address>
      <p>Σύμφωνα με την διαπίστωση του ιατροδικαστή, που προχώρησε στην νεκροτομή, ο θάνατος της άτυχης γυναίκας προκλήθηκε όταν το αυτοκίνητο που πέρασε από πάνω της, τής έσπασε τον αυχένα, με αποτέλεσμα το μοιραίο να επέλθει ακαριαία!</p>
      <h3>Άγιοι Θεόδωροι: Σφίγγει ο κλοιός για τους δράστες</h3>
      <p>Την ίδια ώρα, ο κλοιός για τους δύο δράστες του εγκλήματος σφίγγει, ενώ σαρωτικές έρευνες γίνονται, παράλληλα, σε καταυλισμούς Ρομά σε τέσσερις νομούς από την Κορινθία μέχρι την Αττική.</p>
      <p>Επίσης, διεξάγονται στοχευμένες επιχειρήσεις σε συγκεκριμένα σπίτια στην Δυτική Αττική, όπου η αστυνομία πιστεύει ότι ενδέχεται να βρουν ίχνη των δύο κακοποιών.</p>
      <p>Σύμφωνα με το<a href="https://korinthostv.gr/2019/12/09/%ce%ad%ce%b3%ce%ba%ce%bb%ce%b7%ce%bc%ce%b1-%ce%ac%ce%b3%ce%b9%ce%bf%ce%b9-%ce%b8%ce%b5%cf%8c%ce%b4%cf%89%cf%81%ce%bf%ce%b9-%cf%83%cf%84%ce%b7-%ce%b4%cf%85%cf%84%ce%b9%ce%ba%ce%ae-%ce%b1%cf%84%cf%84/"> korinthostv</a>, οι έμπειροι άνδρες της Ασφάλειας Κορίνθου, οι οποίοι ερευνούν την υπόθεση, έχουν καταλήξει στο συμπέρασμα πως οι δράστες δεν ήταν από την περιοχή, αλλά από την Δυτική Αττική και οι έρευνες που γίνονται σε συνεργασία με την Ασφάλεια Αττικής, μόνο τυχαίες δεν είναι. Μάλιστα, όπως επισημαίνουν, είναι θέμα χρόνου ο εντοπισμός και η σύλληψη των κακοποιών.</p>
      <p>Παράλληλα, συνεχίζεται η ανάλυση των υλικών των κλειστών κυκλωμάτων για τον εντοπισμό του ασημί Hyundai.</p>
      <h3>Συγκλονίζει ο γιος της 77χρονης</h3>
      <p>Ο γιος της άτυχης γυναίκας, μιλώντας στον ΑΝΤ1, συγκλόνισε με τις δηλώσεις του και την περιγραφή της άγριας επίθεσης που δέχθηκε η μητέρα του.</p>
      <p>“Πήγαν να κάνουν άτακτη φυγή μόλις είδαν ότι έβγαινα εγώ με τον πατέρα μου από το σπίτι. Την είχαν μπροστά τους, χωρίς δεύτερη σκέψη, την πρώτη την χτύπησαν και την ξάπλωσαν κάτω και με τη δεύτερη ξαναγκάζωσαν και πέρασαν από πάνω της. Αυτό έγινε…</p>
      <p>Δύο φορές, τη μια ήταν όρθια και την πήρε, την εμβόλισαν και την πέταξαν 3 μέτρα κάτω, ξάπλωσε κάτω η γυναίκα και ξαναγκάζωσαν και πέρασαν από πάνω της και της σπάσανε όλα της τα κόκαλα γύρω – γύρω, την διαλύσαν, την πέρασαν από πάνω”, ανέφερε.</p>
      <p>“Εγώ με τα μάτια μου, ο ίδιος, είδα το αυτοκίνητο σαν να είναι σε ανώμαλο δρόμο να κάνει γκέλες πάνω από τη μάνα μου. Σκαρφάλωσε το αυτοκίνητο πάνω από τη μάνα μου. Αυτό. Ένα Hyundai ασημί, με ανοιχτό το καπό για να μη φαίνεται η πινακίδα και έφυγαν βολίδα από τον δρόμο κάτω… Νεκρή κατευθείαν, σε πέντε λεπτά είχε παγώσει, σε 10 λεπτά είχε παγώσει. Νεκρή κατευθείαν… Διαλυμένα όλα της τα κόκκαλα, είχαν τρυπήσει, είχαν βγει τα κόκαλα από τον ώμο της έξω από την περιφορά και το στροβίλισμα που έκανε το αυτοκίνητο από πάνω της”, σημείωσε ο γιος της ηλικιωμένης και πρόσθεσε:</p>
      <p>“Πέρασε το αμάξι από πάνω της. Ήταν παχιά γυναίκα και στροβίλισε το σώμα της μαζί με το αυτοκίνητο στον δρόμο. Ο σβέρκος της, όταν τον είδα, ήταν μελανός μετά από 2 λεπτά και διπλάσιος στο μέγεθος. Σπασμένη η μούρη της, κομμένα τα χέρια της, διαλυμένη, πέρασε ένας τόνος από πάνω της”.</p>
      <figure>
        <iframe src="https://www.youtube.com/embed/6pofDbT0c6o" width="640" height="360" data-service="Youtube" scrolling="no"/>
      </figure>
      <p>πηγή:<a href="https://korinthostv.gr/"> korinthostv.gr</a></p>
    </article>
  </body>
</html>