<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/466208/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE%E0%A6%B0-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%96%E0%A7%81%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="রোহিঙ্গার ছুরিকাঘাতে রোহিঙ্গা খুন"/>
    <meta property="og:description" content="স্টাফ রিপোর্টার, কক্সবাজার ॥ উখিয়ার আশ্রয় শিবিরে সন্ত্রাসী রোহিঙ্গারা অপর এক রোহিঙ্গাকে ছুরিকাঘাতে হত্যা করেছে। পুলিশ মো: নুর নামে এক রোহিঙ্গা যুবককে আটক করেছে। নিহত আব্দুল্লাহ (১৮) উখিয়ার কুতুপালংয়ের সি ব্লকে আশ্রিত রোহিঙ্গা নুর আলমের পুত্র। রবিবার রাতে ক্যাম্প অভ্যন্তরে চায়ের দোকানে এ ঘটনা ঘটে। পুলিশ ..."/>
  </head>
  <body>
    <article>
      <h1>রোহিঙ্গার ছুরিকাঘাতে রোহিঙ্গা খুন</h1>
      <address>
        <time datetime="2019-12-09T15:43:00+00:00">09 Dec 2019, 15:43</time>
      </address>
      <figure>
        <img src="http://www.dailyjanakantha.com/files/201912/1575909787_34.jpg"/>
      </figure>
      <p>স্টাফ রিপোর্টার, কক্সবাজার ॥ উখিয়ার আশ্রয় শিবিরে সন্ত্রাসী রোহিঙ্গারা অপর এক রোহিঙ্গাকে ছুরিকাঘাতে হত্যা করেছে। পুলিশ মো: নুর নামে এক রোহিঙ্গা যুবককে আটক করেছে। নিহত আব্দুল্লাহ (১৮) উখিয়ার কুতুপালংয়ের সি ব্লকে আশ্রিত রোহিঙ্গা নুর আলমের পুত্র। রবিবার রাতে ক্যাম্প অভ্যন্তরে চায়ের দোকানে এ ঘটনা ঘটে।</p>
      <p>পুলিশ সূত্র জানায়, নুর আলমের পুত্র (১৮) রবিবার সন্ধ্যায় ক্যাম্পে মোহাম্মদ নসীমের চায়ের দোকানে চা খেতে গেলে সেখানে ৩-৪ জন রোহিঙ্গা যুবকের সঙ্গে বসার জায়গা নিয়ে কথা কাটাঁকাটিঁ হয়। এ সময় উত্তেজিত যুবকরা উপর্যুপরি ছুরিকাঘাত করলে আব্দুল্লাহ ঘটনাস্থলে মারা যায়। স্থানীয় সূত্রে জানা গেছে, উখিয়ার কুতুপালং ক্যাম্পে এক মাসের মধ্যে ৩ রোহিঙ্গাকে খুন করা হয়েছে। রোহিঙ্গারা বিভিন্ন এনজিও থেকে অতিরিক্ত ত্রাণ ও বিভিন্ন সুযোগ সুবিধা পেয়ে বেপরোয়া হয়ে উঠেছে বলে ধারণা করেছেন সস্থানীয়রা। প্রয়োজনের চেয়ে বেশী ত্রাণ সামগ্রী পাওয়ার কারনে তাদের মধ্যে আচার আচরন, চাল-চলন ও সন্ত্রাসী মনোভাব বৃদ্ধি পেয়েছে।</p>
    </article>
  </body>
</html>