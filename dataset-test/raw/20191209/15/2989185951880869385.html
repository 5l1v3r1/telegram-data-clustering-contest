<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430321-nai-mladiat-premier-v-sveta"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Най-младият премиер в света"/>
    <meta property="og:description" content="Млади политици управляват Финландия"/>
  </head>
  <body>
    <article>
      <h1>Най-младият премиер в света</h1>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author" href="https://fakti.bg/author/denis-dzhambazov" target="_blank">Денис Джамбазов</a></address>
      <p>Когато поеме управлението на Финландия, 34-годишната социалдемократка Сана Марин ще стане най-младият ръководител на правителство в света, съобщи AP. Тя побеждава в тази класация 35-годишния премиер на Украйна Олексий Хончарук.</p>
      <p>Марин ще оглави петпартийната коалиция, в която всички партии се оглавяват от жени, четири от които за на възраст под 35 г. Новият премиер е депутат в парламента от 2015 г. и в момента е заместник-председателка на Финландската социалдемократическа партия. Беше и министър на транспорта и комуникациите в досегашното правителство.</p>
      <p>Очаква се депутатите да одобрят бързо назначението ѝ, както и на нейното правителство, за да може тя представлява своята страна на срещата на върха на Европейския съюз на 12-13 декември в Брюксел. Финландия в момента е ротационен председател на ЕС до края на годината.</p>
      <p>Марин ще смени досегашния премиер Анти Рине, който подаде оставка миналата седмица, след като един от главните коалиционни партньори - партията "Финландски център", оттегли подкрепата си за него "поради липса на доверие".</p>
      <h3>Снимка: БГНЕС/ EPA</h3>
      <figure>
        <img src="https://fakti.bg/img/news/21/430321/c681efc1d35ae5e9f93fd72f71309bf6.jpg"/>
      </figure>
      <p>
        <b>Финландия</b>
      </p>
    </article>
  </body>
</html>