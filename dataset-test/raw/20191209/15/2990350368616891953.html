<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/u-lutsku-vid-narkotykiv-pomer-khlopets-yoho-brat-v-reanimatsiyi/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T15:19:00+00:00"/>
    <meta property="og:title" content="У Луцьку від наркотиків помер хлопець, його брат – у реанімації"/>
    <meta property="og:description" content="У Луцьку після вживання наркотичних речовин помер 19-річний хлопець, його брат – в реанімації"/>
  </head>
  <body>
    <article>
      <h1>У Луцьку від наркотиків помер хлопець, його брат – у реанімації</h1>
      <address>
        <time datetime="2019-12-09T15:19:00+00:00">09 Dec 2019, 15:19</time>
      </address>
      <p>У Луцьку після вживання наркотичних речовин помер 19-річний хлопець, його брат – в реанімації.<br/><br/>Як повідомив <b>Інформаційному агентству Волинські Новини</b> речник поліції Волині <b>Віктор Гомоль</b>, поліція за фактом смерті лучанина відкрила кримінальне провадження за ч.1 ст.115 ККУ (умисне вбивство).<br/><br/>Обом юнакам – по 19 років. Вони мешкали в районі Гнідавського заводу у Луцьку, повідомляє <a href="http://p-p.com.ua/news/u-lutsku-vid-vgyvannya-narkotykiv-pomer-19-richnyi-yunak-iogo-brat-u-vagkomu-stani-v-likarni/">Під Прицілом</a> з посиланням на власні джерела.<br/><br/>Як стало відомо, компанія із 4 осіб ввечері у неділю, 8 грудня, вживала невідому речовину, як зазначає джерело – спайс. Після того хлопці розійшлися по домівках. І уже на ранок один із юнаків не прийшов до тями. На його тілі не виявили слідів насильства.<br/><br/>Відомо, що хлопці були братами-двійнятами та займались спортом, зокрема боксом.<br/><br/>Нині ж брат покійного молодика знаходиться у відділенні детоксикації Луцької міської клінічної лікарні, за його життя борються медики. Тіло померлого хлопця доставили на судово-медичну експертизу.<br/><br/>Доля дівчини та іншого хлопця поки не відома. Реклама ﻿</p>
    </article>
  </body>
</html>