<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/tmw-bonaventura-ha-cambiato-il-milan-due-gol-in-tre-partite-354530"/>
    <meta property="og:site_name" content="MilanNews.it"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="TMW - Bonaventura ha cambiato il Milan: due gol in tre partite"/>
    <meta property="og:description" content="Vince, convince e risale posizioni in classifica. Il Milan di Stefano Pioli, dopo aver sfiorato l'impresa contro Napoli e Juventus, coglie due importantissimi successi in trasferta, entrambi sulla Via Emilia, contro due squadre che in passato sono state allenate dal tecnico di Parma. E domenica prossima può chiudere il trittico battendo in casa il Sassuolo, che ha guidato nel 2009-10 in Serie B. Al di là del dato puramente statistico, i rossoneri sembrano aver imboccato la strada giusta, grazie soprattutto al lavoro di Pioli, bravo a superare il momento difficile e a dare sicurezza alla squadra, che ora sembra davvero consapevole dei propri mezzi. Sono tante le buone notizie arrivate dalla sfida del Dall'Ara: dalla conferma del bomber Theo Hernandez alla crescita di Bennacer, fino al recupero totale di Bonaventura e alla grande prestazione di Piatek. Il centrocampista italiano, in particolare, è diventato subito il fulcro della manovra, un elemento imprescindibile, che garantisce diverse soluzioni offensive e…"/>
  </head>
  <body>
    <article>
      <h1>TMW - Bonaventura ha cambiato il Milan: due gol in tre partite</h1>
      <address><time datetime="2019-12-09T15:59:00+00:00">09 Dec 2019, 15:59</time> by <a rel="author">Antonio Vitiello</a></address>
      <p>Vince, convince e risale posizioni in classifica. Il Milan di Stefano Pioli, dopo aver sfiorato l'impresa contro Napoli e Juventus, coglie due importantissimi successi in trasferta, entrambi sulla Via Emilia, contro due squadre che in passato sono state allenate dal tecnico di Parma. E domenica prossima può chiudere il trittico battendo in casa il Sassuolo, che ha guidato nel 2009-10 in Serie B. Al di là del dato puramente statistico, i rossoneri sembrano aver imboccato la strada giusta, grazie soprattutto al lavoro di Pioli, bravo a superare il momento difficile e a dare sicurezza alla squadra, che ora sembra davvero consapevole dei propri mezzi. Sono tante le buone notizie arrivate dalla sfida del Dall'Ara: dalla conferma del <i>bomber</i> Theo Hernandez alla crescita di Bennacer, fino al recupero totale di Bonaventura e alla grande prestazione di Piatek. Il centrocampista italiano, in particolare, è diventato subito il fulcro della manovra, un elemento imprescindibile, che garantisce diverse soluzioni offensive e grande  incisività in fase realizzativa. </p>
      <p><b>L'altra faccia della medaglia -</b> Se da un lato Bonaventura è tornato a prendersi la scena a suon di grandi prestazioni e gol, dall'altra parte c'è qualcuno che non sta vivendo un momento particolarmente positivo: i problemi fisici lo hanno frenato nelle ultime settimane, ma Paquetà non sembra essere più centrale nel progetto tattico di Pioli. Anche ieri stasera, quando è stato chiamato in causa, il brasiliano non è stato convincente e si è lasciato andare a qualche leziosismo di troppo, che di sicuro non è piaciuto al suo mister. L'investimento operato un anno fa è stato molto importante, ma l'ex Flamengo non è ancora riuscito a imporsi e a mostrare tutte le proprie qualità. Adesso dovrà sbrigarsi, perché le occasioni a disposizione potrebbero essere sempre di meno.</p>
      <footer><b>Fonte:</b> <u>tuttomercatoweb.com</u></footer>
    </article>
  </body>
</html>