<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/v_moskvi_sud_vynis_vyrok_zaareshtovanomu_ranishe_mykoli_rudkovskomu"/>
    <meta property="og:site_name" content="espreso.tv"/>
    <meta property="article:published_time" content="2019-12-09T15:18:00+00:00"/>
    <meta property="og:title" content="В Москві суд виніс вирок ексміністру транспорту України Рудьковському"/>
    <meta property="og:description" content="За обвинуваченнями в нападі на посольство Росії в Києві колишньому народному депутату винесли вирок в 2 роки колонії"/>
  </head>
  <body>
    <article>
      <h1>В Москві суд виніс вирок ексміністру транспорту України Рудьковському</h1>
      <address>
        <time datetime="2019-12-09T15:18:00+00:00">09 Dec 2019, 15:18</time>
      </address>
      <p>За обвинуваченнями в нападі на посольство Росії в Києві колишньому народному депутату винесли вирок в 2 роки колонії</p>
      <p>Про це повідомляє видання "<a href="https://interfax.com.ua/news/general/629300.html">Інтерфакс-Україна</a>".</p>
      <p>Московський міський суд засудив до двох років позбавлення волі колишнього депутата Верховної Ради України Миколу Рудьковського, який брав участь в нападі на посольство Росії в Києві у 2014 році.</p>
      <p>"Призначити Рудьковському покарання у вигляді двох років позбавлення волі з відбуванням покарання у виправній колонії загального режиму", - виголосила суддя Олена Поспєлова в понеділок 9 грудня.</p>
      <p>Як зазначається в кримінальному провадженні, в червні 2014 року Рудьковський, будучи депутатом Верховної Ради України, разом з невстановленими особами з-поміж активістів націоналістичної організації і футбольних фанатів взяв участь в нападі на російське посольство в Києві, використовуючи палиці, ломи, сокири і камені.</p>
      <p>Нагадаємо, акція, що проходила в ніч з 14 на 15 червня, була організована у відповідь на збиття росіянами українського військового літака ІЛ-76.</p>
      <p>Згідно з вироком, Рудьковський визнаний винним у нападі на установу, яка користується міжнародним захистом з метою ускладнення міжнародних відносин (ч. 2 ст. 360 КК РФ).</p>
      <p>Процес над Рудьковським пройшов в особливому порядку - без дослідження доказів, оскільки він повністю визнав провину і розкаявся в скоєному.</p>
      <ul>
        <li>Ще у травні 2016 росіяни заочно арештували Миколу Рудьковського.</li>
        <li>28 вересня 2018 екснардепа "Партії регіонів" та "СПУ" <a href="https://espreso.tv/news/2018/10/01/kolyshnogo_ministra_regionala_zatrymaly_v_moskvi_roszmi">затримали </a>в Басманному районі міста Москва.</li>
        <li>2 листопада того ж року повідомлялось, що справу Рудьковського <a href="https://espreso.tv/news/2019/11/02/u_rosiyi_peredaly_do_sudu_spravu_eksministra_transportu_ukrayiny_rudkovskogo">передали </a>до суду.</li>
      </ul>
      <p> </p>
    </article>
  </body>
</html>