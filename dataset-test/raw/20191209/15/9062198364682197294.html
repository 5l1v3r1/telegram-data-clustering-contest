<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411922/ruhani-abd-ile-muzakerelere-yesil-isik-yakti"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T15:54:00+00:00"/>
    <meta property="og:title" content="Ruhani ABD ile müzakerelere yeşil ışık yaktı"/>
    <meta property="og:description" content="İran Cumhurbaşkanı Hasan Ruhani, ABD ile müzakerelere ilişkin &quot;Eğer müzakere, düşmanın plan ve komplolarını başarısız kılacaksa gerekli, zaruri ve devrimci bir adım olur.&quot; dedi."/>
  </head>
  <body>
    <article>
      <h1>Ruhani ABD ile müzakerelere yeşil ışık yaktı</h1>
      <h2>İran Cumhurbaşkanı Ruhani'nin ABD ile yeniden müzakere masasına oturulması konusunda yeşil ışık yaktığı bildirildi.</h2>
      <address>
        <time datetime="2019-12-09T15:54:00+00:00">09 Dec 2019, 15:54</time>
      </address>
      <p>İran Cumhurbaşkanı Hasan Ruhani, ABD ile müzakerelere ilişkin "Eğer müzakere, düşmanın plan ve komplolarını başarısız kılacaksa gerekli, zaruri ve devrimci bir adım olur." dedi.</p>
      <p>AA'da yer alan habere göre Tahran'daki Öğretmenler Üniversitesi'nde yaptığı konuşmada Ruhani, ABD ile yeniden müzakere masasına oturulması konusunda yeşil ışık yaktı.</p>
      <p>ABD ile yapılan nükleer anlaşmanın İran'ın lehine olduğunu söyleyen Ruhani, anlaşma öncesinde günlük 1 milyon varil olan petrol ihracatını bu anlaşma sayesinde 2 milyon 800 bin varile çıkardıklarını hatırlattı.</p>
      <h3>"Düşman baskı yapmak istiyor, İran ise buna karşı direniyor"</h3>
      <p>Ruhani, ABD ile yeniden müzakerelere ilişkin şunları kaydetti:</p>
      <blockquote>"Düşman baskı yapmak istiyor, İran ise buna karşı direniyor. Eğer müzakere, düşmanın plan ve komplolarını başarısız kılacaksa gerekli, zaruri ve devrimci bir adım olur."</blockquote>
      <p>Ülkede protestolara neden olan benzin zammına da değinen Ruhani, ihtiyacı olmasına rağmen hükümetin bu zamlardan elde edilecek tüm geliri halka dağıtacağını ifade etti.</p>
      <p>Ruhani, "Her ne kadar yasal açıdan iznimiz olmasa da devrim liderinden (Hamaney) aldığımız icazetle böyle bir adım attık. Buradan elde edilecek geliri geçim sıkıntısı yaşayan yoksul kesimlere dağıtacağız." diye konuştu.</p>
    </article>
  </body>
</html>