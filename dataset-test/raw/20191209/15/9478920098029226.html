<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/politismos/i-anatoli-edyse-stis-imeres-kinimatografoy-sti-drosia/"/>
    <meta property="og:site_name" content="ert.gr"/>
    <meta property="article:published_time" content="2019-12-09T15:00:36+00:00"/>
    <meta property="og:title" content="«Η Ανατολή Έδυσε» στις «Ημέρες Κινηματογράφου» στη Δροσιά"/>
    <meta property="og:description" content="Στο πλαίσιο του Προγράμματος «Ημέρες Κινηματογράφου» η Ομάδα Πολιτισμού της ΔΚ Δροσιάς του Δήμου Διονύσου σε συνεργασία με την Ένωση Ποντίων Δροσιάς και την υποστήριξη του Ελληνικού Ιδρύματος Ιστορικών Μελετών (ΙΔ.ΙΣ.ΜΕ) παρουσιάζει σε παράλληλη εκδήλωση, την Τετάρτη 11 Δεκεμβρίου 2019 και ώρα 19.00, το ιστορικό ντοκιμαντέρ «Η Ανατολή Έδυσε» σε σκηνοθεσία Αλέξανδρου Παπαηλιού και ιστορική επιμέλεια Ειρήνης Σαρίογλου, η οποία θα προλογίσει την προβολή και το αντίστοιχο βιβλίο «Η Μικρασιατική Εκστρατεία» του Κώστα Μισαηλίδη."/>
  </head>
  <body>
    <article>
      <h1>«Η Ανατολή Έδυσε» στις «Ημέρες Κινηματογράφου» στη Δροσιά</h1>
      <address><time datetime="2019-12-09T15:00:36+00:00">09 Dec 2019, 15:00</time> by <a rel="author">Νάσος Μπράτσος</a></address>
      <p>Στο πλαίσιο του Προγράμματος «Ημέρες Κινηματογράφου» η Ομάδα Πολιτισμού της ΔΚ Δροσιάς του Δήμου Διονύσου σε συνεργασία με την Ένωση Ποντίων Δροσιάς και την υποστήριξη του Ελληνικού Ιδρύματος Ιστορικών Μελετών (ΙΔ.ΙΣ.ΜΕ) παρουσιάζει σε παράλληλη εκδήλωση, την Τετάρτη 11 Δεκεμβρίου 2019 και ώρα 19.00, το ιστορικό ντοκιμαντέρ «Η Ανατολή Έδυσε» σε σκηνοθεσία Αλέξανδρου Παπαηλιού και ιστορική επιμέλεια Ειρήνης Σαρίογλου, η οποία θα προλογίσει την προβολή και το αντίστοιχο βιβλίο «Η Μικρασιατική Εκστρατεία» του Κώστα Μισαηλίδη.</p>
      <p>Καλλιτεχνική επιμέλεια: Κώστας Μαντάς<br/>Επιμέλεια και ανάλυση ταινιών: Καίτη Λεκάκου</p>
      <p><b>«Η Ανατολή Έδυσε» του Αλέξανδρου Παπαηλιού</b><br/>Το ντοκιμαντέρ είναι βασισμένο στις ανταποκρίσεις του δημοσιογράφου Κώστα Μισαηλίδη για τη Μικρασιατική εκστρατεία (1919-1922). Η τραγωδία ξετυλίγεται μέσα από τον λόγο του Μικρασιάτη πολεμικού ανταποκριτή, δημοσιογράφου και ποιητή. Από τα σκληρά πεδία των μαχών και τα ερείπια αναδύεται το ανθρώπινο δράμα.</p>
      <p>Το ντοκιμαντέρ απέσπασε το Βραβείο Καλύτερου Ντοκιμαντέρ Μεγάλου Μήκους στο 13ο Φεστιβάλ Ελληνικού Ντοκιμαντέρ-docfest στη Χαλκίδα και συμμετείχε στο Επίσημο Πρόγραμμα του 21ου Φεστιβάλ Ντοκιμαντέρ Θεσσαλονίκης.<br/>Σκηνοθεσία: Αλέξανδρος Παπαηλιού<br/>Ιστορικός Σύμβουλος: Ειρήνη Σαρίογλου<br/>Μουσική: Γιάννης Βοργίας<br/>Αφήγηση: Γιώργος Κέντρος</p>
      <p>Η εκδήλωση θα γίνει στο Πολιτιστικό Κέντρο Δροσιάς (Γρ. Λαμπράκη 19, Δροσιά) στις 19.00’ και η είσοδος είναι ελεύθερη.</p>
      <figure>
        <img src="https://www.ert.gr/wp-content/uploads/2019/12/thumbnail-4.jpg"/>
      </figure>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kavala/anatoliki-makedonia-provoli-toy-ntokimanter-i-anatoli-edyse/"/>
        <a href="https://www.ert.gr/eidiseis/politismos/ekdiloseis/i-anatoli-edyse-ntokimanter-kai-vivlio-gia-ti-mikrasiatiki-katastrofi/"/>
        <a href="https://www.ert.gr/eidiseis/politismos/i-anatoli-edyse-ekdilosi-toy-idisme-sto-polemiko-moyseio/"/>
        <a href="https://www.ert.gr/eidiseis/politismos/ntokimanter-toy-idisme-sto-festival-thessalonikis/"/>
      </related>
    </article>
  </body>
</html>