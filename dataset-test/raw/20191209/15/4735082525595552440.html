<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rzad-PiS/191209380-Tokarczuk-zwolniona-z-podatku-od-Nobla-Rozporzadzenia-brak.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Tokarczuk zwolniona z podatku od Nobla? Rozporządzenia brak"/>
    <meta property="og:description" content="Tuż po ogłoszeniu informacji o literackiej nagrodzie Nobla dla Olgi Tokarczuk ówczesny minister finansów Jerzy Kwieciński obiecywał, że pisarka ostanie zwolniona z podatku od nagrody. Rozporządzenie w tej sprawie do dziś nie powstało."/>
  </head>
  <body>
    <article>
      <h1>Tokarczuk zwolniona z podatku od Nobla? Rozporządzenia brak</h1>
      <address><time datetime="2019-12-09T15:28:00+00:00">09 Dec 2019, 15:28</time> by <a rel="author">amk</a></address>
      <p>
        <b>Tuż po ogłoszeniu informacji o literackiej nagrodzie Nobla dla Olgi Tokarczuk ówczesny minister finansów Jerzy Kwieciński obiecywał, że pisarka ostanie zwolniona z podatku od nagrody. Rozporządzenie w tej sprawie do dziś nie powstało.</b>
      </p>
      <p>Milion koron szwedzkich, które stanowią finansowy wymiar nagrody Nobla, to ok. 3,5 mln złotych.</p>
      <p>
        <b>Czytaj także: <a href="https://www.rp.pl/Literatura/191209473-Kryzys-nie-wzial-sie-znikad-Olga-Tokarczuk-wyglosila-wyklad-noblowski.html">"Kryzys nie wziął się znikąd". Olga Tokarczuk wygłosiła wykład noblowski</a></b>
      </p>
      <p>Choć noblistka otrzyma ją w Szwecji, przepisy zobowiązują ja do zapłacenia podatku w Polsce. Wysokość nagrody powoduje, że trzeba za nią odprowadzić do fiskusa  nie tylko 32 proc. podatku, ale też 4 proc. tak zwanego podatku solidarnościowego, który obciąża przychody powyżej 1 mln zł.</p>
      <p>Tokarczuk nagrodę odbierze jutro z rąk króla Szwecji. Mimo zapowiedzi ministra Kwiecińskiego do tej chwili nie jest gotowy projekt rozporządzenia zwalniający pisarkę z podatku.</p>
      <p>Ministerstwo Finansów zapewnia, że zdąży przygotować odpowiedni dokument - ma na to czas do końca roku - ale zapewnia, że mimo to Olga Tokarczuk nie będzie musiała zapłacić podatku. Mimo że decyzją również Ministerstwa Finansów projekt rozporządzenia w tej sprawie nie będzie procedowany ścieżką przyspieszoną.</p>
    </article>
  </body>
</html>