<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/aktualijos/35528-v-sapoka-daliai-dirbanciuju-mazinti-pajamu-riba-sodros-imokoms-klaida"/>
    <meta property="og:site_name" content="budas.lt"/>
    <meta property="article:published_time" content="2019-12-09T15:24:24+00:00"/>
    <meta property="og:title" content="V. Šapoka: daliai dirbančiųjų mažinti pajamų ribą „Sodros“ įmokoms – klaida"/>
    <meta property="og:description" content="Finansų ministras nepritaria „valstiečių“ siūlymui sumažinti pajamų, nuo kurių turėtų būti skaičiuojamos „Sodros“ įmokos individualių įmonių savininkams, mažųjų ir ūkinių bendrijų nariams, ribą."/>
  </head>
  <body>
    <article>
      <h1>V. Šapoka: daliai dirbančiųjų mažinti pajamų ribą „Sodros“ įmokoms – klaida</h1>
      <address><time datetime="2019-12-09T15:24:24+00:00">09 Dec 2019, 15:24</time> by <a rel="author">Sniegė Balčiūnaitė</a></address>
      <figure>
        <img src="http://budas.lt/images/gruodis/klaida.jpg"/>
      </figure>
      <p>Finansų ministras nepritaria „valstiečių“ siūlymui sumažinti pajamų, nuo kurių turėtų būti skaičiuojamos „Sodros“ įmokos individualių įmonių savininkams, mažųjų ir ūkinių bendrijų nariams, ribą.</p>
      <p>Vilius Šapoka sako, kad toks Seimo sprendimas būtų klaida.</p>
      <p>„Esu kategoriškai prieš, tai būtų klaida“, – pirmadienį spaudos konferencijoje Seime teigė ministras.</p>
      <p>Seime nesutariama, nuo kokios pajamų dalies turėtų būti skaičiuojamos „Sodros“ įmokos minėtai gyventojų grupei.</p>
      <p>Biudžeto ir finansų komitetas (BFK), kurio daugumą sudaro valdantieji, siūlo, kad šios įmokos visiems būtų apskaičiuojamos nuo 60 proc. pajamų, tuo metu Socialinių reikalų ir darbo komitetas (SRDK) ūkininkams ir individualia veikla besiverčiantiems žmonėms siūlo palikti 90 proc. ribą.</p>
      <p>Dabar individualių įmonių savininkams, mažųjų ir ūkinių bendrijų nariams „Sodros“ įmokos skaičiuojamos nuo pusės pajamų, tuo metu ūkininkams, jų partneriams bei individualia veikla besiverčiantiems asmenims – nuo 90 proc. pajamų.</p>
      <footer>Vilnius, gruodžio 9 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>