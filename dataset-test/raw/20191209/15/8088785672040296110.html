<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/ogretmenlerin-yer-degistirme-sureclerini-degerlendirme-ve-gelistirme-calistay-raporu-h544521.html"/>
    <meta property="og:site_name" content="KamuAjans"/>
    <meta property="article:published_time" content="2019-12-09T15:40:30+00:00"/>
    <meta property="og:title" content="Öğretmenlerin Yer Değiştirme Süreçlerini Değerlendirme ve Geliştirme Çalıştay Raporu"/>
    <meta property="og:description" content="Öğretmenlerin Yer Değiştirme Süreçlerini Değerlendirme ve Geliştirme Çalıştay Raporu Milli Eğitim Bakanlığı Personel Genel Müdürlüğü tarafından yayınlandı."/>
  </head>
  <body>
    <article>
      <h1>Öğretmenlerin Yer Değiştirme Süreçlerini Değerlendirme ve Geliştirme Çalıştay Raporu</h1>
      <address><time datetime="2019-12-09T15:40:30+00:00">09 Dec 2019, 15:40</time> by <a rel="author">KamuAjans</a></address>
      <p>
        <b>Öğretmenlerin Yer Değiştirme Süreçlerini Değerlendirme ve Geliştirme Çalıştay Raporu Milli Eğitim Bakanlığı Personel Genel Müdürlüğü tarafından yayınlandı.</b>
      </p>
      <p>Çalıştay Hakkında</p>
      <p>Öğretmenlerin <a href="http://www.kamuajans.com/haberleri/yer+de%C4%9Fi%C5%9Ftirme">Yer Değiştirme</a> Süreçlerini Değerlendirme ve Geliştirme Çalıştayında, süreçlere ilişkin yürütülen iş ve işlemlerde yaşanan zorluklar ve sürece getirilen eleştiriler değerlendirilmiştir.  Çalıştayın temel problemi; yer değiştirme süreçlerinin, kurumsal işleyişi koruyarak, tüm grupların hakları temelinde nasıl yapılandırılacağıdır. Bu amaçla aşağıdaki sorulara yanıt aranmıştır:</p>
      <p>1. Yer değiştirme süreçlerinin sıralamasıyla ilgili olarak grup görüşleriniz nelerdir? Yer değiştirme süreçlerinin sıralamasıyla ilgili bir değişiklik yapılmalı mıdır? Neden?</p>
      <p>2. Birleştirilmesi ve ayrılması gereken yer değiştirme süreçleri var mıdır? Neden?</p>
      <p>3. Yer Değiştirme süreçlerinin hangi sırayla ve hangi zaman diliminde yapılması daha isabetli olur? Neden?</p>
      <p>4. İl içi sıra tayin uygulaması hakkındaki grup görüşlerinizi nelerdir? Sıra tayin uygulamasının yararları ve sakıncaları nelerdir? Sıra tayin yapılması uygun ise hangi zaman aralığında ve ne şekilde yapılmalıdır?</p>
      <p>5. Millî Eğitim Bakanlığı Öğretmen Atama ve Yer Değiştirme Yönetmeliğinde düzenleme yapılması gerektiğini düşündüğünüz madde/maddeler var mıdır? Neden?</p>
      <p>Çalıştay soruları moderatörler yönetiminde grupların tamamı tarafından tartışılmış ve her soruya ilişkin katılımcı görüşleri önceden hazırlanan çalıştay formlarına yazılı olarak kaydedilmiştir. Katılımcıların görüşleri, “öneri” cümlesine dönüştürülerek katılımcıların oyları ile birlikte raporlanmıştır.</p>
      <p>Çalıştay Değerlendirmeleri</p>
      <p>1. Yer Değiştirme Süreçlerinin Sıralamasına İlişkin Görüşler</p>
      <p>Grup 1:</p>
      <p>• İl içi, iller arası ve mazeret grubu şeklinde sıralama genel kabul görmekle beraber takvim açısından daha planlı bir çalışma yapılmalı.</p>
      <p>Grup 2:</p>
      <p>• Yeni bir takvim yayımlanmalı ve yayımlanan takvim hiçbir grubu mağdur etmemeli,</p>
      <p>• Öğretmenlerin tüm yer değiştirme işlemleri emeklilik döneminden sonra yapılmalı,</p>
      <p>• Tüm yer değiştirme işlemleri ve takvim <a href="http://www.kamuajans.com/haberleri/%C3%B6%C4%9Fretmen">öğretmen</a>lerin ders yılı başlangıcından önce yeni görev yerinde olacakları şekilde planlanmalı,</p>
      <p>• Yer değiştirme sıralaması aynı kalmalı ancak takvimde düzenleme yapılmalı,</p>
      <p>• Norm fazlası öğretmenlerin yer değiştirme işlemleri imtiyazlı hale gelmeyecek şekilde belirlenen takvimde yer almalı,</p>
      <p>• Yaz dönemi yer değiştirme işlemleri emeklilik işlemleri tamamlanmasına müteakiben başlamalı,</p>
      <p>• Alan değişikliği yer değiştirme takvimi ile uyumlu olacak şekilde yapılmalı,</p>
      <p>• Öğretmen ve yönetici atamaları herhangi bir hak kaybına neden olmayacak ve birbiriyle uyumlu şekilde yürütülmeli.</p>
      <p>Grup 3:</p>
      <p>• Mazeret atamaları Ağustos ayının ikinci hafta sonuna kadar tamamlanmış olmalı,</p>
      <p>• Norm fazlası öğretmen atamaları takvimde belirtilmeli ve yılda en az iki kez yapılmalı,</p>
      <p>• 2020-2021 eğitim öğretim yılında 9. Sınıf öğrencileri yurt genelinde %35-%40 civarında artacağından dolayı orta öğretim kurumlarında norm kadro artışı olacaktır. Bununla birlikte ortaokullarda ise ciddi oranda norm kadro azalması yaşanacaktır. Bu durum 4 yıllık bir süre boyunca devam edeceğinden bu süre zarfında; norm kadro fazlası öğretmenlerin resen atama yerine geçici görevlendirilmeleri mağduriyetleri önleyecektir. Yönetmelikte geçici bir madde ile bu durum çözümlenmeli.</p>
      <p>Grup 4:</p>
      <p>• Emeklilik işlemlerinin tamamlanmasını müteakip, öncelikle il içi isteğe bağlı yer değişikliği, akabinde, iller arası isteğe bağlı yer değişikliği iş ve işlemleri tamamlanmalı, arkasından mazerete bağlı yer değiştirme işlemleri (yaz ve yarıyıl tatili)  yapılmalı,</p>
      <p>• İl içi eş durumu mazeret tayinlerinde makul bir kilometre sınırı konulmalı.</p>
      <p>Grup 5:</p>
      <p>• Yer değiştirme sıralaması yönetmelikte belirtildiği gibi kalmalı.</p>
      <p>2. 2. Birleştirilmesi ve Ayrılması Gereken Yer Değiştirme Süreçlere İlişkin Görüşler</p>
      <p>Grup 1:</p>
      <p>• İl içi ve iller arası mazeret grubu atamaları ayrılmalı, takvim içerisine norm fazlası atamaları ve yönetici atamaları da bir plan dâhilinde bir sonraki eğitim öğretim yılı Ağustos ayı başı (norm fazlası ve alan değişikliği hariç) itibariyle hazır duruma getirilmeli,</p>
      <p>• Mazerete bağlı atamalarda sağlık mazeretinin kişi ve bakmakla yükümlü olduğu kişilerin atamaları ayrılmalı, sadece yarıyıl tatilinde ve yaz tatilinde yapılmalı,</p>
      <p>• Ocak ve Ağustos mazeret atamaları birleştirilerek dönemde tek seferde ya da yaz döneminde yapılmalı,</p>
      <p>• Yaz dönemi mazeret ataması, il içi ve iller arası olarak ayrılmalı,</p>
      <p>• Atamalarındaki onay sürecinde illerin onay süreci uzatılmalı, illerin onay süreci başvuru sürecinden ayrılmalı,</p>
      <p>• İl içi isteğe bağlı ve il içi mazeret durumuna bağlı yer değiştirmelerin birleştirilerek Mayıs ayında aynı tarihlerde sıra mantığı esas olarak ele alınmalı,</p>
      <p>• İller arası takvim aynı kalmalı, mazeret durumuna bağlı yer değiştirmelerde il içi ve iller arası atama aynı takvimde yazılmalı, il içi mazeret atamalarında mazeretin bulunduğu ilçe kavramının kaldırılarak öğretmenlerin yakınlaştırılmasına müsaade edilmeli.</p>
      <p>Grup 2:</p>
      <p>• Yönetmelikte belirtildiği gibi kalmalı.</p>
      <p>Grup 3:</p>
      <p>• Mazeret atamaları il içi ve iller arası olarak ayrılmalı,</p>
      <p>• İl içi ve iller arası yer değiştirmeler aynı anda birlikte yapılmalı.</p>
      <p>Grup 4:</p>
      <p>• İsteğe bağlı yer değişikliklerinde öncelikle il içi, arkasından iller arası yer değiştirme işlemleri ayrı ayrı yürütülmeli,</p>
      <p>• Mazerete bağlı yer değişikliklerinde ise il içi ve iller arası yer değiştirme işlemleri aynı anda yapılmalı,</p>
      <p>• Bütün yer değişikliği işlemleri yaz döneminde tamamlanmalı, yarıyıl tatili döneminde sadece aile birliği mazeretine bağlı yer değiştirme işlemleri yapılmalı.</p>
      <p>Grup 5:</p>
      <p>• İl içi mazerete ilişkin yer değişikliği iller arası mazerete bağlı yer değiştirmelerden önce yapılmalı,</p>
      <p>• İl içi ve iller arası mazerete ilişkin yer değişikliği başvurusu aynı anda alınmalı ancak atama işlemlerinde önce il içi mazerete ilişkin yer değişikliği işlemi sonuçlandırılmalı, sonrasında il içi mazeret atamasından arta kalan normlar, iller arası mazerete ilişkin yer değiştirmeler için değerlendirilmeli,</p>
      <p>• Yönetmelikte belirtildiği gibi kalmalı.</p>
      <p>3. 3. Yer Değiştirme Süreçlerinin Sırası ve Zaman Dilimine İlişkin Görüşler</p>
      <p>Grup 1:</p>
      <p>• İl içi ve iller arasında takvim sırası aynen mevcut durumdaki gibi değerlendirilmeli, ayrılma ve başlama işlemleri belli bir tarih aralığında yapılmalı,</p>
      <p>• Mazeret tayinleri il içi, il dışı, ikinci yarıyıl dönemi içinde takvimsel olarak yapılmalı,</p>
      <p>• İl içi ve iller arası mazeret işlemleri başvuru ve atama süresi birinci dönem sonu itibariyle tamamlanmalı, yarıyıl tatilinde başlama ve ayrılma süreci tamamlanmalı,</p>
      <p>• İl içi isteğe bağlı yer değiştirme işlemlerinde başvuru ve atama süreci Mayıs ayı içinde tamamlanmalı, yaz tatili başlangıcında 1 Temmuz ve 15 Temmuz arasında başlama ve ayrılma işlemleri yapılmalı.</p>
      <p>• İller arası isteğe bağlı ve zorunlu çalışma yükümlülüğüne bağlı yer değiştirme işlemleri başvuru ve atama süreci haziran ayı içinde tamamlanmalı, ayrılma ve başlamalar 1 Temmuz ve 15 Temmuz tarihleri arasında yapılmalı,</p>
      <p>• Yaz tatili ve mazerete bağlı yer değiştirme başvuru ve atama işlemleri, 1 ve 20 Ağustos tarihleri arasında yapılmalı, ayrılma ve başlama süreci ise 1 Eylül tarihine kadar tamamlanmalı,</p>
      <p>• Yer değiştirme işlemi ders yılı içinde yapılsa da göreve başlama ve ayrılma işlemleri dönem ya da ders yılı sonunda yapılmalı, takvim sıralaması; Mayıs il içi sıra, Haziran iller arası isteğe bağlı, Temmuz il içi ve iller arası mazeret ayrı ayrı olmak üzere ayrıca Kasım’da (ara tatilde) norm fazlası ve alan değişikliği, Ocak ayında il içi ve il dışı mazeret, Nisan ayında ise yönetici atamaları şeklinde uygulanmalı.</p>
      <p>Grup 2:</p>
      <p>• Yönetmelikte belirtildiği gibi kalmalı.</p>
      <p>Grup 3:</p>
      <p>• Alan değişikliği dönemi yaz tatili olarak belirlenmeli,</p>
      <p>• Sağlık mazereti atama başvuruları bekletilmeksizin yapılmalı,</p>
      <p>• Alan değişikliği il içi ve iller arası atamalardan önce Mayıs ayında yapılmalı.</p>
      <p>Grup 4:</p>
      <p>• Bütün yer değişikliği işlemleri başvuruların alınmasından sonuçlandırılmasına kadar Haziran – Temmuz - Ağustos aylarında tamamlanmalı, bu çerçevede yer değişikliği süreci şu sıralama ile yürütülmeli:</p>
      <p>1-İl içi isteğe bağlı yer değiştirme (Temmuz ayının üçüncü haftası)</p>
      <p>2-İller arası isteğe bağlı yer değiştirme (Temmuz ayının dördüncü haftası)</p>
      <p>3-Mazerete bağlı yer değiştirme (İl içi iller arası - Ağustos ayı içerisinde)</p>
      <p>4-İlk atama işlemleri (Eylül ayı başında)</p>
      <p>5-Aile birliği mazeretine bağlı yer değiştirme (Yarıyıl tatili)</p>
      <p>Grup 5:</p>
      <p>• Mazerete ilişkin yer değişiklikleri işlemleri 20 Ağustos’a kadar bitmeli ve 1 Eylül itibarı ile ayrılma başlama işlemleri tamamlanmalı,</p>
      <p>• Temmuz ve Ağustos aylarında il içi, iller arası isteğe bağlı yer değiştirmeler ile mazerete ilişkin yer değiştirmeler tamamlanmalı, Ekim ayındaki norm güncellemeleri bittikten sonra ara tatillerin birinci döneminde (bu yıl için 18-22 Kasım 2019) il içi isteğe bağlı yer değiştirme başvurusu alınarak ve bu kapsama norm kadro ve ihtiyaç fazlası öğretmenler de dâhil edilerek bu süre içerisinde atamalar ve ayrılma başlama işlemleri 1. Yarıyıl sonu itibarıyla tamamlanmalı.</p>
      <p>4. İl İçi Sıra Tayin Uygulamasına İlişkin Görüşler</p>
      <p>Grup 1:</p>
      <p>• İl içi sıra tayini yeniden uygulanmalı.</p>
      <p>• Sıra atamaları yapıldıktan sonra mazeret atamalarına geçilmeli,</p>
      <p>• Sıra tayinler emeklilik sonrası mazeret atamaları öncesinde yıl içerisinde iki defa çalıştırılmalı, soruşturma ve can güvenliği gibi koşullara sınırlılık getirilmeli ya da sıra tayini dışında tutulmalı,</p>
      <p>• Sıralar Mayıs ayından başlamak üzere her ayın sonunda çalıştırılmalı ve Ocak ayında sona erdirilmeli,</p>
      <p>• Sıra tayin uygulaması iller arası isteğe bağlı yer değiştirme sonrasında bir defaya mahsus olarak çalıştırılmalı,</p>
      <p>• Sıra Tayin Uygulamasının Faydaları: Okulda atanması sırasının bilinmesi, yer değiştirme ve istediği bölgeye geçme durumunun daha da genişlemesi, il içerisinde puan esaslı atama söz konusu olacağı için puan esaslı bir liyakat sisteminin de kurulmuş olması,</p>
      <p>• Sıra Tayin Uygulamasının Sakıncaları: Sıralı bir okula herhangi bir şekilde ilk atama soruşturma sonucu atama vb. atamaların yapılamaması, diğer atama gruplarında yaratacağı kadro sıkışması.</p>
      <p>Grup 2:</p>
      <p>• Tüm yer değiştirme işlemleri tamamlandıktan sonra norm güncellemelerini takiben (Ekim ayında) il içi sıra çalıştırılmalı,</p>
      <p>• İl içi sıra tayini yeniden uygulanmalı.</p>
      <p>• Sıra ataması, ekim ayı norm düzeltme işlemlerinden sonra ara dönemde yapıldığı için öğretmen değişiklikleri ve eğitim öğretim bütünlüğünün olumsuz olarak etkilenmesi nedeniyle bu şekilde uygulamaya yer verilmemeli,</p>
      <p>• Eğitim öğretim dönemi başladıktan sonra, yarıyıl tatili mazeret atamaları dışında herhangi bir yer değiştirme işlemi yapılmamalı,</p>
      <p>• İl içi isteğe bağlı atamalarda kılavuz gereği atama iptalleri belge dışında yapılmamalı,</p>
      <p>• Norm kadro güncelleme işlemleri Eylül ayı sonunda bitecek şekilde düzenlenmeli.</p>
      <p>Grup 3:</p>
      <p>• Sıra tayinleri mazeret grubu atamaları öncesinde yılda 2 kez (Ocak ve Temmuz aylarında) yapılmalı,</p>
      <p>• Bütün okullar için sıra oluşturulmamalı, her hizmet bölgesi ve hizmet alanından sırasız okullar bırakılmalı,</p>
      <p>• Sıra tayinleri birinci dönem içinde sürekli olarak yapılmalı.</p>
      <p>• Sıra Tayin Uygulamasının Faydaları: Bakanlığımızın atama işlemlerine güvenin artması, daha adaletli bir yer değiştirme sağlanması.</p>
      <p>• Sıra Tayin Uygulamasının Sakıncaları: Mazeret grubu atama isteklerinin karşılanmasında sıkıntı oluşturabilmesi, soruşturma nedeniyle görev yeri değişenlere ve yöneticilik görevinden ayrılıp öğretmenliğe dönenlere bir mağduriyet oluşturabilmesi, İller arası yer değiştirmek isteyenler için atama isteyebilecekleri (özellikle merkez okulları) okul sayısının azalması.</p>
      <p>Grup 4:</p>
      <p>• İl içi sıra tayini yeniden uygulanmalı.</p>
      <p>Grup 5:</p>
      <p>• İl içi isteğe bağlı yer değiştirmeler Ağustos ayında tamamlanmalı ve 1.dönem ara tatilde de yeniden başvuru alınarak il içi isteğe bağlı bir kez daha yer değiştirme işlemleri yapılması halinde sıra tayinine gerek duyulmamalı.</p>
      <p>5. Öğretmen Atama ve Yer Değiştirme Yönetmeliğinde Düzenleme Yapılması Gereken Maddelere İlişkin Görüşler</p>
      <p>Grup 1:</p>
      <p>• Madde 8: (5) ve (6) eklenmeli,</p>
      <p>(5) Atamaların 652 sayılı KHK’nın EK-4 maddesine göre sözleşmeli olarak yapılması halinde bu madde kapsamında atanmak isteyenlere adaylık süreci uygulanmamak üzere 652 sayılı KHK’nın EK-4 maddesi hükümleri uygulanır.</p>
      <p>(6) 657 sayılı kanunun 4A ya da 4B maddeleri kapsamında yapılan her atama döneminde bu madde kapsamında kontenjan ayrılarak atama yapılması zorunludur.</p>
      <p>• Madde 15, (2) fıkra: Aday öğretmenlerin yetiştirme sürecinde bağımsız olarak ders, etüt, nöbet vb. görevler verilemez ibaresi kaldırılmalı,</p>
      <p>• Madde 25, (2)fıkra: Performans değerlendirmesinde başarılı olamayan aday öğretmenler, boş kadro bulunması halinde ilçe içinde boş kadro bulunmaması halinde il içinde istekleri de göz önüne alınarak başka bir eğitim kurumuna atanarak bu yönetmelik hükümlerine göre yeniden performans değerlendirmesine tabi tutulur. Sadece yazılı sınavda başarılı olamayanlar ise performans değerlendirmesine tabi tutulmaksızın ve görev yeri değiştirilmeksizin bir sonraki yazılı sınava katılırlar.</p>
      <p>• 4 Bölüm (Madde 27/28/29): Bölümün kaldırılarak, Proje okulları öğretmen atama Proje okullarına öğretmen seçiminin sınav esasına göre düzenlenmeli,</p>
      <p>• Madde 40, (4) fıkra ’da yer alan, 6 ibaresinin 12 olarak değiştirilmeli,</p>
      <p>(5) fıkra yer alan DYK kurslarına 0,5 ek puan kaldırılmalıdır.</p>
      <p>(6) fıkra (6) Bu maddenin yürürlüğe girdiği tarihte 4,5,6. Hizmet alanı 4,5,6. Hizmet alanı eğitim kurumlarında çalışmakta olan öğretmenlere her yıl için yüzde 100 artırımlı ek puan verilir.”</p>
      <p>(7) Ek puanlar sadece bu puanın alındığı eğitim kurumunu değiştirmek için kullanılır.</p>
      <p>Fıkraları eklenmelidir.</p>
      <p>• Madde 41: Ek olarak yeniden atama ve kurumlar arası yeniden atama işleminde önceki memuriyette geçen hizmet sürelerinin ve hizmet puanlarının eş değer bir şekilde kabul edilip hizmet bölgelerine göre ve hizmet alanlarına göre puanı hesaplanmalı,</p>
      <p>• Madde 45 (e) fıkrasında ki,(6) ay ibaresinin bir (1) yıl olarak değiştirilmeli, (Eş, çocuk vefatı)</p>
      <p>• Madde 60 fıkra (3): Alan değişikliği işlemleri her yıl Bakanlıkça belirlenecek takvim çerçevesinde yapılmalı.</p>
      <p>Grup 2:</p>
      <p>• Ücretli öğretmen görevlendirmesine ilişkin usul ve esaslar Öğretmen Atama ve Yer Değiştirme Yönetmeliğine dahil edilerek kriter seti oluşturulmalı,</p>
      <p>• 10 uncu madde başlığında yer alan “Engellilerin Ataması” başlığı yeniden değerlendirilmeli,</p>
      <p>• Norm fazlası öğretmenlerin yer değiştirme işlemleri imtiyazlı hale gelmeyecek şekilde belirlenen takvimde yer almalı,</p>
      <p>• 58 inci madde kapsamında; öğretmenlerin öğretmenlik mesleğini yapıp yapamayacağına dair yetersizliklerini (soruşturma, denetim ve sağlık raporlarına dayalı olmak üzere) değerlendirmek üzere Bakanlık ya da illerde kurulacak öğretmenlik yeterliliğini değerlendirme komisyonları oluşturulmalı,</p>
      <p>• Güzel Sanatlar ve Spor Liselerine öğretmen seçimi kriterleri çok yönlü ve somut olarak yeniden belirlenmeli,</p>
      <p>• Yönetmeliğin, zorunlu çalışma yükümlülüğü öngörülen eğitim kurumlarının belirlenmesine ilişkin 38 ve 39 uncu maddeleri uygulama içerisinde anlamını kaybetmesi nedeniyle yeniden değerlendirilmeli, uygulamaya yönelik gerekli tedbirler alınmalı,</p>
      <p>• Zorunlu hizmet bölgesinde görev yapan tüm öğretmenler 40 ıncı maddenin altıncı fıkrasında belirtilen ek puan uygulamasına tabi tutulmalı,</p>
      <p>• Sağlık mazeretine bağlı yer değiştirme işleminde istenilen “sağlık kurulu raporu” tam teşekküllü hastanelerinden alınması gerektiği net olarak belirtilmeli,</p>
      <p>• Kamunun tamamında uygulanmayan ancak eğitim kurumlarında uygulanması öngörülen aynı eğitim kurumunda belli çalışma süresini düzenleyen 48 inci madde (rotasyon uygulaması) mevzuattan çıkarılmalı,</p>
      <p>• Kurum içerisinde kabul alanı oluşturmayan ve şu anda uygulanmayan 54 üncü madde yürürlükten kaldırılmalı,</p>
      <p>• Fen ve Sosyal Bilimler Liselerinin tamamı proje okulu kapsamında yer aldığından, yönetmeliğin 4 üncü bölümünde Fen Liseleri ve Sosyal Bilimler Liseleri Öğretmenlerinin Seçimi başlığı altında düzenlenen 27,28 ve 29 uncu maddeleri yürürlükten kaldırılmalı,</p>
      <p>• Öğretmen Atama ve Yer Değiştirme Yönetmeliği Özel Program ve Proje Uygulayan Eğitim Kurumlarına yapılan atama işlemleri dâhil tek bir çatı altında bütünleyici ve kapsayıcı olmalı,</p>
      <p>• Aday öğretmenlerin yetiştirme süreci mesleğin içerisinde yapılmalı, formasyon eğitimi mesleğin icrası sırasında verilmeli,</p>
      <p>• 3 yılını dolduran sözleşmeli öğretmenler kadroya geçtiklerinde kadrolu öğretmenlerin yararlandığı mazeret tayin hakkından yararlandırılmalı,</p>
      <p>• Yönetmeliğin 12 nci maddesi sekizinci fıkrasındaki noter ibaresinin ekstra yük ve mali külfet getirmesi nedeniyle e-devlet üzerinden yapılması sağlanmalı,</p>
      <p>• Ücretli, sözleşmeli ve kadrolu öğretmen şeklinde farklı uygulamalar kadrolu istihdam altında birleştirilmeli,</p>
      <p>• Ücretli öğretmenlik bir istihdam şekli olarak görülmemeli,</p>
      <p>• 60 ıncı maddenin ikinci fıkrasında yer alan “alan değişikliği isteyen öğretmenlerin alan değişiklikleri il içinde” ibaresine  “iller arasında” ifadesi eklenmeli,</p>
      <p>• Alan değişikliği işlemlerinde öğrencilerin üstün yararı ve eğitimi niteliğini geliştirecek şekilde hali hazırdaki uygulama gözden geçirilmeli (sertifika ve benzeri programlarla alan değişikliği yapılmamalı).</p>
      <p>Grup 3:</p>
      <p>• Engelli öğretmen atamalarında psikolojik rahatsızlığı olanlarda öğretmenlik yapabilir raporlarının Ruh ve Sinir Hastalıkları Hastanesinden alınması istenmeli,</p>
      <p>• Zorunlu hizmet ek puanı verilen okullarda görev yapan bütün öğretmenlere ek hizmet puanı verilmeli,</p>
      <p>• Yönetmeliğimizin 11. Maddesine göre yeniden atama ve kurumlar arası yeniden atama yapılmalı,</p>
      <p>• İstemeleri halinde zorunlu bölgede görev yapan eş mazereti bulunan öğretmenlerin zorunlu hizmet bilgisi sistem üzerinde “zorunlu hizmetini yapıyor” yerine “zorunlu hizmeti ertelendi” olarak gösterilmeli,</p>
      <p>• İl içinde eş mazereti bulunup uzun süredir eşinin görev yaptığı ilçeye yer değişikliği yapılamayan öğretmenlere kilometre ya da çalışma süresi gibi kriterler dikkate alınarak ilçe emrine atanma hakkı verilmeli,</p>
      <p>• Yönetmeliğimizin aynı okulda azami çalışma süresine ilişkin maddesi (48. madde) kaldırılmalı,</p>
      <p>• Zorunlu hizmet bölgelerinde görev yapan öğretmenlere verilen hizmet puanları artırılmalı,</p>
      <p>• Yönetmeliğimizin 50. maddesinde belirtilen üç yıllık süre iki yıla düşürülmeli,</p>
      <p>• Alan değişikliği periyodik olarak yapılmalı ve Yönetmelikte bu atamaya ilişkin takvim net olarak belirtilmeli,</p>
      <p>• Yönetmeliğimizin 42. maddesinde belirtilen düşük hizmet süreli hizmet alanından daha yüksek süreli zorunlu hizmet alanına, zorunlu hizmet yükümlülüğünü tamamlamadan yer değiştiren öğretmen gittikleri yerin zorunlu hizmet süresine tabi tutulurken daha önce görev yaptığı zorunlu hizmet süresi yeni görev yerindeki süreye oransal olarak yansıtılarak zorunlu hizmet süresi hesaplanmalı,</p>
      <p>• Kurumların hangi hizmet alanında olduğu belirlenirken ya da değişiklik yapılırken daha objektif kriterler kullanılmalı,</p>
      <p>• Yönetmeliğimizin 20. maddesinde belirtilen aday öğretmenlerin adaylığının kaldırılmasına ilişkin yazılı sınav kaldırılmalı,</p>
      <p>• Yönetmeliğimizin 21. maddesinde belirtilen aday öğretmenlerin adaylığının kaldırılmasına ilişkin yazılı sınavın uygulanmalı, sözlü sınav kaldırılmalı,</p>
      <p>• Yönetmeliğimizin 16. maddesinde belirtilen “performans değerlendirmesi” ifadesi“ adaylık değerlendirilmesi” şeklinde değiştirilmeli.</p>
      <p>Grup 4:</p>
      <p>• Yönetmeliğin 15 inci maddesinin ikinci fıkrasının kaldırılmalı,</p>
      <p>• 48.Madden yönetmelikten olduğu çıkarılmalı,</p>
      <p>• 52/1 Maddesinde yer değiştirmelerde 30 Eylül ibaresinin önüne “atama tarihi itibari ile” ifadesi eklenmeli,</p>
      <p>• 61. madden olduğu gibi yönetmelikten çıkarılmalı,</p>
      <p>• 40. Maddede ifade edilen hizmet bölgelerinin 4-5-6. hizmet alanlarında dört yıldan fazla görev yapan öğretmenlerin, hizmet puanları yönetmeliğin 40/6 fıkrasında belirtilen oranlarda artırımlı olarak hesaplanmalı,</p>
      <p>• 49. maddeye sözleşmeli öğretmenlerin kadroya geçtikten sonra bir yıl beklemeden, mazeret ve isteğe bağlı yer değiştirme haklarından faydalandırılmaları ile ilgili fıkra eklenmeli,</p>
      <p>• 16. madde 11’ inci fıkrası yönetmelikten çıkarılmalı,</p>
      <p>• 54. madde kaldırılmalı,</p>
      <p>• 58/1. maddesinde yer alan müfettiş raporu ile mesleki yetersizlik gerekçe gösterilerek hizmet sınıfı değişikliğinde düzeltilme yapılmalı,</p>
      <p>• 27, 28, 29. maddelerin yönetmelikten çıkarılmalı,</p>
      <p>• 15’den 26. Maddeye kadar devam eden yönetmeliğin üçüncü bölümü (Aday Öğretmenlik İşlemleri) yönetmelikten çıkarılmalı,</p>
      <p>Grup 5:</p>
      <p>• Becayiş uygulaması yönetmeliğe eklenmeli,</p>
      <p>• Yönetmeliğin 48 inci maddesinde açıklanan azami çalışma süresine bağlı yer değişikliği maddesi kaldırılmalı,</p>
      <p>• Alan değişikliğine bağlı atamalar her yıl atama takvimine eklenmeli,</p>
      <p>• Hizmet süresinin hesaplanmasında 31 Aralık tarihi esas alınmalı,</p>
      <p>• Ocak ayına kadar kadroya geçecek sözleşmeli öğretmenlere Ocak ayında yapılacak mazerete ilişkin yer değiştirmelerde başvuru hakkı verilmeli,</p>
      <p>• İl içi mazerete ilişkin yer değiştirmelerde yer değişikliği gerçekleşmeyen öğretmenler için ilçe emri uygulanmalı,</p>
      <p>• Proje okullarına yapılan öğretmen atamaları sadece Millî Eğitim Bakanlığı Öğretmen Atama ve Yer Değiştirme Yönetmeliğinin hükümlerine dayalı olarak yapılmalı,</p>
      <p>• Millî Eğitim Bakanlığı Öğretmen Atama ve Yer Değiştirme Yönetmeliğinin 53 üncü maddesinin beşinci fıkrasında yer alan “il içinde Valiliklerce resen belirlenir.” İfadesi yerine “ görev yaptığı ilçe içinde Valiliklerce resen belirlenir.” İbaresi eklenmeli,</p>
      <p>• Eğitim kurumunun hizmet alanlarının belirlenmesinde yönetmeliğe daha somut ve adil kriterler konulmalı,</p>
      <p>• İsteğe bağlı il içi ve iller arası isteğe bağlı yer değiştirmelerde başvuru yapabilme süresi 4 yıla çıkarılmalı.</p>
      <p>Çalıştay Değerlendirme ve Karar Önerileri</p>
      <p>Çalıştaya katılan tüm katılımcıların yer değiştirme süreçlerine ilişkin öncelik ve önem sırasına göre belirttikleri karar önerileri aşağıda belirtilmiştir:</p>
      <p>A. Katılımcıların tamamının hemfikir olduğu karar önerileri</p>
      <p>1. Öğretmen Atama ve Yer Değiştirme Yönetmeliğinde düzenleme yapılması gereken maddeler, öneriler doğrultusunda gözden geçirilmelidir.</p>
      <p>2. Yer değiştirme takvimi, yer değiştirme süreçlerine ilişkin iş ve işlemler yarıyıl ve yaz tatilinde bitirilecek şekilde düzenlenmelidir.</p>
      <p>3. Emeklilik işlemleri başvuru - ayrılma işlemleri dâhil olmak üzere Haziran ayında tamamlanmalı ve yer değiştirme işlemleri bundan sonra başlamalıdır.</p>
      <p>B. Katılımcıların yarısından çoğunun hemfikir olduğu karar önerileri</p>
      <p>1. İl içi sıra tayin uygulaması öneriler doğrultusunda yeniden uygulanmalıdır.</p>
      <p>2. Yer değiştirme süreci İl İçi →  İller Arası → Mazeret Grubu yer değiştirme olarak planlanmalıdır.</p>
      <p>3. Alan değişikliği ve norm güncellemelerinin yer değiştirme takvimine uygun ve net şekilde belirlenmelidir.</p>
      <p>C. Katılımcıların yarıya yakınının hemfikir olduğu karar önerileri</p>
      <p>1. Yıl içinde iki defa il içi sıra tayin uygulaması yapılmalıdır.</p>
      <p>2. Yer değiştirme sürecinin (İl İçi →  İller Arası →  Mazeret Grubuna bağlı ye değiştirme) aynı anda gerçekleşmelidir.</p>
      <p>3. Yer değiştirme sıralaması yönetmelikte belirtildiği gibi kalmalıdır.</p>
      <p>4. Mazeret grubu tayinleri yılda bir yapılmalıdır.</p>
      <p>Öğretmenlerin yer değiştirme süreçlerini değerlendirme ve geliştirmeye yönelik olarak; bakanlık yöneticileri, dört büyük ilin il millî eğitim müdürleri, okul müdürleri, il ve ilçe millî eğitim müdürlüklerindeki çalışanların ve sendika temsilcilerinin katılımlarıyla, 10-11 Ekim 2019 tarihlerinde Ankara Başkent Öğretmenevinde gerçekleştirilen çalıştaya ilişkin rapor için <a href="http://personel.meb.gov.tr/meb_iys_dosyalar/2019_12/09161909_2019-_CALIYTAY_RAPORU-SON_2.12.docx"><b>tıklayınız</b></a></p>
    </article>
  </body>
</html>