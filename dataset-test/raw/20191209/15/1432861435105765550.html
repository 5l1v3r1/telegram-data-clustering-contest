<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/timeout/timeoutother/i-sinyt-na-ronaldo-zapochna-da-pecheli-nagradi-1413985.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="И синът на Роналдо започна да печели награди"/>
    <meta property="og:description" content="Синът на Кристиано Роналдо - Кристиано Роналдо-младши, показа, че върви по стъпките на баща си, след като спечели награда за най-добър нападател на футболен турнир за деца до 9 години Кристиано, който е част от школата на Ювентус, е отбелязал три гола за триумфа на малките бианконери в надпреварата в Кавур Трофи, което му е донесло приза за номер 1 сред нападателите"/>
  </head>
  <body>
    <article>
      <h1>И синът на Роналдо започна да печели награди</h1>
      <address><time datetime="2019-12-09T15:43:00+00:00">09 Dec 2019, 15:43</time> by <a rel="author">Sportlive.bg</a></address>
      <p>Синът на <a href="https://www.sportlive.bg/tags/2646"><b>Кристиано Роналдо</b></a> - Кристиано Роналдо-младши, показа, че върви по стъпките на баща си, след като спечели награда за най-добър нападател на футболен турнир за деца до 9 години.</p>
      <p>Кристиано, който е част от школата на Ювентус, е отбелязал три гола за триумфа на малките "бианконери" в надпреварата в "Кавур Трофи", което му е донесло приза за номер 1 сред нападателите. Петкратният носител на Златната топка побърза да се похвали за успеха на сина си в Инстаграм, където публикува снимка на момчето със статуетката и написа: "Аз съм един горд баща".</p>
      <p>Роналдо-младши показва сериозни футболни заложби до момента, като има 58 гола и 18 асистенции в 28 мача за отбора до 9 години на Ювентус. Все пак, наскоро Роналдо заяви, че на малкия Кристиано ще бъде трудно да постигне същите успехи като баща си. "Надявам се той да може да бъде като баща си. Той казва, че ще стане по-добър от мен, но мисля, че ще му е трудно", каза португалецът пред beIN Sports. <b><i><a href="https://www.sportlive.bg/worldfootball/worldfootballother/Mesi-zashtiti-Ronaldo-za-otsystvieto-mu-na-galavecherta-v-Parizh-1412111.html">А как Меси защити Роналдо за отсъствието му на церемонията за "Златната топка" вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Sari-Nqma-kak-da-igraem-s-Ronaldo-Dibala-i-Iguain-ednovremenno-1413271.html"/>
        <a href="https://www.sportlive.bg/worldfootball/worldfootballother/Ibra-s-qrostna-ataka-Istinskiqt-Ronaldo-e-brazilecyt-Kristiano-ne-e-talant-1412944.html"/>
        <a href="https://www.sportlive.bg/worldfootball/italy/Sportniqt-shef-na-Yuventus-obqsni-zashto-Ronaldo-ne-e-na-obichajnoto-si-nivo-1412787.html"/>
        <a href="https://www.sportlive.bg/worldfootball/worldfootballother/Ronaldo-Svyrshi-li-sypernichestvoto-mi-s-Mesi-To-sega-zapochva!-(SNIMKA)-1412484.html"/>
      </related>
    </article>
  </body>
</html>