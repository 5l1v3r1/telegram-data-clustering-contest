<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187515/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%B6%E0%A7%87%E0%A6%96-%E0%A6%B9%E0%A6%BE%E0%A6%B8%E0%A6%BF%E0%A6%A8%E0%A6%BE%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8-%E0%A6%96%E0%A6%BE%E0%A6%A8%E0%A7%87%E0%A6%B0-%E0%A6%9F%E0%A7%81%E0%A6%87%E0%A6%9F"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T15:56:00+00:00"/>
    <meta property="og:title" content="প্রধানমন্ত্রী শেখ হাসিনাকে নিয়ে সালমান খানের টুইট"/>
    <meta property="og:description" content="মিরপুরে শেরে বাংলা ক্রিকেট স্টেডিয়ামের মঞ্চে রোববার (০৮ ডিসেম্বর) বঙ্গবন্ধ..."/>
  </head>
  <body>
    <article>
      <h1>প্রধানমন্ত্রী শেখ হাসিনাকে নিয়ে সালমান খানের টুইট</h1>
      <address><time datetime="2019-12-09T15:56:00+00:00">09 Dec 2019, 15:56</time> by <a rel="author">সময় সংবাদ</a></address>
      <p><b>মিরপুরে শেরে বাংলা ক্রিকেট স্টেডিয়ামের মঞ্চে রোববার (০৮ ডিসেম্বর) বঙ্গবন্ধু বিপিএলের উদ্বোধনী আসরের মঞ্চ মাতিয়েছেন বলিউড ‘ভাইজান’ সালমান খান। এরপরই সালমান খান সামাজিক যোগাযোগ মাধ্যম টুইটারে প্রধানমন্ত্রী শেখ হাসিনাকে নিয়ে টুইট করেছেন। </b><br/><br/>সালমান খান টুইটারে প্রধানমন্ত্রী শেখ হাসিনার সঙ্গে তোলা ছবি পোস্ট করে লিখেন, ‘ক্যাটরিনা ও আমি, সঙ্গে প্রধানমন্ত্রী শেখ হাসিনা। চমৎকার ব্যক্তি তিনি।’ <br/><br/>মিরপুরে শেরে বাংলা ক্রিকেট স্টেডিয়ামের মঞ্চে বঙ্গবন্ধু শেখ মুজিবুর রহমানের জন্মশতবর্ষের কথা উল্লেখ করেন সালমান। তিনি বলেন, ‘বঙ্গবন্ধু, জনাব মুজিবুর রহমান সাহেব বাংলাদেশ তৈরি করেছেন। তিনি বাংলাদেশের জাতির পিতা। তার জন্মশর্তবার্ষিকীতে আমি পুরো দেশকে অভিনন্দন জানাই।’<br/><br/>এরপর ক্যাটরিনার সঙ্গে গলা মিলিয়ে বলেন, ‘জয় বাংলা, জয় বঙ্গবন্ধু।’ অবশ্য নিজেদের পরিবেশনা শেষে ক্যাটরিনা প্রথমেই ‘জয় বাংলা, জয় বঙ্গবন্ধু’ বলে দর্শকদের মুগ্ধ করেন।</p>
    </article>
  </body>
</html>