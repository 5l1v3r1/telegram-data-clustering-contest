<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840320-v-polschi-zatrimali-ukrayintsya-za-vbivstvo-dvokh-spivvitchiznikiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T15:52:00+00:00"/>
    <meta property="og:title" content="В Польщі затримали українця за вбивство двох співвітчизників"/>
    <meta property="og:description" content="КИЇВ. 9 грудня. УНН. У неділю поліцейські знайшли тіла двох українців і затримали ще одного громадянина України, якого підозрюють у їхньому вбивстві. Про це …"/>
  </head>
  <body>
    <article>
      <h1>В Польщі затримали українця за вбивство двох співвітчизників</h1>
      <address><time datetime="2019-12-09T15:52:00+00:00">09 Dec 2019, 15:52</time> by <a rel="author">Дар'я Панченко</a></address>
      <p><b>КИЇВ. 9 грудня. УНН</b>. У неділю поліцейські знайшли тіла двох українців і затримали ще одного громадянина України, якого підозрюють у їхньому вбивстві. Про це повідомляє <b>УНН</b> із посиланням на місцеве видання <a href="https://www.lublin112.pl/obywatel-ukrainy-zatrzymany-do-sprawy-zabojstwa-dwoch-mezczyzn/?fbclid=IwAR3q9l7-fA7vAmF5SuP3nW-w3-gNyOcBAzy8WktjUo5cZ4BhIuQgWrWbyEw#close_info_content">Lublin112.pl.</a></p>
      <p>"У неділю, близько 13:00, поліцейські отримали повідомлення про виявлення двох тіл на одному із об’єктів у Доброславові, що поблизу Пулава. Лікар констатував смерть на місці події. Травми на обох тілах показали, що смерті чоловіків могли сприяти треті особи", - повідомили у ЗМІ.</p>
      <p>Зазначається, що загиблі чоловіки працювали в господарстві.</p>
      <p>"У справі затримали 36-річного громадянина України. Поліцейські встановили, що чоловік знає жертв і працював з ними на розсаднику рослин", - додали у ЗМІ.</p>
      <p>Вказано, що наразі триває слідство. Подібний злочин карається довічним позбавленням волі.</p>
      <p>Нагадаємо,<a href="https://www.unn.com.ua/uk/news/1839568-shist-lyudey-zaginuli-cherez-vibukh-na-kurorti-v-polschi"> шість людей загинули через вибух</a> на курорті у Польщі.</p>
    </article>
  </body>
</html>