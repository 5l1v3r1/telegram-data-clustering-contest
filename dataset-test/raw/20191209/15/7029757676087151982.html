<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/ne-vyarvayte-na-boris-dzhonsan-zovat-polititsi-na-ostrova.html"/>
    <meta property="og:site_name" content="News.bg"/>
    <meta property="article:published_time" content="2019-12-09T15:33:02+00:00"/>
    <meta property="og:title" content="Не вярвайте на Борис Джонсън, зоват политици на Острова"/>
    <meta property="og:description" content="Дали премиерът държи на думата си?"/>
  </head>
  <body>
    <article>
      <h1>Не вярвайте на Борис Джонсън, зоват политици на Острова</h1>
      <address>
        <time datetime="2019-12-09T15:33:02+00:00">09 Dec 2019, 15:33</time>
      </address>
      <p>Лейбъристът Джон Макдонъл на няколко пъти <b>атакува премиера Борис Джонсън и предупреди британските граждани</b>, че не може да се вярва на министър-председателя на Обединеното кралство, пише "Гардиън".</p>
      <p>Финансовият министър в сянка заяви, че лидерът на Демократичната юнионистка партия Арлийн Фостър е права, когато <b>постави под въпрос дали премиерът държи на думата си.</b></p>
      <p>Джон Макдонъл изложи <b>плана на лейбъристите през първите 100 дни</b>, ако спечелят парламентарните избори на 12 декември. Сред обещанията е прекратяване на<b> строгите мерки за икономики</b> от 5 февруари 2020 г.</p>
      <p>През последните три дни от предизборната кампания се <b>очаква лейбъристите да засилят критиката си към Джонсън</b>, че не може да му се вярва в опит да се намали разликата от 14% с консерваторите.</p>
      <p>Макдонъл отбеляза, че е съгласен с констатацията на Фостър, която днес сутринта каза, че <b>не може да се довери на премиера,</b> след като наруши обещанието си за Северна Ирландия в сделката за Брекзит.</p>
      <p>Това е човек, на <b>когото не може да се вярва</b>, убеден е лейбъристът.</p>
      <figure>
        <iframe src="https://www.youtube.com/embed/D39a6nr66xU" width="640" height="360" data-service="Youtube" scrolling="no"/>
      </figure>
      <p>"Съгласен съм с Арлийн Фостър, няма да<b> чуете тези думи много често</b>, не можете да му се доверите", отбеляза Макдонълд.</p>
      <p>Джон Макдонъл разкри трите основни приоритета на финансовото министерство, ако лейбъристите спечелят изборите: прекратяване на <b>строгите мерки за икономии, инвестиране в общините</b> като част от зелена индустриална революция на партията и национализиране на ключови сектори с демократично управление.</p>
      <p>По думите му лейбъристите трябва да<b> отговорят на два проблема</b> - климатичната криза и унищожението, предизвикано от 10 г. на строги икономии.</p>
    </article>
  </body>
</html>