<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://informburo.kz/kaz/nr-sltanda-dr-sapasyn-tekseretn-zerthana-ashyldy.html"/>
    <meta property="og:site_name" content="informБЮРО"/>
    <meta property="article:published_time" content="2019-12-09T15:45:34+00:00"/>
    <meta property="og:title" content="Нұр-Сұлтанда дәрі сапасын тексеретін зертхана ашылды"/>
    <meta property="og:description" content="Зертханада елімізге әкелінетін және өзімізде өндірілетін дәрілік препараттар мен медициналық бұйымдардың сапасы мен қауіпсіздігі тексеріледі."/>
  </head>
  <body>
    <article>
      <h1>Нұр-Сұлтанда дәрі сапасын тексеретін зертхана ашылды</h1>
      <address><time datetime="2019-12-09T15:45:34+00:00">09 Dec 2019, 15:45</time> by <a rel="author">Лена Мұратбек</a></address>
      <h3>Зертханада елімізге әкелінетін және өзімізде өндірілетін дәрілік препараттар мен медициналық бұйымдардың сапасы мен қауіпсіздігі тексеріледі.</h3>
      <p>Зертханалық сынақтар орталығы Назарбаев Университеті базасында құрылған.</p>
      <p>Денсаулық сақтау министрі Елжан Біртановтың айтуынша, орталықтың ашылуы Қазақстан аумағында контрафактілік немесе жалған медициналық өнімдерді болдырмау мақсатында дәрілік заттар мен медициналық бұйымдардың сапасын бақылауды жүзеге асыруға мүмкіндік береді.</p>
      <blockquote>"Зертхана барлық халықаралық стандарттарға сәйкес келеді. Біз қазір халықаралық аккредиттеуден өтуді жоспарлап отырмыз. Қазақстанда осындай алты зертхана бар болса, жетіншісі елордада ашылып отыр", – деді министр.</blockquote>
      <p>
        <b>Оқи отырыңыз: </b>
        <a href="https://informburo.kz/kaz/zhyl-sayyn-zhz-shaty-adam-donor-kezegn-kte-almay-kz-zhmady.html">Жыл сайын жүз шақты адам донор кезегін күте алмай көз жұмады</a>
      </p>
      <p>Сонымен қатар, министр бүгінде елімізде медициналық препараттардың сапасына қатысты бірқатар мәселелер бар екенін атап өтті.</p>
      <p>"Медицинаның барлық түрлері – таңғыштар, шприцтер – бәрі тексеруден өтеді. Әрбір препараттың техникалық сипаты, өндіруші зауыты тексеріледі. Физика-химиялық және микробиологиялық қасиеттері сарапталады", – деді министр.</p>
      <p>
        <b>Оқи отырыңыз: </b>
        <a href="https://informburo.kz/kaz/eld-batysy-ekpege-arsy-vakcinaciyany-mndetteu-kmn-yyn-shekteyd-.html">Елдің батысы екпеге қарсы. Вакцинацияны міндеттеу кімнің құқығын шектейді?</a>
      </p>
      <p>Денсаулық сақтау министрлігі басшысының айтуынша, зертханалық тестілеу орталығына 500 миллион теңге қаражат жұмсалған. Ғимарат Назарбаев Университеті, құрал-жабдықтар Денсаулық сақтау министрлігі мен Орталықтың өз қаражаты есебінен сатып алынған. Зертханалар дәрілік препараттар мен медициналық бұйымдардың сапасы мен қауіпсіздігін сараптау және бағалауға арналған заманауи жабдықтардың жаңа 250 бірлігімен жабдықталған.</p>
      <p>
        <b>Оқи отырыңыз: </b>
        <a href="https://informburo.kz/kaz/nresten-kndkbau-any-taptyrmas-em-eken-ras-pa-azastanda-ony-aydan-satyp-alua-bolady.html">Нәрестенің кіндікбау қаны таптырмас ем екені рас па? Қазақстанда оны қайдан сатып алуға болады?</a>
      </p>
      <p>Зертханалық сынақ орталығы 3 зертханадан тұрады:</p>
      <ul>
        <li>Физико-химиялық зертхана;</li>
        <li>Микробиологиялық зертхана;</li>
        <li>Медициналық бұйымдарды сынау зертханасы.</li>
      </ul>
    </article>
  </body>
</html>