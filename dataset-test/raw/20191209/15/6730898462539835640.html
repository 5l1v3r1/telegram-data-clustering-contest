<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/galaxy_s11_bi_mogao_koristiti_prilagodjeni_108mp_kamera_senzor-82316"/>
    <meta property="og:site_name" content="Benchmark"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Galaxy S11+ bi mogao koristiti prilagođeni 108MP kamera senzor"/>
    <meta property="og:description" content="Nove informacije sugerišu da će Samsung Galaxy S11+ koristiti veliki 1/1.3-inčni 108MP senzor za kameru"/>
  </head>
  <body>
    <article>
      <h1>Galaxy S11+ bi mogao koristiti prilagođeni 108MP kamera senzor</h1>
      <address>
        <time datetime="2019-12-09T15:00:00+00:00">09 Dec 2019, 15:00</time>
      </address>
      <figure>
        <img src="https://www.benchmark.rs/assets/img/news/main/ac06b53bcb7f471576087825967359b8.jpg"/>
      </figure>
      <p>Nove informacije sugerišu da će <b><a href="https://www.benchmark.rs/tag/samsung-54">Samsung</a> <a href="https://www.benchmark.rs/tag/galaxy_s11-25488">Galaxy S11+</a></b> koristiti veliki 1/1.3-inčni 108MP senzor za kameru. Do informacija je došao dojavljivač Ice Universe.</p>
      <p>Pored 108 miliona piksela, sam senzor je i fizički veći od tradicionalnih kamera senzora na telefonima. Poređenja radi, Galaxy S10 stiže sa 1/2.55-inčnom 12MP kamerom, dok Huawei Mate 30 Pro ima 1/1.7-inčni 40MP senzor. To znači da, ukoliko se glasine obistine, glavna kamera na Galaxy S11+ telefonu bi mogla biti značajno veća od onoga što Huawei koristi na svojim telefonima.<br/><br/>Ovo neće biti isti 108MP ISOCELL Bright HM senzor koji je Samsung razvio u saradnji sa kompanijom Xiaomi. Umesto toga, južnokorejski gigant planira da upotrebi "ekskluzivni, prilagođeni senzor" koji nudi superiorniji kvalitet slike u poređenju sa 108MP senzorom koji smo već imali priliku da vidimo na nekoliko Xiaomi telefona. Ovaj senzor će biti i skuplji od 108MP Bright HMX senzora.</p>
      <h3>Pogledajte još: <a href="https://www.benchmark.rs/vesti/samsung_galaxy_s11_bi_mogao_imati_bateriju_kapaciteta_blizu_5000mah-82295">Samsung Galaxy S11+ bi mogao imati bateriju kapaciteta blizu 5000mAh</a></h3>
      <p>Očekuje se da će Galaxy S11+ imati sistem od pet kamera na poleđini, a pored 108MP glavnog senzora imaće i senzor sa ultra-širokim uglom snimanja, 5x telefoto kameru i ToF sezor.<br/><br/><i>Izvor: <a href="https://www.neowin.net/news/galaxy-s11-could-use-a-custom-108mp-sensor-for-superior-image-quality">Neowin</a></i></p>
      <figure>
        <iframe src="https://www.youtube.com/embed/dCmpvNN5oNc" width="600" height="450" data-service="Youtube" scrolling="no"/>
      </figure>
    </article>
  </body>
</html>