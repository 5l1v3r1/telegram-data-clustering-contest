<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/420663"/>
    <meta property="og:site_name" content="ערוץ 7"/>
    <meta property="article:published_time" content="2019-12-09T15:53:00+00:00"/>
    <meta property="og:title" content="הצעיר שנפגע מברק - לוחם צה&quot;ל"/>
    <meta property="og:description" content="הלוחם נפגע במהלך אימון צבאי בצפון הארץ. מדובר צה&quot;ל נמסר כי הפצוע פונה לקבלת טיפול רפואי וכי הודעה נמסרה למשפחתו."/>
  </head>
  <body>
    <article>
      <h1>הצעיר שנפגע מברק - לוחם צה"ל</h1>
      <address><time datetime="2019-12-09T15:53:00+00:00">09 Dec 2019, 15:53</time> by <a rel="author">ערוץ 7</a></address>
      <p>לוחם צה"ל הוא הצעיר שנפגע אתמול (ראשון) באורח קשה כתוצאה מפגיעת ברק במהלך אימון צבאי בצפון הארץ.</p>
      <p>הפצוע פונה לקבלת טיפול רפואי בבית החולים רמב"ם בחיפה שם הוא מאושפזץ הודעה נמסרה למשפחתו.</p>
      <p>אתמול עדכן ד"ר שחר גרונר מבית החולים רמב"ם על מצבו של הצעיר וציין, "החברים שהיו איתו הצילו אותו. הם פינו הפרשות מדרכי הנשימה שלו והביאו אותו לכאן עם סימני חיים. הוא מתאושש בטיפול נמרץ, כרגע במצב קשה".</p>
      <p>פאראמדיק מד"א אלמוג שק שהעניק טיפול רפואי לצעיר, סיפר: "חברנו לרכב סמוך לרמת השופט. העבירו אלינו צעיר כבן 18 עם סימני פגיעה מהתחשמלות, מיד הענקנו לו טיפול רפואי מציל חיים שכלל הרדמה, הנשמה, טיפול תרופתי וחימום, ופינינו אותו בדחיפות לביה"ח תוך המשך טיפול כשמצבו קשה ויציב".</p>
      <p>בחודש אוקטובר האחרון נהרג אשר חזות בן ה- 14 מפגיעת ברק בעת בילוי עם משפחתו בחוף הים בזיקים. חזות, תושב באר שבע, נפגע אנושות ונפטר כעבור יממה בבית החולים ברזילי באשקלון. יחד עימו נפגעו ארבעה בני משפחה נוספים.</p>
    </article>
  </body>
</html>