<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2834368-zmensenna-inflacii-dae-pidstavi-dla-znizenna-oblikovoi-stavki-milovanov.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Зменшення інфляції дає підстави для зниження облікової ставки — Милованов"/>
    <meta property="og:description" content="Споживча інфляція у листопаді 2019 року становила 5,1% до рівня листопада 2018 року, що дає підстави для суттєвого зниження облікової ставки."/>
  </head>
  <body>
    <article>
      <h1>Зменшення інфляції дає підстави для зниження облікової ставки — Милованов</h1>
      <h2>Споживча інфляція у листопаді 2019 року становила 5,1% до рівня листопада 2018 року, що дає підстави для суттєвого зниження облікової ставки.</h2>
      <address>
        <time datetime="2019-12-09T15:39:00+00:00">09 Dec 2019, 15:39</time>
      </address>
      <p>Про це міністр розвитку економіки, торгівлі та сільського господарства України Тимофій Милованов повідомив у <a href="https://www.facebook.com/permalink.php?story_fbid=1542949352540908&amp;id=100004775745586">Facebook.</a></p>
      <p>"Держстат опублікував поточний показник інфляції - 5,1%. Ніхто з аналітиків нижче 6% на цей рік не давав. На мою думку, тепер точно є всі підстави для суттєвого зниження облікової ставки", - написав Милованов.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2832877-cini-v-ukraini-hoc-sos-u-nas-majze-evropejske.html">Ціни в Україні: хоч щось у нас майже “європейське”</a>
      </blockquote>
      <p>Як повідомляв Укрінформ, споживчі ціни у листопаді 2019 року проти жовтня 2019 року збільшилися на 0,1%, проти грудня 2018 року — на 4,3%, у порівнянні з листопадом 2018 року — на 5,1%. За січень-листопад 2019 року <a href="https://www.ukrinform.ua/tag-inflacia">інфляція</a> на споживчому ринку становила 8,3% у порівнянні з аналогічним періодом 2018 року.</p>
      <figure>
        <img src="https://static.ukrinform.com/photos/2019_12/1575909597-908.jpg"/>
      </figure>
      <p>Раніше правління Національного банку України прийняло рішення знизити облікову ставку до 15,5% річних із 25 жовтня 2019 року. За висновками дискусії членів Комітету з монетарної політики (КМП) Нацбанку пресслужба регулятора оприлюднила інформацію, що більшість членів КМП вважає можливим досягнення обліковою ставкою рівня 8% на кінець 2021 року за умови стійкого зниження інфляції до цілі у 5%.</p>
    </article>
  </body>
</html>