<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/krimi/430292-razbiha-vtora-narkogrupa-v-elin-pelin"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:01:00+00:00"/>
    <meta property="og:title" content="Разбиха втора наркогрупа в Елин Пелин"/>
    <meta property="og:description" content="Събраните до момента доказателства сочат, че групата е действала от октомври 2018 г. "/>
  </head>
  <body>
    <article>
      <h1>Разбиха втора наркогрупа в Елин Пелин</h1>
      <address><time datetime="2019-12-09T15:01:00+00:00">09 Dec 2019, 15:01</time> by <a rel="author" href="https://fakti.bg/author/tihomir-shumov" target="_blank">Тихомир Шумов</a></address>
      <p>Специализираната прокуратура дава на съд четирима за участие в организирана престъпна група за разпространение на наркотици в Елин Пелин и София.</p>
      <p>Те са били задържани на 7 декември при полицейска акция, пише news.bg.</p>
      <p>Припомняме, това е втората наркогрупа, действаща на територията на Елин Пелин и региона, която органите на реда неутрализират в рамките на четири денонощия.</p>
      <p>На 3 декември след сделка с доставчици на наркотици на едро от София бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг. амфетамини в различни разфасовки, подготвени за разпространение на черния пазар, пари, електронни везни.</p>
      <p>При извършените в събота лични обиски и претърсвания в <a href="https://www.google.bg/search?q=%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8+%D0%B1%D0%B0%D0%B7%D0%B0%D1%80">автомобили</a> и 5 адреса, ползвани от новата разкрита наркогрупа, са били открити близо половин килограм амфетамини, 40 гр. опиати и 320 гр. марихуана, разфасована на дози за разпространение. Били са иззети и фалшиви 260 000 евро, електронни везни, тефтер със записки на клиенти, мобилни <a href="https://bazar.bg/obiavi/mobilni-telefoni">телефони</a> и големи суми пари в брой.</p>
      <p>Събраните до момента доказателства сочат, че групата е действала от октомври 2018 г. Те са задържани за 72 часа.</p>
      <p>Предстои днес Специализираната прокуратура да внесе искане за постоянен арест за всеки от тях.</p>
      <p>
        <b>
          <a href="https://fakti.bg/bulgaria/sofiya">София / България</a>
        </b>
      </p>
    </article>
  </body>
</html>