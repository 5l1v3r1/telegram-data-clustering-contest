<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/besiktas-wolverhampton-mesaisi-basladi-1408947"/>
    <meta property="og:site_name" content="Karar.com"/>
    <meta property="article:published_time" content="2019-12-09T15:04:00+00:00"/>
    <meta property="og:title" content="Beşiktaş, Wolverhampton mesaisi başladı"/>
    <meta property="og:description" content="Beşiktaş, UEFA Avrupa Ligi K Grubu son haftasında deplasmanda İngiliz ekibi Wolverhampton ile oynayacağı maçın hazırlıklarına bu sabah yaptığı antrenmanla başladı."/>
  </head>
  <body>
    <article>
      <h1>Beşiktaş, Wolverhampton mesaisi başladı</h1>
      <address>
        <time datetime="2019-12-09T15:04:00+00:00">09 Dec 2019, 15:04</time>
      </address>
      <p>
        <b>Beşiktaş, UEFA Avrupa Ligi K Grubu son haftasında deplasmanda İngiliz ekibi Wolverhampton ile oynayacağı maçın hazırlıklarına bu sabah yaptığı antrenmanla başladı.</b>
      </p>
      <p>Nevzat Demir Tesisleri’nde, teknik direktör Abdullah Avcı yönetiminde yapılan idman sahada ısınma koşuları, istasyon koşuları ve streching çalışması ile başladı. Pas çalışması, 5’e 2 çalışması, dar alanda oyun kontrol pas çalışması ve kanat orta şut çalışması yapıldı. İdman, yarım sahada yapılan çift kale maç ve şut çalışması ile sona erdi.</p>
      <figure>
        <img src="https://static.karar.com/img/content/19-12/09/1d1a7ebacea92959039df5e492e83c7a.jpg"/>
      </figure>
      <p>Siyah-beyazlılarda dün oynanan Kasımpaşa maçında süre alan oyuncular rejenerasyon yaparken idmana tedavileri ve rehabilitasyon süreçleri devam eden; Dorukhan Toköz, Douglas Santos, Kartal Kayra Yılmaz ile Georges N'Koudou katılmadı. Victor Ruiz’e ise sahada özel program uygulandı.</p>
      <p>Yarını izinli geçirecek olan Beşiktaş, Wolverhampton maçı hazırlıklarını 11 Aralık Çarşamba günü saat 11.30’da yapacağı antrenmanla tamamlayacak ve saat 16.00’da özel uçakla İngiltere'ye gidecek.<br/><br/><b>İSTANBUL/DHA</b></p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>