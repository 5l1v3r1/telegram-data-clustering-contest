<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-film-23540572-golden-globes-filmul-marriage-story-frunte-sase-nominalizari.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Golden Globes: Filmul &quot;Marriage Story&quot; în frunte, cu șase nominalizări"/>
    <meta property="og:description" content="Filmul &quot;Marriage Story&quot; are cele mai multe nominalizări la Golden Globes, care deschid sezonul premiilor cinematografice la Hollywood, scrie AFP."/>
  </head>
  <body>
    <article>
      <h1>Golden Globes: Filmul "Marriage Story" în frunte, cu șase nominalizări</h1>
      <address><time datetime="2019-12-09T15:28:00+00:00">09 Dec 2019, 15:28</time> by <a rel="author">R.M.</a></address>
      <p><b>Filmul "Marriage Story" are cele mai multe nominalizări la Golden Globes, care deschid sezonul premiilor cinematografice la Hollywood, scrie AFP.</b><br/><br/>Filmul relatează divorțul tumultuos dintre o actriță interpretată de Scarlett Johansson și soțul său, un regizor interpretat de Adam Driver. Cei doi sunt nominalizați la cel mai bun actor și cea mai bună actriță.<br/><br/>Printre favoriți mai figurează "The Irishman", thrillerul lui Martin Scorsese, de asemenea produs de Netflix, și cel mai recent film al lui Quentin Tarantino, "Once Upon a Time... in Hollywood", fiecare cu câte 5 nominalizări. <br/><br/>Premiile celei de-a 77 ediții a Golden Globes vor fi decernate în 5 ianuarie 2020 la Los Angeles, cu două zile înainte de închiderea voturilor pentru nominalizările la Oscar.<br/><br/>Vom reveni cu amănunte</p>
    </article>
  </body>
</html>