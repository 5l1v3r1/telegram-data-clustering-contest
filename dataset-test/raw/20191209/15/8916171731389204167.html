<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443611/Sport/Tomane-Jedan-od-najlepsih-golova-u-karijeri"/>
    <meta property="og:site_name" content="Politika Online"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="Томане: Један од најлепших голова у каријери"/>
    <meta property="og:description" content="Фудбалер Црвене звезде Антонио Томане рекао да је његов гол у победи против Спартака један од најлепших које је постигао у каријери. Звезда је у 20. колу Суперлиге  славила против Суботичана са 3:1 после преокрета, а Томане је у 51. минуту меча „маказицама” постигао погодак којим су „црвено-бели” освојили три бода. –Феноменалан погодак и један од најлепших у каријери. Желим да се захвалим и капитену Марку Марину за одличну асистенцију. Није ми први пут да постигнем гол на овај начин. У каријери сам постизао голове на разне начине, па и „маказицама”. Пробао сам и у првом полувремену, међутим лопта је била мало висока, па је нисам захватио на прави начин, рекао је Томане за клупски сајт. Португалац је стакао да је ова победа изузетно важна за „црвено-беле”. –Важна три бода."/>
  </head>
  <body>
    <article>
      <h1>Томане: Један од најлепших голова у каријери</h1>
      <h2>Звездин нападач верује у добар резултат против Олимпијакоса и настава европског пута</h2>
      <address><time datetime="2019-12-09T15:37:00+00:00">09 Dec 2019, 15:37</time> by <a rel="author">С. Р.</a></address>
      <p>Фудбалер Црвене звезде Антонио Томане рекао да је његов гол у победи против Спартака један од најлепших које је постигао у каријери. Звезда је у 20. колу Суперлиге  славила против Суботичана са 3:1 после преокрета, а Томане је у 51. минуту меча „маказицама” постигао погодак којим су „црвено-бели” освојили три бода.</p>
      <p>–Феноменалан погодак и један од најлепших у каријери. Желим да се захвалим и капитену Марку Марину за одличну асистенцију. Није ми први пут да постигнем гол на овај начин. У каријери сам постизао голове на разне начине, па и „маказицама”. Пробао сам и у првом полувремену, међутим лопта је била мало висока, па је нисам захватио на прави начин, рекао је Томане за клупски сајт.</p>
      <p>Португалац је стакао да је ова победа изузетно важна за „црвено-беле”.</p>
      <p>–Важна три бода. Овом победом смо осигурали јесењу титулу и веома сам срећан због тога. Разлика је евидентна и мислим да смо и овим тријумфом показали да смо најбољи  у Србији. Екипа се подигла после утакмице са Бајерном. Захвалио бих се и навијачима који су поново били уз нас свих деведесет минута, додао је Томане.</p>
      <p>Нападач изнео је утиске пред одлучујући меч са Олимпијакосом у Лиги шампиона.</p>
      <p>–Најважнија утакмица у сезони. Морамо бити максимално фокусирани и концентрисани, јер нас и победа и нерешено води ка европском пролећу. Очекујем другачију утакмицу него у Београду. Имали смо успоне и падове од тада, али спремно дочекујемо дуел са Олимпијакосом и верујем да ћемо обрадовати навијаче, закључио је Томане.</p>
    </article>
  </body>
</html>