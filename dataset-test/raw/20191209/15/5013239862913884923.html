<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/befutott-a-szellemirtok-elso-elozetese/52006"/>
    <meta property="og:site_name" content="PC Guru"/>
    <meta property="article:published_time" content="2019-12-09T15:30:00+00:00"/>
    <meta property="og:title" content="Befutott a Szellemirtók első előzetese"/>
    <meta property="og:description" content="Bejelentették az új epizód címét, közzétették első hivatalos plakátját és befutott az első, meglehetősen horrorisztikus kedvcsináló is."/>
  </head>
  <body>
    <article>
      <h1>Befutott a Szellemirtók első előzetese</h1>
      <address><time datetime="2019-12-09T15:30:00+00:00">09 Dec 2019, 15:30</time> by <a rel="author">Buri di Marcello</a></address>
      <p>
        <b>Bejelentették az új epizód címét, közzétették első hivatalos plakátját és befutott az első, meglehetősen horrorisztikus kedvcsináló is.</b>
      </p>
      <ul>
        <li>A film főhősei a Finn Wolfhardék alakította gyerekek lesznek, akik nagyapjuk poros oklahomai farmján megtalálják az egykori szellemirtók felszerelését</li>
        <li>Bill Murray-ék is visszatérnek a harmadik részben, de az első előzetesben nem szerepelnek</li>
        <li>Jason Reitman filmje 2020. július 10-én debütál a mozikban</li>
      </ul>
      <p>Hosszú munka és megannyi sejtelmes információcsöpögtetés után végre színt vallott az új Szellemirtók produkció: hétvégén közzétették a film plakátját (ezt lentebb láthatjátok), illetve kiderült, hogy Afterlife, magyar fordításban Az örökség lesz az új epizód alcíme, most pedig befutott az első előzetes is. Utóbbiban, bár az eredeti szellemirtók a 2014-ben elhunyt Harold Ramis kivételével mind visszatérnek a vászonra, még nem láthatók Bill Murray-ék. Az eredeti opuszt rendező Ivan Reitman ezúttal a produceri feladatokat látja el, míg fia, Jason Reitman ülhet a rendezői székbe.</p>
      <figure>
        <img src="https://www.pcguru.hu/uploads/editors/mv5bzdk4odq1zmutmtewys00nmuzltlky2mtyjqxzwuxmzlkzwmyxkeyxkfqcgdeqxvyotk1nzuynzuv1.jpg"/>
      </figure>
      <p>A történet főhősei a Finn Wolfhardék alakította gyerekek lesznek, akik nagyapjuk poros oklahomai farmján megtalálják az egykori szellemirtók felszerelését, akiknek a múltjára egy fanatikus tanáruk (Paul Rudd) hívja fel a figyelmüket. Alább láthatjátok az első előzetest, ami alapján az új opusz a korábbi részeknél sokkal inkább operál horrorisztikus, jump scare-es jelenetekkel. Premier 2020. július 10-én.</p>
      <figure>
        <iframe src="https://www.youtube.com/embed/ahZFCF--uRY" width="595" height="385" data-service="Youtube" scrolling="no"/>
      </figure>
      <figure>
        <img src="https://www.pcguru.hu/uploads/editors/gho01.jpg"/>
      </figure>
      <h3>Kapcsolódó információk</h3>
      <p><b>megjelenés:</b> Nincs adat</p>
      <p>
        <b>hírek</b>
      </p>
    </article>
  </body>
</html>