<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/patentli-akademisyenler-isadamlariyla-bulusuyor-217805h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T15:02:41+00:00"/>
    <meta property="og:title" content="Patentli akademisyenler işadamlarıyla buluşuyor"/>
    <meta property="og:description" content="Sanayiyle iç içe bir Uludağ Üniversitesi hedefleyen BUÜ Rektör Prof. Dr. Saim Kılavuz, üniversite bünyesindeki patent sahibi hocalar ile sanayicileri buluşturmaya başladıklarını, bu patentlerin ticarileşmesi için ortak fikir ve projeler geliştirileceğini"/>
  </head>
  <body>
    <article>
      <h1>Patentli akademisyenler işadamlarıyla buluşuyor</h1>
      <h2>Sanayiyle iç içe bir Uludağ Üniversitesi hedefleyen BUÜ Rektör Prof. Dr. Saim Kılavuz, üniversite bünyesindeki patent sahibi hocalar ile sanayicileri buluşturmaya başladıklarını, bu patentlerin ticarileşmesi için ortak fikir ve projeler geliştirileceğini</h2>
      <address>
        <time datetime="2019-12-09T15:02:41+00:00">09 Dec 2019, 15:02</time>
      </address>
      <p>Makamında gazetecilere projelerini anlatan Klavuz, yeni dönemde öğrenci ve sanayi dostu üniversite anlayışını ön planda tutacaklarını belirtti. Klavuz, BUÜ'nün kadro dağıtım itibariyle de insanların mutlu oldukları, yüzlerinin gülmeye başladığı bir üniversite haline 6 ay sonra gelebileceğini dile getirdi. Yenilenebilir enerjiler konusunda ise devletin çok ciddi atılımları olduğunu, hastaneler ile üniversitelerin ön plana çıktığını belirten Kılavuz, Bursa'da da kritik bir projeyi hayata geçireceklerini müjdeledi.</p>
      <p>
        <b>YENİLENEBİLİR ENERJİ PROJESİ...</b>
      </p>
      <p>Klavuz, şöyle konuştu: ‘‘Yıllık enerji sarfımız 15 milyon TL'yi aşıyor. Bursa'nın vizonu olacak önemli bir proje üzerinde iş insanlarıyla birlikte çalışılıyoruz. Türkiye'de belki ilk ve tek. Çok fazla detay veremeyiz, zaten teknolojide belli işlerin gizliliği söz konusu. Bu gizliliklere de riayet ederek, sosyal alanların da içinde bulunduğu, belki küçük bir butik otelin de yer aldığı, 470 dönümlük bir arazide projemiz var. Yani tam bir iş insanı ve sanayici mantığıyla hazırlanmış, bizim de evet diyebileceğimiz bir şirket orası... Paydaşlarla toplantılar yapıyoruz. Üniversitede bu konularda ön plana çıkmış 7-8 hoca ile sanayicilerden ön plana çıkmış 9-10 önde gelen isim bir araya geliyor. Bu toplantılarda 2 saat fikir alışverişinde bulunuyoruz, sunumlar yapılıyor.''</p>
      <p>
        <b>BUÜ'DEN 55 PATENT ÇIKTI...</b>
      </p>
      <p>İş insanlarıyla yine aynı platformda, BUÜ'de patent sahibi olan hocaları bir araya getireceklerini kaydeden Klıvuz, şu ifadeleri kullandı: ‘‘BUÜ'de 55'in üzerinde patentimiz var. Bunların bir kısmı Avrupa Birliği'nin patenti. Bazıları ticarileşmeye de başladı. Tamamını nasıl ticarileştirebiliriz konusunda iş insanlarıyla hocalarımızı buluşturduğumuz bir platform oluştu. Bununla da yetinmeyeceğiz. Oluşturacağımız alt kümelerle ve gruplarla hangi firmalar hangi işi yapıyor ve bu firmalara danışmanlık hangi firmalarımız yapabilir, o konular üzerinde de komisyonlar ziyaretlere başlayacak. Bu konularda iddialıyız.''</p>
    </article>
  </body>
</html>