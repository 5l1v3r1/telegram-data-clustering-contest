<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/tech/veszelyjelzes_a_magyar_mobilosoknak_az_ilyen_szamokat_ne_hivja_vissza.696533.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T15:25:00+00:00"/>
    <meta property="og:title" content="Veszélyjelzés a magyar mobilosoknak: az ilyen számokat ne hívja vissza!"/>
    <meta property="og:description" content="A 24.hu több olvasója is jelezte, hogy +216-tal kezdődő, tunéziai számokról keresik fel őket ismeretlenek. Aki ilyen hívást kap, ne vegye fel, mert csalókkal gyűlik meg a baja!"/>
  </head>
  <body>
    <article>
      <h1>Veszélyjelzés a magyar mobilosoknak: az ilyen számokat ne hívja vissza!</h1>
      <h2>A 24.hu több olvasója is jelezte, hogy +216-tal kezdődő, tunéziai számokról keresik fel őket ismeretlenek. Aki ilyen hívást kap, ne vegye fel, mert csalókkal gyűlik meg a baja!</h2>
      <address><time datetime="2019-12-09T15:25:00+00:00">09 Dec 2019, 15:25</time> by <a rel="author" href="https://www.napi.hu/szerzo/K.%20Kiss%20Gergely" target="_blank">K. Kiss Gergely</a></address>
      <p>A módszer nem új: szeptemberben a szlovák rendőrség hívta fel a figyelmet arra, hogy tömegesen érkeznek a helyiek mobiljaira hívások a Közép-afrikai Köztársaságból, nem sokkal később hazánkba is elért a támadáshullám. Ekkor például +377-tel kezdődő, monacói számokról is csörgették a magyarokat - <a href="https://24.hu/kulfold/2019/12/08/tuneziai-szam-hivas-csalas/?fbclid=IwAR1MTWSy4uBMwuC7omi_RovlaaE0hbOPYze69vrnuOwv7f5tdaotp4MYrgw">olvasható</a> a portálon.</p>
      <p>A trükk lényege, hogy nemzetközi telefonszámokról tömegesen hívásokat generálnak azzal a céllal, hogy azokat a fogadó fél visszahívja azokat. Az úgynevezett wangiri-hívások esetében, ha valaki visszahívja a telefonszámot, akkor az adott hívászónának megfelelő percdíjat kell fizetnie a kezdeményezett hívás után. A csalók visszahíváskor bár felveszik a kagylót, de kicsengő hangot játszanak be, így akár több percig is tarthat a hívás, miközben a telefonálónak komoly percdíjat kell fizetni.</p>
      <p>Ha ilyet észlel lépjen kapcsolatba a hálózati mobilszolgáltatójával és kérje a konkrét telefonszám blokkolását. Amennyiben nem kezdeményez visszahívást, akkor a nem fogadott hívások veszélytelenek. Ám ha a mobiltelefont használó visszahívja a gyanús külföldi számot, akkor viszont felmerülhetnek pluszköltségek!</p>
    </article>
  </body>
</html>