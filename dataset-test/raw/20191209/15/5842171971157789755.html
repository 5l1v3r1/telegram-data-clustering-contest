<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/362089-ierobezos-satiksmi-vecriga-pagarinati-satiksmes-ierobezojumi-pie-ekas-ropazu-iela"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T15:05:00+00:00"/>
    <meta property="og:title" content="Ierobežos satiksmi Vecrīgā; pagarināti satiksmes ierobežojumi pie ēkas Ropažu ielā"/>
    <meta property="og:description" content="Otrdien, 10. decembrī Ierobežos satiksmi Vecrīgā reklāmas klipa filmēšanas laikā."/>
  </head>
  <body>
    <article>
      <h1>Ierobežos satiksmi Vecrīgā; pagarināti satiksmes ierobežojumi pie ēkas Ropažu ielā</h1>
      <address><time datetime="2019-12-09T15:05:00+00:00">09 Dec 2019, 15:05</time> by <a rel="author">Sadarbībā ar Rīgas pašvaldību</a></address>
      <p>
        <b>Otrdien, 10. decembrī Ierobežos satiksmi Vecrīgā reklāmas klipa filmēšanas laikā.</b>
      </p>
      <p>Saistībā ar reklāmas klipa filmēšanu tiks aizliegta transportlīdzekļu apstāšanās un stāvēšana:</p>
      <p>            no 9. decembra plkst. 24.00 līdz 10. decembra plkst. 22.00 Amatu ielā starp ēkām Amatu ielā 4 un Amatu ielā 6;<br/>            no 9. decembra plkst. 24.00 līdz 10. decembra plkst. 22.00 Zirgu ielā, 30 m garā posmā un virzienā no Meistaru ielas līdz Doma laukumam;<br/>            no 10. decembra plkst. 14.00 līdz 10. decembra plkst. 22.00 Meistaru ielā, posmā no Amatu ielas līdz Laipu ielai tiks izvietoti filmēšanas grupas transportlīdzekļi.</p>
      <p>Par filmēšanas darbu norisi ir atbildīga sabiedrība ar ierobežotu atbildību „Media Flat”.</p>
      <p>Tikmēr pagarināti satiksmes ierobežojumi saistībā ar kanalizācijas kolektora avārijas remontdarbiem Ropažu ielā 6.</p>
      <p>No 11. decembra plkst. 00.00 līdz 18. decembra plkst. 24.00 tiks slēgta transportlīdzekļu satiksme (izņemot tramvaju) Ropažu ielā, pie ēkas Ropažu ielā 6.</p>
      <p>Darbu veicējiem uzdots nodrošināt transportlīdzekļiem apbraucamo ceļu un ceļa zīmju izvietošanu, kā arī iedzīvotāju un uzņēmumu (kuri atrodas minētajā Ropažu ielas posmā) transportlīdzekļu piebraukšanu pie dzīvesvietas vai uzņēmuma.</p>
      <p>Darbu veikšanas laikā var tikt pārsniegts pieļaujamais trokšņa līmenis.</p>
    </article>
  </body>
</html>