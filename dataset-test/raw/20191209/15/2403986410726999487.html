<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/inter_barselona_stavki_na_match_10_12_2019_liga_chempioniv_n1245935"/>
    <meta property="og:site_name" content="24 Канал"/>
    <meta property="article:published_time" content="2019-12-09T15:50:00+00:00"/>
    <meta property="og:title" content="Інтер переможе Барселону: прогноз букмекерів на матч Ліги чемпіонів"/>
    <meta property="og:description" content="У вівторок, 10 грудня, &quot;Інтер&quot; побореться за путівку в плей-офф Ліги чемпіонів. Італійський клуб прийме каталонську &quot;Барселону&quot;. Букмекери оцінили шанси міланців здобути перемогу та гарантувати собі участь у плей-офф."/>
  </head>
  <body>
    <article>
      <h1>Інтер переможе Барселону: прогноз букмекерів на матч Ліги чемпіонів</h1>
      <address><time datetime="2019-12-09T15:50:00+00:00">09 Dec 2019, 15:50</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У вівторок, 10 грудня, "Інтер" побореться за путівку в плей-офф Ліги чемпіонів. Італійський клуб прийме каталонську "Барселону". Букмекери оцінили шанси міланців здобути перемогу та гарантувати собі участь у плей-офф.</b>
      </p>
      <h3>Інтер – Барселона: прогноз</h3>
      <p>Для "Барселони" матч на "Джузеппе Меацца" не має жодного турнірного значення. У попередньому турі "синьо-гранатові" гарантували собі перше місце в групі, а відтак участь у раунді плей-офф.</p>
      <p>Натомість "Інтер" наразі утримує друге місце. Щоб не залежати від дортмундської "Боруссії", яка набрала таку ж кількість очок, міланському клубу потрібно перемагати "Барселону". Тоді "нерроадзурі" напряму вийдуть в 1/8 фіналу.</p>
      <blockquote>Дивіться також: <a href="https://24tv.ua/sport/messi_pobiv_rekord_ligi_chempioniv_u_yuvileynomu_matchi_za_barselonu_video_n1240602">Мессі побив рекорд Ліги чемпіонів у ювілейному матчі за "Барселону": відео</a></blockquote>
      <p>"Інтер" втратить шанси зіграти у плей-офф, якщо "Боруссія" набере після 6 туру бодай на очко більше. За рівної кількості балів у наступний раунд вийде "Інтер" завдяки кращій статистиці у протистоянні з "джмелями".</p>
      <h3>Прогноз Фаворит Спорт</h3>
      <p>Як би це дивно не було, але на папері підопічні Антоніо Конте є фаворитами. Перемогу "Інтера" в матчі з "Барселоною" фахівці оцінюють коефіцієнтом 1,63.</p>
      <p>Позбавлена мотивації "Барселона" розглядається андердогом матчу. Звитягу "блауграни" експерти "Фаворит Спорт" оцінили коефіцієнтом 4,90. Коефіцієнт 4,25 на те, що гра завершиться нічиєю.</p>
      <h3>Прогноз Pari Match</h3>
      <p>У попередньому очному матчі "Барселона" зуміла вирвати перемогу 2:1, програючи після першого тайму 0:1. Таким чином, команди обмінялися перемогами в таймах. Коефіцієнт на те, що "Інтер" переможе хоча б в одному таймі – 1,35. Якщо ж це не відбудеться – 3,05.</p>
      <p>Якщо ж "Барселона" здобуде перемогу хоча б в одному таймі матчу в Мілані – коефіцієнт 2,60. Коефіцієнт на те, що гості не програють матчі і ТБ 2.5 – 4,70.</p>
      <blockquote>Новини за темою: <a href="https://24tv.ua/sport/liga_chempioniv_2019_2020_pari_komand_final_ligi_chempioniv_2019_n1229059">"Барселона", "Лейпциг" та ще 6 команд достроково вийшли у плей-офф Ліги чемпіонів</a></blockquote>
      <h3>Прогноз 1xbet</h3>
      <p>У попередній грі між клубами голами відзначалися тільки два гравці. Лаутаро Мартінес в "Інтера" та Луїс Суарес у "Барселони". Коефіцієнт на те, що аргентинський нападник знову зуміє засмутити "Барселону" своїм голом – 2.</p>
      <p>20 матчів поспіль у Лізі чемпіонів на виїзді не може відзначитися Луїс Суарес. Коефіцієнт на гол уругвайця у ворота "Інтера" букмекери оцінили коефіцієнтом 3,24.</p>
    </article>
  </body>
</html>