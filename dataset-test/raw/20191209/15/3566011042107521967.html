<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553388.html/%d9%86%d8%ac%d8%a7%d8%aa-%d8%ac%d8%a7%d9%86-%d9%85%d8%a7%d8%af%d8%b1-%d8%a8%d8%a7%d8%b1%d8%af%d8%a7%d8%b1-%d8%aa%d9%88%d8%b3%d8%b7-%da%a9%d8%a7%d8%b1%d8%b4%d9%86%d8%a7%d8%b3%d8%a7%d9%86-%d8%a7%d9%88%d8%b1%da%98%d8%a7%d9%86%d8%b3-%d8%af%d8%b1-%d8%b1%d9%88%d8%b3%d8%aa%d8%a7%db%8c-%da%86%d9%85%d9%86-%da%af%d9%84%db%8c"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:31:00+00:00"/>
    <meta property="og:title" content="نجات جان مادر باردار توسط کارشناسان اورژانس در روستای چمن گلی"/>
    <meta property="og:description" content="سرپرست اورژانس و مدیر حوادث دانشگاه علوم پزشکی چهارمحال و بختیاری گفت: طی تماس تلفنی با مرکز پیام اورژانس 115 گزارشی از خانمی باردار 30 ساله در حال زایمان به این مرکز داده شد که بلافاصله آمبولانس پایگاه جاده‌ای چمن گلی به محل اعزام و جان مادر و فرزند نجات داده شد."/>
  </head>
  <body>
    <article>
      <h1>نجات جان مادر باردار توسط کارشناسان اورژانس در روستای چمن گلی</h1>
      <h2>سرپرست اورژانس و مدیر حوادث دانشگاه علوم پزشکی خبر داد:</h2>
      <address>
        <time datetime="2019-12-09T15:31:00+00:00">09 Dec 2019, 15:31</time>
      </address>
      <p>سرپرست اورژانس و مدیر حوادث دانشگاه علوم پزشکی چهارمحال و بختیاری گفت: طی تماس تلفنی با مرکز پیام اورژانس 115 گزارشی از خانمی باردار 30 ساله در حال زایمان به این مرکز داده شد که بلافاصله آمبولانس پایگاه جاده‌ای چمن گلی به محل اعزام و جان مادر و فرزند نجات داده شد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ محمد حیدری سرپرست اورژانس و مدیر حوادث دانشگاه علوم پزشکی چهارمحال و بختیاری در گفت‌وگو با <a href="http://www.jahanbinnews.ir/">جهانبین نیوز</a>؛ اظهار کرد:  طی تماس تلفنی با مرکز پیام اورژانس 115 گزارشی از خانمی باردار 30 ساله در حال زایمان به این مرکز داده شد که بلافاصله آمبولانس پایگاه جاده‌ای چمن گلی به محل اعزام شد.</p>
      <p>وی افزود: به علت شرایط سخت و برف شدید در آن منطقه ماموریت بطول انجامید که پس از گذشت چند ساعت و رسیدن در محل حادثه بیمار سریعا به داخل آمبولانس منتقل شد و کارشناسان فوریت‌های پزشکی اقدامات حمایتی جهت زایمان این مادر باردار را انجام داده که با اقدامات بموقع آنها نوزاد دختر در آمبولانس بدنیا آمد.<br/><br/>پس از اقدامات تکمیلی پرسنل اورژانس، مادر و نوزاد هر دو در سلامت کامل به بیمارستان سیدالشهدا فارسان منتقل شدند.<br/><br/>تکنسین‌های این ماموریت آقایان سید وحید صالحی وعلی رئیسی وانانی بودند.<br/><br/>انتهای پیام/</p>
    </article>
  </body>
</html>