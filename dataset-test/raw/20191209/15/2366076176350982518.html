<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965135/%D8%A7%D8%AD%D8%AA%D9%85%D8%A7%D9%84-%D8%A8%D8%A7%D8%B2%DA%AF%D8%B4%D8%AA-%D9%81%D8%B1%D8%A7%D9%86%D8%B3%D9%88%DB%8C%E2%80%8C%D9%87%D8%A7-%D8%A8%D9%87-%D8%A8%D8%A7%D8%B2%D8%A7%D8%B1-%D8%AE%D9%88%D8%AF%D8%B1%D9%88%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T15:04:00+00:00"/>
    <meta property="og:title" content="احتمال بازگشت فرانسوی‌ها به بازار خودروی ایران"/>
    <meta property="og:description" content="رئیس انجمن صنایع همگن قطعه‌سازی از مذاکره قطعه‌سازان ایرانی با فرانسوی‌ها خبر داد و گفت: تحریم‌های اخیر امریکا قطعا ابدی نیست. برای بازگشت خودرو‌های فرانسوی به ایران در تلاش هستیم."/>
  </head>
  <body>
    <article>
      <h1>احتمال بازگشت فرانسوی‌ها به بازار خودروی ایران</h1>
      <address><time datetime="2019-12-09T15:04:00+00:00">09 Dec 2019, 15:04</time> by <a rel="author">پایگاه خبری تحلیلی فردا | Farda News</a></address>
      <p>
        <b>رئیس انجمن صنایع همگن قطعه‌سازی از مذاکره قطعه‌سازان ایرانی با فرانسوی‌ها خبر داد و گفت: تحریم‌های اخیر امریکا قطعا ابدی نیست. برای بازگشت خودرو‌های فرانسوی به ایران در تلاش هستیم.</b>
      </p>
      <p>تجارت نیوز: رئیس انجمن صنایع همگن قطعه‌سازی در پاسخ به این پرسش که آیا ممکن است خودروسازان فرانسوی دوباره به ایران بازگردند؟  گفت: اخیراً طی سه هفته گذشته با رئیس انجمن قطعه‌سازان فرانسه دیدار و گفت‌وگویی داشتیم.</p>
      <p>تحریم‌ها قطعا ابدی نیستند و ما هم درصدد هستیم تا برای توسعه همکاری‌ها ارتباطمان را مجدد برقرار کنیم. محمدرضا نجفی‌منش افزود: در سفر اخیرمان به فرانسه قرار شد قطعه‌سازان فرانسوی در بهمن ماه در راس هیئتی وارد ایران شوند.</p>
      <p>از سوی دیگر قطعه‌سازان ایرانی تفاهم‌نامه‌ای با انجمن قطعه‌سازان فرانسوی در زمینه همکاری‌های فی ما بین و افزایش رفت و آمد هیئت‌ها جهت توسعه فعالیت‌ها دارند که در این نشست اخیر درباره احیای این نوع قرارداد‌ها مذاکراتی کردیم.</p>
      <p>وی در پاسخ به پرسش دیگری مبنی بر اینکه آیا ممکن است رنو دوباره وارد بازار خودرو ایران شود؟ اظهار کرد: در این شرایط با افزایش تحریم‌های امریکا رو به رو هستیم. به هر حال برای بازگشت خودرو‌های فرانسوی به ایران در تلاش هستیم. خوشبختانه هنوز ارتباط ما با فرانسوی‌ها قطع نشده و در صدد هستیم تا ارتباط‌مان را در صنعت خودروسازی با طرف فرانسه زنده نگه داریم.</p>
    </article>
  </body>
</html>