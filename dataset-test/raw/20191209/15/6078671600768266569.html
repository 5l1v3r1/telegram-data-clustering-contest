<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/timburleiik-beshe-semeiistvoto-1619900.html"/>
    <meta property="og:site_name" content="Cross"/>
    <meta property="article:published_time" content="2019-12-09T15:16:00+00:00"/>
    <meta property="og:title" content="Тимбърлейк гузен: Извинявам се на жена си и семейството си"/>
    <meta property="og:description" content="Актьорът наскоро беше забелязан в компанията на своя колежка"/>
  </head>
  <body>
    <article>
      <h1>Тимбърлейк гузен: Извинявам се на жена си и семейството си</h1>
      <address>
        <time datetime="2019-12-09T15:16:00+00:00">09 Dec 2019, 15:16</time>
      </address>
      <p>Актьорът наскоро беше забелязан в компанията на своя колежка</p>
      <p>/КРОСС/ Джъстин Тимбърлейк проговори за слуховете в изневяра, които се въртят из интернет през последните няколко седмици. Актьорът беше забелязан в компанията на своята колежка Алиша Уейнрайт, с която снима филма „Palmer“. В социалните мрежи излязоха снимки как двамата се държат за ръце, което беше чудесна предпоставка да започнат догадки дали няма проблеми между Тимбърлейк и съпругата му Джесика Бил.</p>
      <p>Дълго време нямаше официално съобщение от нито една от трите страни, но сега вече актьорът и изпълнител реши да проговори. Той сподели съобщение в Инстаграм, в което отговаря на всичко, което се пише за него в медиите.</p>
      <p>„Стоя колкото се може по-надалеч от клюките, но за семейството ми, чувствам, че е редно да изкажа мнение по скорошните слухове, които нараняват хората, които обичам“, започва Тимбърлейк. Той продължава своето изявление и обяснява, че по време на случката, когато беше забелязан да си държи ръцете с Уейнрайт, е бил пиян, но нищо не се е случило между двамата. </p>
      <h4>„Това не е примерът, който искам да дам на сина си. Извинявам се на прекрасната си съпруга и семейството си, че ги накарах да минат през тази унизителна ситуация. Фокусиран съм да бъда най-добрият съпруг и баща“, добавя Джъстин. </h4>
      <h3>Тимбърлейк и съпругата му Джесика Бил започват връзката си през 2007 година, а пет години по-късно се женят на романтична церемония в Италия. През 2015-а се ражда синът им Сайлъс.</h3>
    </article>
  </body>
</html>