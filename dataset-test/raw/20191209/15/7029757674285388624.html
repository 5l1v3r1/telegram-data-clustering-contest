<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/irak-privika-chetirima-zapadni-poslanitsi-za-namesa-vav-vatreshni-raboti.html"/>
    <meta property="og:site_name" content="News.bg"/>
    <meta property="article:published_time" content="2019-12-09T15:48:23+00:00"/>
    <meta property="og:title" content="Ирак привика четирима западни посланици за намеса във вътрешни работи"/>
    <meta property="og:description" content="Привикани са посланиците на Германия, Великобритания, Франция и Канада"/>
  </head>
  <body>
    <article>
      <h1>Ирак привика четирима западни посланици за намеса във вътрешни работи</h1>
      <address>
        <time datetime="2019-12-09T15:48:23+00:00">09 Dec 2019, 15:48</time>
      </address>
      <p>Министерството на външните работи на<b> Ирак привика четирима западни посланици заради изявленията им</b>, осъждащи нападение през уикенда в Багдад, при което загинаха 20 антиправителствени демонстранти и четирима полицаи, съобщава "Ал Арабия".</p>
      <p><b>Посланиците на Германия, Великобритания и Франция</b> се срещнаха с премиера Адел Абдел Махди в неделя, който му каза, че "никоя въоръжена група не може да действа извън контрола на държавата".</p>
      <p><b>Канадският посланик </b>също коментира, че<b> държавата не трябва да позволява на определени въоръжени групи</b> да се скитат необезпокоявани.</p>
      <p>Министерството заяви, че и<b> четиримата са призовани за тяхната "неприемлива намеса във вътрешните работи на Ирак</b>".</p>
      <p><b>Посолството на САЩ в Багдад издаде предупреждение</b> в понеделник, като повтори своите препоръки за пътуване от май 2019 г. за американски граждани, да се откажат от пътуването до Ирак и да избягват районите с протести.</p>
      <p>По-рано, <b>посланикът на ЕС</b> в Ирак Мартин Хът заяви, че е "<b>възмутен и силно натъжен при снощните убийства на множество протестиращи и сили за сигурност</b> от престъпни елементи".</p>
      <p><b>Френското посолство в Ирак осъди атаките</b>, насочени <b>срещу антиправителствените демонстранти</b>, и призова нападателите да бъдат изправени пред съда.</p>
      <p><b>Британският посланик</b> в Ирак Стивън Хики коментира, че <b>осъжда нападението "срещу мирните протестиращи</b> и изказвам искрените си съболезнования на семействата на жертвите и най-добрите си пожелания за възстановяване на ранените. Призовавам <b>правителството да направи повече за защитата на демонстрантите</b> и да предприеме спешни мерки, за да привлече извършителите към отговорност."</p>
      <p>В поредица от туитове <b>посолството на САЩ</b> в Багдад <b>осъди нападението и призова иракското правителство да защити демонстрантите</b>.</p>
    </article>
  </body>
</html>