<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483506"/>
    <meta property="og:site_name" content="طرفداری"/>
    <meta property="article:published_time" content="2019-12-09T15:09:11+00:00"/>
    <meta property="og:title" content="کونته: بارسلونا برابر اینتر بدون فشار بازی خواهد کرد و این موضوع می تواند مشکلاتی برای ما ایجاد کند؛ می خواهیم به دور بعدی لیگ قهرمانان برسیم"/>
    <meta property="og:description" content="طرفداری- آنتونیو کونته در کنفرانس خبری پیش از دیدار سه شنبه شب برابر بارسلونا حاضر شد و اعلام کرد تیمش برای صعود به دور بعدی برابر بارسلونا قرار می گیرد. اینتر در این بازی با کسب برد قطعا به مرحله یک هشتم نهایی صعود خواهد کرد. به گزارش اسکای کونته در این کنفرانس خبری گفت:"/>
  </head>
  <body>
    <article>
      <h1>کونته: بارسلونا برابر اینتر بدون فشار بازی خواهد کرد و این موضوع می تواند مشکلاتی برای ما ایجاد کند؛ می خواهیم به دور بعدی لیگ قهرمانان برسیم</h1>
      <address><time datetime="2019-12-09T15:09:11+00:00">09 Dec 2019, 15:09</time> by <a rel="author" href="https://www.tarafdari.com/inter-ir/382873" target="_blank">مرتضی بابایی</a></address>
      <pre>سرمربی اینتر می گوید شاگردانش باید تمام توان خود را در بازی برابر بارسلونا بگذارند.</pre>
      <p><b><a href="https://www.tarafdari.com/">طرفداری</a></b>- آنتونیو کونته در کنفرانس خبری پیش از دیدار سه شنبه شب برابر بارسلونا حاضر شد و اعلام کرد تیمش برای صعود به دور بعدی برابر بارسلونا قرار می گیرد.</p>
      <p>اینتر در این بازی با کسب برد قطعا به مرحله یک هشتم نهایی صعود خواهد کرد. به گزارش <b>اسکای</b> کونته در این کنفرانس خبری گفت:</p>
      <blockquote>مطمئنا بازی مهمی پیش رو داریم.برای صعود به مرحله حذفی لیگ قهرمانان بازی خواهیم کرد و مطمئنالحظه مهمی برای ماست. در زمان قرعه کشی صحبت از این بود که گروه ما گروه سختی است و اکنون این موضوع که شانس صعود داریم باید به ما احساس رضایتو غرور بدهد.می دانیم که با نتیجه ای مثبت صعود خواهیم کرد و می خواهیم با بازیکنانی که نیاز به کسب تجربه در لیگ قهرمانان دارند به بازی در این رقابت ها ادامه دهیم. بارسلونا یکی از چهار یا پنج تیمی است که همیشه لیگ قهرمانان را برای قهرمانی آغاز می کند. آنها تیم قدرتمندی هستند و صعود خود به دور بعدی به عنوان صدرنشین را قطعی کرده اند و این یعنی آنها بدون هیچ گونه فشاری بازی می کنند. این موضوع نه تنها یک مزیت برای ما نیست بلکهمی تواند باعث ایجاد مشکلاتی شود. بنابرایننیاز داریم رویکردی صحیح داشته باشیم و فقط به خود فکر کنیم.</blockquote>
      <blockquote>دو ماه از بازی رفت اینتر برابر بارسلونا گذشتهو ما در بسیاری از جنبه ها رشد کرده ایم. تیم ما در این مدت هر بار با مشکلات و تیم های در حال رشدی مواجه شده است. در نیوکمپ با شجاعت بازی کردیم اما آنها به لطف بازیکنان فوق العاده ای که دارند موفق به شکست دادن ما شدند. به آنها احترام می گذاریم و در عین حال سعی خواهیم کرد حریف خود را محدود کنیم. احمقانه خواهد بود اگر فکر کنیم که در زمان مالکیت بارسلونا، رنج نمی کشیمو بنابراین باید در زمین متراکم باقی بمانیم. هنگامی که مالکیت به ما می رسد سعی خواهیم کرد آنها را با مشکل مواجه کنیم.</blockquote>
      <blockquote>اعتراض برخی هواداران اینتر در بازی با رم؟ ما در هر زمان انتظار انرژی مثبت از همه بخش های تیم را داریم. استادیوم می تواند این انرژی مثبت را به ما بدهد و مطمئنا در بازی فردا اینگونهخواهد بود. می خواهیم به مرحله یک هشتم نهایی لیگ قهرمانان صعود کنیم و این هدفی معتبر برای ما خواهد بود. نمی خواهیم پس از مسابقه حسرتی برای ما باقی بماند. مطمئنا کمک طرفداران به ما اجازه می دهدتا از این مانع عبور کنیم. همه بازیکنان مسئولیت پذیر تر شده اند و سزاوار حمایت هستند.</blockquote>
      <blockquote>غیبت بازیکنان به دلیل مصدومیت؟ ما مدت هاست که با این وضعیت سر و کار داشته ایم. جنبه مثبت، مسئولیت پذیری شاگردانم است که ما را سریعتر به سمت رشد جمعیسوق خواهد داد. سه بازی تا رسیدن ما به تعطیلات کریسمس زمان باقی مانده و ما شور و شوق مناسبی را برای مواجهه با این بازی ها با رویکردی صحیحداریم و تلاش می کنیم همه توان خود را در آنها و به ویژه در بازی فردا ارائه دهیم.هدفی که تعیین کرده ایم این است که به بهترین شکل ممکن به تعطیلات کریسمس برسیم.</blockquote>
    </article>
  </body>
</html>