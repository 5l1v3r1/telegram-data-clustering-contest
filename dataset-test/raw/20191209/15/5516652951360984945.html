<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427398/h-dieythynsh-politikhs-prostasias-ths-perifereias-notioy-aigaioy-synista-prosoxh-gia-ta-kairika-fainomena-poy-anamenontai-sta-nhsia-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T15:15:01+00:00"/>
    <meta property="og:title" content="Η διεύθυνση πολιτικής προστασίας της Περιφέρειας Νοτίου Αιγαίου συνιστά προσοχή για τα καιρικά φαινόμενα που αναμένονται στα νησιά μας"/>
    <meta property="og:description" content="Η Αυτοτελής Διεύθυνση Πολιτικής Προστασίας της Περιφέρειας Νοτίου Αιγαίου, λόγω της εκδήλωσης διαδοχικών έντονων καιρικών φαινομένων ενημερώνει τους π...- Η διεύθυνση πολιτικής προστασίας της Περιφέρειας Νοτίου Αιγαίου συνιστά προσοχή για τα καιρικά φαινόμενα που αναμένονται στα νησιά μας - Η ΡΟΔΙΑΚΗ"/>
  </head>
  <body>
    <article>
      <h1>Η διεύθυνση πολιτικής προστασίας της Περιφέρειας Νοτίου Αιγαίου συνιστά προσοχή για τα καιρικά φαινόμενα που αναμένονται στα νησιά μας</h1>
      <address>
        <time datetime="2019-12-09T15:15:01+00:00">09 Dec 2019, 15:15</time>
      </address>
      <p>Η Αυτοτελής Διεύθυνση Πολιτικής Προστασίας της Περιφέρειας Νοτίου Αιγαίου, λόγω της εκδήλωσης διαδοχικών έντονων καιρικών φαινομένων ενημερώνει τους πολίτες και τους επισκέπτες των νησιών του Νότιου Αιγαίου πριν και κατά τη διάρκεια εκδήλωσης καταιγίδων και θυελλωδών ανέμων να ακολουθούν τις παρακάτω οδηγίες προστασίας:</p>
      <ul>
        <li>Να ελέγχουν τις υδρορροές των κατοικιών τους (οροφές, μπαλκόνια, βεράντες κλπ) και να βεβαιώνονται για την ομαλή λειτουργία τους.</li>
        <li>Να αποφεύγουν τις άσκοπες μετακινήσεις τους, τους πλημμυρισμένους δρόμους και τα χαμηλά εδάφη για τον κίνδυνο πλημμύρας</li>
        <li>Να αποφεύγουν να διασχίζουν χείμαρρους και ρέματα πεζή ή με το αυτοκίνητο τους.</li>
        <li>Να ασφαλίζουν αντικείμενα που μπορεί να παρασυρθούν από τον άνεμο και ενδέχεται να προκαλέσουν καταστροφές ή τραυματισμούς.</li>
        <li>Να ελέγχουν αναρτημένες πινακίδες.</li>
        <li>Να ασφαλίζουν τις πόρτες και τα παράθυρα.</li>
        <li>Να αποφεύγουν δραστηριότητες σε θαλάσσιες και παράκτιες περιοχές.</li>
        <li>Να ενημερώνονται από τα κατά τόπους λιμεναρχεία για οποιαδήποτε πιθανή δια θαλάσσης μετακίνησή τους.</li>
        <li>Να ενημερώνονται κατά τακτά χρονικά διαστήματα για την πρόβλεψη του καιρού από τα ΜΜΕ.</li>
        <li>Να ακολουθούν πιστά τις οδηγίες των κατά τόπους αρμοδίων φορέων, όπως Τροχαία κλπ.</li>
      </ul>
      <p>Επίσης ενημερώνει ότι στην ιστοσελίδα της Περιφέρειας (<a href="http://www.pnai.gov.gr/">http://www.pnai.gov.gr</a>/- <a href="http://www.pnai.gov.gr/Arthro.aspx?a=10011">http://www.pnai.gov.gr/Arthro.aspx?a=10011</a>) υπάρχουν αναρτημένες Οδηγίες Προστασίας από Έντονα Καιρικά Φαινόμενα καθώς και από έκτακτα φαινόμενα καταστροφών (φυσικών και τεχνολογικών) καθώς και σχετικές πληροφορίες. με σκοπό την πληρέστερη ενημέρωση τους.</p>
      <p>Τέλος πληροφορεί ότι στην ιστοσελίδα της Γενικής Γραμματείας Πολιτικής Προστασίας υπάρχει αναρτημένο έντυπο με οδηγίες αυτοπροστασίας από φυσικές καταστροφές. Το κείμενο περιλαμβάνει απλές οδηγίες και χρήσιμες πληροφορίες για προστασία από κινδύνους όπως οι σεισμοί, οι κατολισθήσεις, οι δασικές πυρκαγιές, τα έντονα καιρικά φαινόμενα κ.ά. στον ακόλουθο σύνδεσμο:<a href="https://www.civilprotection.gr/sites/default/gscp_uploads/mini_edition_2018.pdf">https://www.civilprotection.gr/sites/default/gscp_uploads/mini_edition_2018.pdf</a></p>
    </article>
  </body>
</html>