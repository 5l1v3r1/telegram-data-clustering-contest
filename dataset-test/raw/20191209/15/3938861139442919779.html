<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_u-ispaniyi-viznali-golodomor-genocidom/942171"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T15:50:00+00:00"/>
    <meta property="og:title" content="У Іспанії визнали Голодомор геноцидом"/>
    <meta property="og:description" content="У парламенті Валенсійської автономії Іспанії Голодомор в Україні визнали геноцидом. Депутати одноголосно ухвалили постанову &quot;Про підвищення обізнаності та засудження великих злочинів ХХ століття, яким був Голодомор 1932-1933 років&quot;, повідомляє Укрінформ. У постанові йдеться про ..."/>
  </head>
  <body>
    <article>
      <h1>У Іспанії визнали Голодомор геноцидом</h1>
      <address><time datetime="2019-12-09T15:50:00+00:00">09 Dec 2019, 15:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942171_w_300.jpg?v=0"/>
        <figcaption>У Валенсії Голодомор визнали геноцидом Фото: ukrinform.ua</figcaption>
      </figure>
      <p>У парламенті Валенсійської автономії Іспанії Голодомор в Україні визнали геноцидом.</p>
      <p>Депутати одноголосно ухвалили постанову "Про підвищення обізнаності та засудження великих злочинів ХХ століття, яким був Голодомор 1932-1933 років", повідомляє <a href="https://www.ukrinform.ua/rubric-society/2831409-parlament-valensii-viznav-golodomor-genocidom.html?fbclid=IwAR24OI0uJAWofcuDfLRSziPmWSdqyGCScBDBZXV67i_abRSXzCWRJqXvwKY">Укрінформ.</a></p>
      <p>У постанові йдеться про "найрішучіше засудження нелюдських та геноцидних дій, здійснених тоталітарним режимом Сталіна". Також вона закликає виконавчу владу сприяти "пізнанню та осуду Голодомору - разом із великими злочинами XX століття, диктатурами, формами репресій та знищення людських життів - щоб пам'ять про ці події слугувала попередженням для нинішніх та майбутніх поколінь валенсійців".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/history/_zabuzhko-rasskazala-pochemu-ukrainskij-golodomor-unikalnyj/939834"/>
      </related>
      <p>У засіданні взяла участь генеральний консул України <b>Оксана Драмарецька</b>, діячі української громади. Зустріч із ними провів голова валенсійського парламенту <b>Енрік Морера</b>. Підготовкою та просуванням постанови займалася громадська організація Instituto 9 de Mayo.</p>
      <blockquote>Генасамблея ООН одноголосно прийняла "<a href="https://gazeta.ua/articles/history/_domovilis-yaki-narodi-vvazhati-zhertvami-genocidu/942098">Конвенцію про запобігання злочину геноциду та покарання за нього</a>" 9 грудня 1948-го у Парижі. Цього ж дня відзначають Міжнародний день пам'яті жертв злочину геноциду. Його мета познайомити людей із Конвенцією та вшанувати пам'ять жертв геноциду.</blockquote>
    </article>
  </body>
</html>