<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840317-putin-priletiv-do-frantsiyi-na-normandskiy-samit"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T15:44:00+00:00"/>
    <meta property="og:title" content="Путін прилетів до Франції на &quot;нормандський саміт&quot;"/>
    <meta property="og:description" content="КИЇВ. 9 грудня. УНН. Президент Росії Володимир Путін прилетів до Франції на &quot;нормандський саміт&quot;, передає УНН."/>
  </head>
  <body>
    <article>
      <h1>Путін прилетів до Франції на "нормандський саміт"</h1>
      <address><time datetime="2019-12-09T15:44:00+00:00">09 Dec 2019, 15:44</time> by <a rel="author">Тоня Туманова</a></address>
      <p><b>КИЇВ. 9 грудня. УНН. </b>Президент Росії Володимир Путін прилетів до Франції на "нормандський саміт", передає <b>УНН</b>. </p>
      <p>Відзначимо, що літак із президентом РФ приземлився кілька хвилин тому - відповідне відео оприлюднив у Twitter російський журналіст Дмитро Смірнов.</p>
      <p>Путін вийшов із літака, в аеропорту його зустріла почесна варта. Згодом він сів в авто і залишив територію аеропорту.</p>
      <p>Нагадаємо, за інформацією з Офісу Президента, <a href="https://www.unn.com.ua/uk/news/1840269-v-ofisi-prezidenta-pidtverdili-zustrich-zelenskogo-i-putina">двостороння зустріч</a> між Президентом України Володимиром Зеленським та президентом Російської Федерації Володимиром Путіним відбудеться після зустрічі "нормандської четвірки" у Парижі 9 грудня.</p>
      <p>Як повідомляв <b>УНН</b>, 9 грудня відбудеться зустріч Президента України Володимира Зеленського із своїми колегами з Франції, Німеччини та Росії - у “нормандському <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">форматі</a>” - у Парижі.</p>
      <p>Згідно з графіком очікується, що о 14:55 <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">Зеленський</a> прибуде до Єлисейського палацу. Перед безпосереднім початком зустрічі лідерів у “нормандському форматі” Президент України зустрінеться зі своїм колегою з Франції Еммануелем Макроном о 15:05. Очікується, що пізніше Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 має початися зустріч лідерів країн-учасниць “нормандського формату”. Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
      <figure>
        <iframe data-src="https://twitter.com/dimsmirnov175/status/1204033269949489152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>