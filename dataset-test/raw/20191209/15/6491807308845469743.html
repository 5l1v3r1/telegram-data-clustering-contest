<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/finansi/global-finance-obyavi-unikredit-bulbank-za-nay-dobrata-banka-za-valuten-obmen-v-blgariya"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-12-09T15:21:01+00:00"/>
    <meta property="og:title" content="Global Finance обяви УниКредит Булбанк за най-добрата банка за валутен обмен в България"/>
    <meta property="og:description" content="Списание Global Finance обяви УниКредит Булбанк за най-добрата банка за валутен обмен в България за 2020 г.  За 20. пореден път изданието оповести своите годишни награди за най-добрите банки за валутен обмен в 113 страни, както и най-добрите доставчици за валутен обмен, проучване и анализи и за технологии за търгуване с валута."/>
  </head>
  <body>
    <article>
      <h1>Global Finance обяви УниКредит Булбанк за най-добрата банка за валутен обмен в България</h1>
      <address>
        <time datetime="2019-12-09T15:21:01+00:00">09 Dec 2019, 15:21</time>
      </address>
      <p>Списание Global Finance обяви УниКредит Булбанк за най-добрата банка за валутен обмен в България за 2020 г.  За 20. пореден път изданието оповести своите годишни награди за най-добрите банки за валутен обмен в 113 страни, както и най-добрите доставчици за валутен обмен, проучване и анализи и за технологии за търгуване с валута.</p>
      <p>Критериите за избор на най-добрите банки за валутен обмен включват обем на трансакциите, пазарен дял, обхват на глобалното покритие, клиентско обслужване, конкурентно ценообразуване и иновативни технологии. Global Finance разглеждат и информацията от анализаторите на отрасъла, ръководители на корпорации и експерти по технологии. Наградите за корпоративна организация за валутен обмен вземат предвид фактори като иновация, подобрена ефикасност, ограничаване на риска и намаляване на разходите.</p>
      <p> „Валутният обмен е сърцето на глобалната търговия, която понастоящем е застрашена поради възобновените националистически изстъпления и призиви за протекционизъм“, заяви Джоузеф Д. Джарапуто, издател и главен редактор на Global Finance. „Годишните награди за валутен обмен на Global Finance отличават финансовите институции, които осигуряват стабилност и добра експертиза и така дават възможност на клиентите да се справят успешно в сложната и бързопроменяща се среда“, допълва той.  </p>
      <p>УниКредит Булбанк е водещ участник на пазара за валутен обмен в България.</p>
    </article>
  </body>
</html>