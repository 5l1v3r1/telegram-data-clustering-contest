<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wpadl-podczas-akcji-alkohol-i-narkotyki-nietrzezwy-kierowca-przewozil-dzieci-autobusem/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="Wpadł podczas akcji „Alkohol i narkotyki”. Nietrzeźwy kierowca przewoził dzieci autobusem"/>
    <meta property="og:description" content="Włodawscy policjanci podczas akcji „Alkohol i narkotyki” zatrzymali nietrzeźwego kierowcę. Mężczyzna przewożący dzieci autobusem miał w organizmie 0,8 promila."/>
  </head>
  <body>
    <article>
      <h1>Wpadł podczas akcji „Alkohol i narkotyki”. Nietrzeźwy kierowca przewoził dzieci autobusem</h1>
      <address>
        <time datetime="2019-12-09T15:23:00+00:00">09 Dec 2019, 15:23</time>
      </address>
      <p>
        <b>Włodawscy policjanci podczas akcji „Alkohol i narkotyki” zatrzymali nietrzeźwego kierowcę. Mężczyzna przewożący dzieci autobusem miał w organizmie 0,8 promila.</b>
      </p>
      <p>W poniedziałek rano patrol włodawskiej drogówki w miejscowości Wyryki – Adampol zatrzymał do kontroli drogowej autobus marki Mercedes. W autobusie znajdowało się siedmioro dzieci przewożonych do jednej z pobliskich szkół podstawowych.</p>
      <p>Za kierownicą pojazdu siedział 55-letni mieszkaniec gminy Wyryki. W trakcie rozmowy z mężczyzną mundurowi wyczuli woń alkoholu. Jak się okazało po badaniu alkomatem, 55-latek miał blisko 0,8 promila alkoholu w organizmie. Mężczyźnie zatrzymano prawo jazdy.</p>
      <p>Za kierowanie pojazdem mechanicznym w stanie nietrzeźwości 55-latkowi grozi kara do 2 lat pozbawienia wolności, 5 tysięcy złotych kary grzywny oraz zakaz prowadzenia pojazdów nawet na 10 lat. Dodatkowo mężczyzna odpowie za popełnione wykroczenia.</p>
      <p>(fot. lublin112.pl – ilustracyjne)</p>
    </article>
  </body>
</html>