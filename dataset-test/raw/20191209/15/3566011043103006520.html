<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553505.html/%d8%ac%d8%b2%d8%a6%db%8c%d8%a7%d8%aa-%d8%a7%d8%ac%d8%b1%d8%a7%db%8c-%d8%b7%d8%b1%d8%ad-%d9%87%d8%a7%db%8c-%d8%b9%d9%85%d8%b1%d8%a7%d9%86%db%8c-%d8%b3%d9%81%d8%b1-%d8%b1%d8%a6%db%8c%d8%b3-%d8%ac%d9%85%d9%87%d9%88%d8%b1-36-%d9%be%d8%b1%d9%88%da%98%d9%87-%d9%87%d9%86%d9%88%d8%b2-%d8%a2%d8%ba%d8%a7%d8%b2-%d9%86%d8%b4%d8%af%d9%87-%d8%a7%d8%b3%d8%aa"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:38:00+00:00"/>
    <meta property="og:title" content="جزئیات اجرای طرح‌های عمرانی سفر رئیس جمهور/36 پروژه هنوز آغاز نشده است"/>
    <meta property="og:description" content="معاون هماهنگی امور عمرانی استانداری خراسان شمالی به تشریح جزئیات اجرای طرح های عمرانی مصوب سفر دوم رییس جمهور به استان پرداخت و گفت: ساخت 98 پروژه آغاز شده است."/>
  </head>
  <body>
    <article>
      <h1>جزئیات اجرای طرح‌های عمرانی سفر رئیس جمهور/36 پروژه هنوز آغاز نشده است</h1>
      <h2>معاون عمرانی استانداری خراسان شمالی تشریح کرد؛</h2>
      <address>
        <time datetime="2019-12-09T15:38:00+00:00">09 Dec 2019, 15:38</time>
      </address>
      <p>معاون هماهنگی امور عمرانی استانداری خراسان شمالی به تشریح جزئیات اجرای طرح های عمرانی مصوب سفر دوم رییس جمهور به استان پرداخت و گفت: ساخت 98 پروژه آغاز شده است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://atraknews.com/">عصر اترک</a>، رضا رجب زاده، معاون هماهنگی امور عمرانی استانداری خراسان شمالی در جمع خبرنگاران اظهار کرد: در سفر دوم کاروان دولت تدبیر و امید به استان در تیر ماه سال جاری، اجرای 44 طرح عمرانی در استان مصوب شد.</p>
      <p>رجب زاده گفت: برای اجرای این طرح ها، مصوب شد طی سال مالی 98 و ،99 594 میلیارد تومان از محل منابع عمومی و 345 میلیارد تومان از محل صندوق توسعه ملی اختصاص داده شود.</p>
      <p>وی عنوان کرد: از محل 594 میلیارد تومان از محل منابع عمومی مقرر شد که 295 میلیارد تومان در سال مالی 98 و 299 میلیارد تومان در سال مالی 99 به استان اختصاص داده شود.</p>
      <p>وی افزود: از سهم سال مالی 98، تا به کنون 189 میلیارد و 900 میلیون تومان ( معادل 64 درصد) به استان اختصاص یافته است.</p>
      <p>رجب زاده همچنین بیان کرد: از محل 345 میلیارد تومان صندوق توسعه ملی نیز می بایست 99 میلیارد تومان در سال مالی 98 و 246 میلیارد تومان دیگر در سال مالی 99 به استان اختصاص داده شود.</p>
      <p>وی افزود: از سهم سال مالی 98، تا به کنون 14 میلیارد و 930 میلیون تومان ( معادل 15 درصد) به استان اختصاص یافته است.</p>
      <p>وی در ادامه با بیان اینکه در مجموع برای 44 طرح مصوب از این سفر 148 پروژه تعریف شده، درباره جزئیات اجرای این پروژه ها اظهار کرد: ساخت 98 پروژه آغاز شده، دو پروژه در دست مطالعه است، 13 پروژه به مرحله برگزاری مناقصه رسیده، برای هفت پروژه نیز می بایست موافقت نامه ابلاغ شود تا مناقصه آنها برگزار شود.</p>
      <p>معاون هماهنگی امور عمرانی استانداری خراسان شمالی همچنین خاطر نشان کرد: هفت پروژه به مرحله برآورد مالی رسیده و چهار پروژه در مرحله ابلاغ موافقت نامه است.</p>
      <p>در خاتمه گفت: 14 پروژه نیز به علت عدم ابلاغ تخصیص اعتبار هنوز مناقصه آنها برگزار نشده و دو پروژه دیگر نیز به علت ایجاد اختلاف میان پیمانکار و کارفرما در ست پیگیری است.</p>
      <p>رجب زاده افزود: ساخت 36 پروژه دیگر هنوز آغاز نشده است.</p>
      <p>انتهای پیام/</p>
    </article>
  </body>
</html>