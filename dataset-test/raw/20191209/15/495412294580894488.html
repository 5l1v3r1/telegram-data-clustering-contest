<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/auguri-buon-natale-2019-frasi-e-immagini-countdown-su-whatsapp-messaggi-ad-effetto/1958086/"/>
    <meta property="og:site_name" content="IlSussidiario"/>
    <meta property="article:published_time" content="2019-12-09T15:35:08+00:00"/>
    <meta property="og:title" content="Frasi auguri Buon Natale 2019/ Immagini WhatsApp e idee: la ‘tenerezza’ non banale"/>
    <meta property="og:description" content="Frasi e idee per auguri di Buon Natale 2019: immagini Instagram per Whatsapp. La &quot;tenerezza&quot; non banale nei messaggi sotto le Feste"/>
  </head>
  <body>
    <article>
      <h1>Frasi auguri Buon Natale 2019/ Immagini WhatsApp e idee: la ‘tenerezza’ non banale</h1>
      <h2>Frasi e idee per auguri di Buon Natale 2019: immagini Instagram per Whatsapp. La “tenerezza” non banale nei messaggi sotto le Feste</h2>
      <address><time datetime="2019-12-09T15:35:08+00:00">09 Dec 2019, 15:35</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Spesso si ricevono sotto Natale dei messaggi di auguri impregnati di “<b>tenerezza</b>” ma purtroppo ai limiti dello stucchevole: le frasi da inviare nei prossimi giorni, se proprio non riuscite a trovare i vostri cari e amici di persona (sempre la scelta preferibile, ove possibile) sceglietele allora bene, con quel pizzico di buon sentimento che però faccia ragionare e riflettere, non sciogliere in una mera “colata zuccherosa”. Qualche esempio? «Tutte le feste della Chiesa sono belle… la Pasqua, sì, è la glorificazione… ma il Natale ha una tenerezza, una dolcezza infantile che mi prende tutto il cuore» amava ripetere <b>San Pio da Pietrelcina,</b> ma non era certo il solo «Quand’ero bambino, erano la luce dell’albero di Natale, la musica della messa di mezzanotte, la dolcezza dei sorrisi a far risplendere il regalo di Natale che ricevevo», scriveva <b>Antoine de Saint Exupéry,</b> il noto scrittore del Piccolo Principe. <b>Taylor Caldwell</b> sosteneva con pochissime parole quello che è forse il “messaggio” più importante di tutti sotto le Feste: «Il vero messaggio del Natale è che noi tutti non siamo mai soli». (agg. di Niccolò Magnani)</p>
      <h4>AUGURI NATALE, COSA SCRIVERE AI COLLEGHI</h4>
      <p>Augurare un <b>Buon Natale 2019</b> è un pensiero educato e gentile che fa bene al cuore e che dovrebbe estendersi non solo ad amici e parenti ma anche a colleghi e, perchè no, al nostro capo o ai clienti, in base alla posizione lavorativa che ricopriamo. In questi casi, ovviamente, occorre dosare bene le parole per non peccare di eccessiva confidenza. Dunque, quale mezzo scegliere per fare i nostri <b>auguri</b> sentiti ma decisamente più formali? La mail rappresenta in questi casi la scelta migliore rispetto ai messaggi Whatsapp che comunque potrebbero andare bene in caso di colleghi con i quali si è stretta una maggiore confidenza. Ecco allora alcune idee ad hoc: “Che la magia del Natale possa rinnovarsi per Lei tutto l’anno, tantissimi auguri di buone feste!”, “Le auguro di trascorrere serenamente le prossime feste e che il nuovo anno sia per Lei fonte di prosperità e di gioie”, ed ancora, “Colgo l’occasione delle festività natalizie e della fine dell’anno per esprimere la mia stima e augurare ogni bene a Lei e famiglia”. Cosa scrivere invece ai clienti? “Che questi giorni di festa, ricchi di serenità, Le portino tanta pace e fortuna. Tanti auguri di buon Natale!”, oppure “Il nostro augurio è che possiate trascorrere un Natale gioioso, felice, spensierato e ricco di pace”. Pace e serenità, ad ogni modo, rappresenteranno il punto di forza dei nostri auguri speciali. <i>(Aggiornamento di Emanuela Longo)</i></p>
      <h4>COUNTDOWN SU WHATSAPP, MESSAGGI AD EFFETTO</h4>
      <p>Mancano poche settimane al <b>Natale 2019</b> ma già c’è chi, tra un regalo ed un altro da mettere sotto l’albero sta già pensando agli <a href="https://www.ilsussidiario.net/news/cronaca/2018/12/24/auguri-di-buon-natale-2018-frasi-immagini-whatsapp-consigli-per-messaggi-originali-e-idee-di-reali-e-vip/1826782/"><b>auguri di Buon Natale</b></a> da allegare al pacchetto. Non è mai troppo presto per iniziare a pensare alle frasi giuste da scrivere alle persone che amiamo, ed allegare ad un dono natalizio fatto col cuore. Ormai da qualche anno, purtroppo, i messaggi Facebook e Whatsapp hanno preso il posto dei più classici, sentiti e tradizionali bigliettini colorati scritti a penna con i quali si era soliti scambiarsi gli auguri nel giorno di festa più atteso dell’anno. Indipendentemente dalle modalità scelte per augurare Buon Natale, l’incubo di restare a secco di frasi originali e ad effetto ha riguardato sempre un po’ tutti noi. Come correrei ai ripari in largo anticipo? Se anche voi non avete idea di cosa scrivere o siete a caccia di immagini natalizie diverse da quelle classiche, magari da condividere tramite il proprio profilo Instagram, siamo pronti a venirvi in soccorso con i nostri consigli! Tra le frasi più belle da condividere in famiglia, ve ne citiamo alcune: “Che la magia del Natale ti avvolga come in un abbraccio in questo giorno di festa. Tanti auguri di buon Natale”, ed ancora, “Che questo Santo Natale ti porti gioia, serenità e… dei regali favolosi! Auguri di buon Natale”. Se lo spirito romantico vi pervade anche a Natale, ecco come far sciogliere il cuore alla persona amata: “Le cose belle accadono quando c’è più bisogno… come quando sei entrata a far parte della mia vita. Auguri amore mio”.</p>
      <h4>AUGURI BUON NATALE 2019: FRASI ORIGINALI E IMMAGINI WHATSAPP</h4>
      <p>Se state cercando delle immagini per gli <a href="https://www.ilsussidiario.net/news/cronaca/2018/12/21/auguri-buon-natale-2018-frasi-e-poesie-dio-chesterton-e-limpero-di-roma/1825805/"><b>auguri di Buon Natale</b> <b>2019</b></a>, da condividere con amici e parenti anche via social, allora Instagram – il social fotografico per eccellenza – potrebbe fare al caso vostro! Di profili pensati per racchiudere immagini a tema natalizio ve ne sono a bizzeffe ma uno in particolare potrebbe davvero sorprendervi per via degli scatti pubblicati che donano la classica atmosfera natalizia, carica di attesa e magia. Non a caso il profilo in questione si chiama “Christmas Countdown” ed è gestito da un “Christmas Lover”con una vera ossessione per il Natale e tutto ciò che ruota attorno a questa festività. Dalle foto dei classici addobbi a quelle di splendidi paesaggi innevati, fino ai caldi momenti da trascorrere tra le mura domestiche, con la possibilità di condividere o inviare via Whatsapp ai nostri contatti, regalando anche a loro il gusto dell’attesa, magari allegando da oggi una frase ad effetto fino al 25 dicembre, come se fosse una sorta di calendario dell’Avvento virtuale, per rendere la gioia del Natale ancora più magica!</p>
      <figure>
        <embed-post data-src="https://www.instagram.com/p/B5YNJxul3sD" data-service="Instagram"/>
      </figure>
      <figure>
        <embed-post data-src="https://www.instagram.com/p/B49Xig1FUzx" data-service="Instagram"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/regali-di-natale-2019-i-cesti-di-prodotti-dop-dal-prosciutto-san-daniele-al-parmigiano-reggiano/1958342/"/>
        <a href="https://www.ilsussidiario.net/news/ultime-notizie-oggi-ultimora-nuovo-test-missilistico-in-nord-corea-9-dicembre/1958064/"/>
        <a href="https://www.ilsussidiario.net/news/io-sono-cristo-videogioco-su-gesu-divide-la-chiesa-da-battesimo-alla-resurrezione/1958368/"/>
        <a href="https://www.ilsussidiario.net/news/million-day-estrazioni-di-oggi-9-dicembre-2019-i-numeri-vincenti/1958229/"/>
        <a href="https://www.ilsussidiario.net/news/terremoto-oggi-firenze-m-4-5-ingv-ultime-scosse-mugello-scuole-chiuse-stop-treni/1958093/"/>
        <a href="https://www.ilsussidiario.net/news/loteria-mexicana-cosi-google-cambia-il-villaggio-globale-in-famiglia-globale/1958075/"/>
      </related>
    </article>
  </body>
</html>