<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/politika/2019/12/09/4003100_promiana_vuv_finansiraneto_na_partiite_i_v/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Промяна във финансирането на партиите и в организацията на изборите препоръчват експерти"/>
    <meta property="og:description" content="&quot;Прозрачност без граници&quot; представи окончателния си доклад и констатации от наблюдението си на местните избори тази есен"/>
  </head>
  <body>
    <article>
      <h1>Промяна във финансирането на партиите и в организацията на изборите препоръчват експерти</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author" href="https://www.dnevnik.bg/author/94" target="_blank">Юлиана Колева</a></address>
      <p>Да има сериозни промени в оранизацията на изборния процес и наблягане на работата, обучението на секционните избирателни комисии. Реформа в начина на финансиране на партиите, повече контрол върху това дали формациите декларират дейтвителните си дарения. Регистър на избирателите и създаване на регионални преброителни центрове, в които да се броят гласовете.</p>
      <p>Това са част от препоъките на "Прозрачност без граници", които от асоциацията отправиха днес на база на долада и анализите си от наблюдението на местните избори. Организацията беше сред наблюдателите на местия вот тази есен, а днес представи окончателния си доклад и констатации.</p>
      <h3>Финансиране</h3>
      <p>Да се върнат ограниченията в размера на даренията за партиите и да се въведат адекватни забрани за финансиране от държавни и общински фирми, от изпълнители и кандидати за обществени поръчки, концесионери, фирми от силно регулирани сектори като енергетика, хазарт, неправителствени организации. Това са някои от препоръките, които отправят експертите към политиците, когато обмислят поредните законодателни промени.</p>
      <p>От "Прозрачност без граници" отбелязаха, че последните промени, които не поставят никакви спирачки пред фирменото финансиране, са всъщност "размяна на власт срещу пари".</p>
      <p>Асоциацията призовава също за адекватно решение на партийната субсидия от бюджета и като размер, и като механизъм за разпределение, които да гарантират независимост на партиите от решенията на изпълнителната власт.</p>
      <p>Експертите коментираха и декларираните данните за получените дарения по време на кампанията, регистрирани в регистъра на Сметанта палата. Като отбелязаха, че първата седмица са били обявени едва 48 дарения на стойност 11 хиляди лева, а общо са декларирани около 1.7 млн. лв. "Открит е въпросът дали се декларират всички средства, които реално са използвани и дали контролът от Сметната палата е адекватен. Законовата рамка, обуславяща контрол по документи и пост фактум от Сметната палата не е достатъчно ефективен", заяви ръководителят на организацията Ваня Нушева.</p>
      <p>Затова от "Прозрачност без граници" препоръчват да се намери по-ефективен и достоверен механизъм за контрол.</p>
      <h3>Секционните комисии и организационни нередности</h3>
      <p>Секционните комисии, влошеното им качество на работа, отново се оказаха слабото звено – видно от неточни протоколи и организационни нарушения, обявиха от асоциацията.</p>
      <p>Те коментираха, че по време на тези избори са доминирали организационните нередности и те са били над две трети от всички нарушения. Затова експертите смятат, че е нужна коренна промяна в начина на аминистриране на изборния процес - както на набирането, обучението на членовете на комисии, така и повече яснота за боравене с изборни книжа. Време е да престанем с практиката да разнасяме чували с бюлетини, без никой никога да проверява имало ли е нарушение и на какво се дължи, допълни Ваня Нушева.</p>
      <p>Като решение на тези проблеми, от организацията за пореден път призовават да се създадат регионалните преброителни центрове, където да се прави преброяването и това да се съчетае със съвременни технологии при обработката на резултатите.</p>
      <h3>Гласуване срещу заплащане или натиск</h3>
      <p>Според наблюденията на "Прозрабност без граници" сред изборните наушения не е малък и дела на контролирания вот, не само на купения. А все повече хората гласуват под натиск на лидери на местни общности, на работодатели, на представители на местната администрация.</p>
      <p>На база на ралични данни те преизчисляват, че общо до 12 на сто от избирателите не гласуват свободно, в съответствие с волята си. Според социологическо изследване на "Алфа рисърч", цитирано от асоциацията и напарвено през ноември, около 2 на сто от анкетираните ясно са посочили, че са гласували срещу заплащане. Още толкова казват, че са взели пари, но са гласували за този, за когото са решили сами. 3.5 процента декларират, че са пуснали бюлетина под натиск от страна на работодатели, представители на местната власт, партийни лидери или местни неформални лидери на общности.</p>
      <p>Към тези хора, от "Прозрачност без граници" прибавят и други 7 на сто, които не са дали никакъв отговор. Експертите тълкуват, че те са го направили от притеснение да посочат истинските факти, които са им попречили еднозначно да отговорят, че са гласували по съвест.</p>
      <h3>Изборен туризъм</h3>
      <p>За пореден път от "Прозрачност без граници" коментираха и пренасянето на избиратели от един избирателен район и едно населено място – в друго.</p>
      <p>Според Ваня Нушева въпреки промените от последните години все още има нерешени проблеми и няма ефективен механизъм срещу изборния туризъм. По думите й "законов дефицит позволява трети лица да регистрират избиратели". "Случаят в Кресна ни показа, че избиратели могат да бъдат пререгистрирани от едно място в друго, без да бъдат дори информирани", допълни тя.</p>
      <p>За целта от организацията препоръчват по-стриктен и своевременне контрол върху действията на местните власти от държавни институции. А също и създаването на избирателен регистър, който да служи само и единствено за целите на изборния процес, администриран от ЦИК.</p>
      <p>За пореден път от "Прозрачност без граници" отбелязаха високия дял на недействителните бюлетини и пак поискаха отваряне на чувалите, за да се направи анализ и да се види на какво се дължи този проблем.</p>
    </article>
  </body>
</html>