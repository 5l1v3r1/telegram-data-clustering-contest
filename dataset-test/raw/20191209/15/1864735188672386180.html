<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/torino-incidente-tram-1.4929504"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-12-09T15:39:11+00:00"/>
    <meta property="og:title" content="Torino, tamponamento fra due tram: 14 feriti"/>
    <meta property="og:description" content="E' successo nel pomeriggio nei pressi di piazza Bernini. Contusi uno degli autisti e tredici passeggeri: non sono gravi"/>
  </head>
  <body>
    <article>
      <h1>Torino, tamponamento fra due tram: 14 feriti</h1>
      <h2>E' successo nel pomeriggio nei pressi di piazza Bernini. Contusi uno degli autisti e tredici passeggeri: non sono gravi</h2>
      <address><time datetime="2019-12-09T15:39:11+00:00">09 Dec 2019, 15:39</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4929859.1575915212!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Due tram si tamponano a Torino: 14 feriti (Ansa)</figcaption>
      </figure>
      <p>Torino, 9 dicembre 2019 - Rovinoso <b>tamponamento</b>, oggi pomeriggio, tra due <b>tram della Gtt</b> a Torino. L'incidente è avvenuto in <b>corso Tassoni</b>, all'angolo con <b>piazza Bernini.</b> Secondo le primissime informazioni, nello schianto <b>si sono fatti male uno degli autisti e 13 passeggeri</b> (al principio ne risultavano una decina) sono rimasti lievemente feriti. Nessuno per fortuna è grave: 2 sono stati portati al pronto soccorso dell'ospedale C.T.O. in codice giallo (compreso il manovratore del tram tamponatore), tutti gli altri sono in codice verde: 8 al Maria Vittoria, 3 al Martini, 1 al Mauriziano. Sul posto sono giunte cinque ambulanze del 118 - 4 di base e una medicalizzata - oltre ai vigili del fuoco e ai carabinieri. Per i rilievi si è mossa la squadra infortunistica del reparto radiomobile della polizia municipale.</p>
      <figure>
        <img src="https://cdn.quotidiano.net/polopoly_fs/1.4929856!/httpImage/image.jpg_gen/derivatives/fullsize/image.jpg"/>
        <figcaption>Scontro fra due tram a Torino: 14 feriti (Ansa)</figcaption>
      </figure>
      <p>I due tram percorrevano corso Tassoni in direzione corso Regina Margherita e si sono scontrati poco dopo la rotonda di piazza Bernini. Il mezzo della linea 16 ha tamponato un tram della linea 10 fuori servizio. A causa dell'incidente - rende noto il Gruppo torinese trasporti - le linee 9 in direzione piazza Stampalia e 16 CD in direzione Porta Palazzo sono <b>deviate sul seguente percorso</b>: corso Vittorio Emanuele II, corso Vinzaglio, via Cernaia, Porta Susa, piazza Statuto, via Cibrario, corso Tassoni.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d5634.958666865183!2d7.656082167454196!3d45.07607215816561!2m3!1f0!2f0!3f0!3m2!1i1024!2i768!4f13.1!3m3!1m2!1s0x47886d01f0b79fe3%3A0x4acc808c6358c2f2!2sPiazza%20Gian%20Lorenzo%20Bernini%2C%20Torino%20TO!5e0!3m2!1sit!2sit!4v1575905192808!5m2!1sit!2sit" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>