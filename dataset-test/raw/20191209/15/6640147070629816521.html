<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/mechwarrior-5-mercenaries-trailer-di-lancio/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="MechWarrior 5 Mercenaries uscirà domani su Epic Games Store, ecco il trailer di lancio | Game Division"/>
    <meta property="og:description" content="A sorpresa è stato rilasciato il trailer di lancio di Mechwarrior 5 Mercenaries, titolo che uscirà domani su Epic Games Store."/>
  </head>
  <body>
    <article>
      <h1>MechWarrior 5 Mercenaries uscirà domani su Epic Games Store, ecco il trailer di lancio | Game Division</h1>
      <address>
        <time datetime="2019-12-09T15:51:00+00:00">09 Dec 2019, 15:51</time>
      </address>
      <p>Dopo tre anni dal suo annuncio,<b> MechWarrior 5 Mercenaries</b> debutterà a sorpresa domani, martedì 10 dicembre sull’Epic Games Store. Hanno reso ufficiale la notizia proprio gli sviluppatori Piranha Games tramite il rilascio di trailer di lancio nuovo di zecca, pubblicato sul canale ufficiale del gioco.</p>
      <p>MechWarrior 5 mette il giocatore nell’abitacolo di un Mecha in una<b> campagna single-player</b> improntata sulla trama. Il gioco sfrutta stesso motore che alimenta MechWarrior Online, utilizzando molte delle stesse meccaniche e caratteristiche. Inoltre il titolo supporterà anche la modalità cooperativa fino a quattro giocatori. Quando i giocatori umani non soddisferanno il limite gli spazi vuoti verranno riempiti dall’intelligenza artificiale.</p>
      <figure>
        <iframe src="https://www.youtube.com/embed/sDtVSX3I-Y4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/07/mechwarrior-5-mercenaries-44500.768x432.jpg"/>
        </figure>
        <figure>
          <img src="https://www.tomshw.it/images/images/2019/07/mechwarrior-5-mercenaries-44499.768x432.jpg"/>
        </figure>
        <figure>
          <img src="https://www.tomshw.it/images/images/2019/07/mechwarrior-5-mercenaries-44498.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/minecraft-bedrock-edition-ps4-cross-play/">Minecraft Bedrock Edition uscirà domani su PS4 insieme al supporto cross play</a></p>
      <p>Similarmente a Battletech, Mechwarrior 5 Mercenaries consentirà al giocatore di <b>gestire una compagnia di mercenari</b>, di occuparsi delle riparazioni e degli aggiornamenti dei propri Mecha e di assumere i piloti più qualificati per le diverse missioni. Il titolo permetterà anche una gestione della propria squadra per cercare di ottenere sempre le migliori probabilità di sopravvivenza alle varie missioni alle quali si prenderà parte.</p>
      <p>MechWarrior 5 Mercenaries è un’esclusiva di Epic Games Store e al momento è possibile acquistarlo e giocarci solamente sullo store digitale dei creatori di Fortnite. Cosa pensate di questa sorpresa?<b> Acquisterete fin da subito il quinti capitolo di MechWarrior?</b> Diteci la vostra nella sezione dedicata ai commenti.</p>
      <blockquote>Siete appassionati dei mecha di MechWarrior? non fatevi scappare questo set di action figures su Amazon a <a href="https://toms.it/zhqR4">questo indirizzo</a>.</blockquote>
    </article>
  </body>
</html>