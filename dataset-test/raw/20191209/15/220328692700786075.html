<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/brad-pit-sreshchu-al-pachino-408696.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="Брад Пит срещу Ал Пачино"/>
    <meta property="og:description" content="Започна битката за „Глобусите“"/>
  </head>
  <body>
    <article>
      <h1>Брад Пит срещу Ал Пачино</h1>
      <address><time datetime="2019-12-09T15:43:00+00:00">09 Dec 2019, 15:43</time> by <a rel="author">Агенция Стандарт</a></address>
      <p>Мартин Скорсезе и новият му хит „Ирландецът“ продължават шествието си по червените килими на сезона. Лентата и създателите й получиха няколко номинации за „Златен глобус“ – за най-добра драма, най-добър режисьор, две номинации за най-добра мъжка поддържаща роля и за най-добър сценарий. В борбата за топ лента участват „1917“, „Жокера“, „Брачна история“ и „The Two Popes“. Срещу Скорсезе се изправят Бонг Дуун-хоу („Паразити“), Сам Мендес („1917“), Куентин Тарантино („Имало едно време в Холивуд“) и Тод Филипс („Жокера“). В категорията за най-добър актьор ще премерят сили Крисчън Бейл, Антонио Бандерас, Адам Драйвър, Хоакин Финикс и Джонатан Прайс. При дамите битката е между Скарлет Йохансон, Рене Зелуегър, Шарлиз Терон, Сърша Ронан и Синтия Ериво. За най-добра поддържаща роля ще се борят Том Ханкс, Ал Пачино, Джо Пеши, Брад Пит и Антъни Хопкинс. Номинираните актриси в същата категория са Марго Роби, Дженифър Лопес, Анет Банинг, Кати Бейтс и Лора Дърн. В надпреварата за най-добър сценарий участват още „Брачна история“, „Паразити“, „The Two Popes“ и „Имало едно време в Hоливуд“. Том Ханкс ще бъде удостоен с почетния приз "Сесил Б. Демил". Номинациите бяха оповестени от Тим Алън, Дакота Фанинг и Сюзан Келечи Уотсън. Церемонията по раздаването на наградите "Златен глобус" ще се проведе на 5 януари.</p>
    </article>
  </body>
</html>