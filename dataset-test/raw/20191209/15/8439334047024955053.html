<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/epimorfotiki-imerida-to-diadiktuo-kai-ta-paidia-mas-kindunoi-kai-tropoi-antimetopisis.html"/>
    <meta property="og:site_name" content="GOODnet.gr"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Επιμορφωτική ημερίδα «Το Διαδίκτυο και τα Παιδιά μας- Κίνδυνοι και τρόποι αντιμετώπισης»"/>
  </head>
  <body>
    <article>
      <h1>Επιμορφωτική ημερίδα «Το Διαδίκτυο και τα Παιδιά μας- Κίνδυνοι και τρόποι αντιμετώπισης»</h1>
      <address>
        <time datetime="2019-12-09T15:00:00+00:00">09 Dec 2019, 15:00</time>
      </address>
      <p>Μια επίκαιρη, επιστημονικά τεκμηριωμένη και εμπειρικά επιβεβαιωμένη παρέμβαση στο ευαίσθητο θέμα της σχέσης εξάρτησης των παιδιών από το διαδίκτυο, προσφέρουν στους πολίτες,  την προσεχή Τετάρτη 11 Δεκεμβρίου, ο Δήμος Ρεθύμνης -Τμήμα Παιδείας και Δια Βίου Μάθησης ,το Πανεπιστήμιο Κρήτης – ΕΔΙΒΕΑ και το 1ο Ε.Κ (ΕΠΑΛ) Ρεθύμνου -Τομέας Εφαρμοσμένων Τεχνών.</p>
      <p>Στο πλαίσιο επιμορφωτικής Ημερίδας με θέμα : «Το Διαδίκτυο και τα Παιδιά μας- Κίνδυνοι και τρόποι αντιμετώπισης», οι προαναφερόμενοι συνεργαζόμενοι φορείς προσκαλούν τους δημότες να γίνουν ενεργοί μέτοχοι ενός κοινού προβληματισμού που θα κατατεθεί στο πλαίσιο της Ημερίδας που θα πραγματοποιηθεί την Τετάρτη 11 Δεκεμβρίου 2019, στις 6.30 το απόγευμα στο «Σπίτι Πολιτισμού». Η εκδήλωση είναι δομημένη με πρωτότυπο κι ελκυστικό τρόπο, απευθύνεται σε γονείς, εκπαιδευτικούς, νέους, παιδιά αλλά και κάθε ευαισθητοποιημένο με το θέμα πολίτη και περιλαμβάνει -μεταξύ άλλων - αναφορές σε πραγματικά περιστατικά με βάση τις εμπειρίες παιδιών.</p>
      <p>           </p>
    </article>
  </body>
</html>