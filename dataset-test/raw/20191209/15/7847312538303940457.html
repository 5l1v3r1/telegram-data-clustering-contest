<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/476840-najmlodsza-premier-w-historii-finlandii-wychowaly-lesbijki"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T15:14:48+00:00"/>
    <meta property="og:title" content="Najmłodsza premier w historii Finlandii wychowana przez lesbijki. Lewica już próbuje prowokować: &quot;Koszmar polskiej prawicy&quot;"/>
    <meta property="og:description" content="&quot;A dlaczego miałaby być czyimkolwiek koszmarem? Po co te projekcje?&quot;."/>
  </head>
  <body>
    <article>
      <h1>Najmłodsza premier w historii Finlandii wychowana przez lesbijki. Lewica już próbuje prowokować: "Koszmar polskiej prawicy"</h1>
      <address><time datetime="2019-12-09T15:14:48+00:00">09 Dec 2019, 15:14</time> by <a rel="author">Dookoła świata</a></address>
      <p>
        <b>34-latka i młoda mama, a do tego wychowana przez parę lesbijek. Tak polska lewica przedstawia nową premier Finlandii, próbując sprowokować prawicę. „A dlaczego miałaby być czyimkolwiek koszmarem? Po co te projekcje” - czytamy w komentarzach.</b>
      </p>
      <p>Wiceprzewodnicząca partii socjaldemokratycznej, 34-letnia Sanna Marin, została oficjalnym kandydatem na szefa nowego centrolewicowego rządu Finlandii - poinformowano po wewnątrzpartyjnych wyborach i niedzielnym posiedzeniu delegatów ugrupowania.</p>
      <p>Marin, dotychczas pełniąca obowiązki ministra transportu i komunikacji, ma zastąpić na stanowisku premiera 57-letniego Anttiego Rinnego, lidera Socjaldemokratycznej Partii Finlandii (SDP), który na początku tygodnia podał się do dymisji.</p>
      <p>
        <b>Po oficjalnym zatwierdzeniu przez parlament i uzyskaniu nominacji od prezydenta Finlandii Sauliego Niinisto Marin zostanie najmłodszym premierem w historii kraju.</b>
      </p>
      <p>W 2010 r. została wiceprzewodniczącą młodzieżowej organizacji socjaldemokratów, zaś w 2014 r. dołączyła do kierownictwa partii – najpierw jako tzw. druga przewodnicząca, a potem – pierwsza wiceprzewodnicząca. Od 2015 r. zasiadała w Eduskuncie, czyli jednoosobowym fińskim parlamencie. W czerwcu 2019 r. dołączyła do rządu Rinnego jako minister transportu i komunikacji. Z wykształcenia jest prawniczką, specjalizuje się w prawie administracyjnym. Mówi biegle w 4 językach, oprócz fińskiego to także szwedzki, angielski i niemiecki.</p>
      <p>
        <b>Jest młodą mamą, a sama pochodzi z rodziny homoseksualnej – była wychowywana przez swoją matkę i jej partnerkę. Sama jest osobą heteroseksualną,</b>
      </p>
      <figure>
        <img src="https://wpolityce.pl/p/638569"/>
        <figcaption>autor: Facebook/Sanna Marin</figcaption>
      </figure>
      <figure>
        <img src="https://wpolityce.pl/p/638570"/>
        <figcaption>autor: Facebook/Sanna Marin</figcaption>
      </figure>
      <figure>
        <img src="https://wpolityce.pl/p/638571"/>
        <figcaption>autor: Facebook/Sanna Marin</figcaption>
      </figure>
      <p>
        <b>Te ostatnie fakty z życiorysu Marin stają się już radością polskiej lewicy, która próbuje sprowokować prawą stronę. Za przykład może posłużyć wpis szefa stowarzyszenia Miasto Jest Nasze.</b>
      </p>
      <blockquote>Na zdjęciu koszmar polskiej prawicy: nowa premierka Finlandii Sanna Marin. - ma 34 lata, a przewodzi rządowi - była wcześniej ministrą transportu i jeździła transportem publicznym z wózkiem dziecięcym - jest wychowana przez jednopłciową parę dwóch kobiet (sama jest hetero)</blockquote>
      <p>– ekscytuje się Jan Mencwel, chcąc w ten sposób wbić szpilę prawicy.</p>
      <figure>
        <iframe data-src="https://twitter.com/JanMencwel/status/1203980550991753216" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Prowokacja się nie udała. Bo jakie znaczenia dla kompetencji w kierowaniu rządem ma fakt, że nową premier Finlandii wychowała para lesbijek?</b>
      </p>
      <blockquote>A dlaczego miałaby być czyimkolwiek koszmarem? Po co te projekcje? Na pewno bardzo utalentowana osoba, która w tak młodym wieku osiągnęła tak wiele. Wypada życzyć powodzenia w premierowaniu i tyle.</blockquote>
      <figure>
        <iframe data-src="https://twitter.com/makowski_m/status/1204035729455747073" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Dlaczego koszmar? Chce likwidować linie kolejowe?</blockquote>
      <figure>
        <iframe data-src="https://twitter.com/bartiniPL/status/1203982110597484545" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Nie wiedziałem, że polska prawica jest jakoś szczególnie przeciwna temu, żeby stanowiska obejmowali 34-latkowie? Tak się np. składa, że to z prawicy pochodzi najmłodszy prezydent w historii Polski, i to jeden z najmłodszych na świecie.</blockquote>
      <figure>
        <iframe data-src="https://twitter.com/Vibovitsch/status/1204012332592107520" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>kpc/Twitter/PAP</p>
    </article>
  </body>
</html>