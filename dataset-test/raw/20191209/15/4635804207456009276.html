<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/uzun-zamandir-beklenen-aquaman-2-mujdesi/"/>
    <meta property="og:site_name" content="LOG"/>
    <meta property="article:published_time" content="2019-12-09T15:00:01+00:00"/>
    <meta property="og:title" content="Uzun zamandır beklenen Aquaman 2 müjdesi"/>
    <meta property="og:description" content="DC uyarlaması Aquaman 2 projesi resmiyet kazandı. Sonunda filmin vizyon tarihi netlik kazandı. Hayranlar da rahat bir nefes aldı."/>
  </head>
  <body>
    <article>
      <h1>Uzun zamandır beklenen Aquaman 2 müjdesi</h1>
      <address><time datetime="2019-12-09T15:00:01+00:00">09 Dec 2019, 15:00</time> by <a rel="author">Billur YASA</a></address>
      <p>DC hayranları uzun zamandır <b>Aquaman 2</b> projesinin resmiyet kazanmasını bekliyordu. Sonunda filmin vizyon tarihi netlik kazandı. Hayranlar da rahat bir nefes aldı.</p>
      <p>Bildiğiniz gibi başrollerini <b>Jason Momoa </b>ve<b> Amber Heard</b>‘ün paylaştığı Aquaman’i seyrettik. Normalde pek heyecan uyandırmayan bir proje olmasına rağmen bu filmin Warner Bros. stüdyoları için büyük bir başarıya dönüşmesine şahit olduk. Bu başarının ardında da filmin yönetmeni<b> James Wan</b> yer alıyordu. Su altı sahnelerinin inanılmaz başarılı olması Aquaman’in öne çıkmasına yardımcı oldu. Bu sayede filmin gişe hasılatı 1 milyar doları aştı. O zamandan bu yana devam filminin geleceğini tahmin ediyorduk. Hem James Wan’ın hem Jason Momoa’nın açıklamaları bu konuda görüşmelerin devam ettiğini gözler önüne seriyordu. Ancak proje bir türlü resmiyet kazanmamıştı. Bu belirsizlik artık son buldu.</p>
      <h3>Aquaman 2 müjdesi</h3>
      <p>São Paulo’da düzenlenen Comic Con Experience CCXP ile birlikte Warner Bros. stüdyoları beklenen açıklamayı <a href="https://www.cinemablend.com/news/2485749/when-aquaman-2-should-finally-start-filming">yaptı</a>. Aquaman 2 filminin yolda olduğu açıklandı. Projenin vizyon tarihi de <b>16 Aralık 2022</b> olarak duyuruldu. Bu da ikinci filmin çekimlerine yakın zamanda başlanacağı anlamına geliyor. 2022 beklediğimiz kadar erken bir tarih olmasa da, Aquaman’in hakkıyla beyaz perdeye taşınması için gerekli bir süreç. Özellikle su altı sahnelerinin gerçekçi olabilmesi için çok emek harcandığını biliyoruz.</p>
      <p>Yönetmen koltuğunda James Wan oturacak. Jason Momoa, Amber Heard, Yahya Abdul-Mateen II ve Patrick Wilson gibi isimler de geri dönecek. Bakalım onlara başka kimler eşlik edecek.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/yeni-ryan-reynolds-filmi-free-guyin-ilk-fragmani-izle/"/>
      </related>
    </article>
  </body>
</html>