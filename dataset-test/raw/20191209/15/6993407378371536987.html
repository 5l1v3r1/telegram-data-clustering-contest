<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/usada-tygard-doping-rossiya/30316215.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T15:58:44+00:00"/>
    <meta property="og:title" content="Антидопінгова установа США USADA виступає проти права Росії на апеляцію"/>
    <meta property="og:description" content="«Захист прав чистих атлетів продовжує бути невизначеним» – Тревіс Тайгарт"/>
  </head>
  <body>
    <article>
      <h1>Антидопінгова установа США USADA виступає проти права Росії на апеляцію</h1>
      <address><time datetime="2019-12-09T15:58:44+00:00">09 Dec 2019, 15:58</time> by <a rel="author" href="https://www.radiosvoboda.org/author/%D0%B3%D0%BE%D0%BB%D0%BE%D1%81-%D0%B0%D0%BC%D0%B5%D1%80%D0%B8%D0%BA%D0%B8/v_u_qq" target="_blank">Голос Америки</a></address>
      <p>
        <b>Антидопінгова установа США USADA різко відреагувала заявою на рішення виконавчого комітету світової антидопінгової <a href="https://www.usada.org/statement/travis-tygart-statement-wada-executive-committee-russia-decision/">установи </a>ВАДА, який одноголосно проголосував за чотирьохрічну заборону для Росії на участь у світовому спорті, а також обмеження участі спортсменів та команд з Росії в Олімпійських іграх у Токіо наступного року. Асоціація США виступає проти того, що Росія отримала право на апеляцію рішення ВАДА.</b>
      </p>
      <p>Антидопінгова установа США <b>USADA</b> вважає, що наявність у Росії права подавати апеляцію на рішення <b>ВАДА</b>, залишає й надалі невеним становище чесних спортсменів, які досягають результатів у спорті виснажливими тренуваннями, наполегливістю та відданістю. Оскільки Росія може подати апеляцію і у разі позитивного результату повернути своїх «нечистих» атлетів до участі у світових першостях і Олміпійських іграх.</p>
      <aside>Дозволити Росії уникнути повної заборони – це ще один руйнівний удар по чистим атлетам, спортивній сумлінності та верховенству права<cite>Тайгарт</cite></aside>
      <p>«Захист прав чистих атлетів продовжує бути невизначеним, адже видається очевидним з позиції <b>МОК</b>, що попри розмови про те, що вони виконують правила ВАДА, вони справді дотримуються домовленостей своїх зустрічей за зачиненими дверима, проведених перед сьогоднішньою зустріччю, щоб створити шлях для апеляції рішення в Суді спортивного арбітражу», – мовиться у заяві виконавчого директора USADA <b>Тревіса Тайгарта</b>.</p>
      <p>Порушникам з Росії неодноразово надавали можливість вчинити вірно, зауважив Тайгерт.</p>
      <p>«Дозволити Росії уникнути повної заборони – це ще один руйнівний удар по чистим атлетам, спортивній сумлінності та верховенству права», – йдеться у заяві.</p>
      <p>
        <b>Чому ввели обмеження для російських спортсменів?</b>
      </p>
      <p>Причиною запровадження обмеження ВАДА стало виявленння маніпуляцій Росією лабораторними даними результатів допінг-проб, наданих ВАДА в рамках врегулювання питань, що піднімались в попередньому розслідуванні, щоб приховати провалені допінг-проби російських спортсменів.</p>
      <p>Скандали навколо допінг-проб російських спортсменів почалися з 2015 року, коли комісія ВАДА виявила докази масштабного використання допінгу російськими спортсменами.</p>
      <p>
        <b>Що зробив ВК Всесвітнього антидопінгового агентства</b>
      </p>
      <p>Виконавчий комітет Всесвітнього антидопінгового агентства на чотири роки позбавив Росію права брати участь у великих міжнародних змаганнях, зокрема Олімпіадах та чемпіонатах світу.</p>
      <p>Таким чином виконком схвалив рекомендації Комітету щодо відповідності цієї організації. Рішення ухвалили одноголосно.</p>
      <p>Причиною санкцій стали масштабні допінгові порушення в російському спорті, зокрема спроби внести зміни в базу даних Московської антидопінгової лабораторії.</p>
      <figure>
        <iframe src="https://www.youtube.com/embed/pzglYSU6AGM" width="640" height="360" data-service="Youtube" scrolling="no"/>
      </figure>
      <p>Комітет з контролю дотримання вимог <a href="https://www.radiosvoboda.org/a/news-komitet-wada-proponuie-zaboronyty-rosii-uchast-v-olimpiadi/30291720.html">радив ВАДА</a> надіслати РУСАДА формальне повідомлення про визнання російської установи такою, що не виконала цієї вимоги, і, як наслідок цього визнання, низки заходів, наприклад:</p>
      <ul>
        <li>ніхто з членів російського уряду не зможе увійти до складу будь-яких рад чи комітетів установ, які виконують Кодекс ВАДА</li>
        <li>члени та представники російського уряду не зможуть брати участь у літніх та зимових Юнацьких Олімпійських іграх, Олімпійських та Паралімпійських іграх, будь-яких інших подіях, які влаштовують організатори великих заходів, та будь-яких світових чемпіонатах, які санкціонує будь-яка установа, що виконує умови ВАДА протягом наступного чотирирічного періоду (до цього переліку входять Олімпійські ігри 2020 року)</li>
        <li>Росія не зможе приймати в себе жодну з подій, пов’язаних із великими спортивними заходами, протягом чотирьох років; в разі, якщо таке право в неї вже було, воно має бути відкликане</li>
        <li>російський прапор не може з’являтися на великих спортивних подіях протягом чотирьох років</li>
        <li>Росія не може претендувати на те, щоб приймати в себе Олімпійські чи Паралімпійські ігри 2032 року</li>
        <li>«чисті» російські спортсмени зможуть брати участь у змаганнях лише під нейтральним прапором</li>
      </ul>
      <p>Якщо виконавчий комітет ВАДА пристане на ці рекомендації, РУСАДА отримає формальне сповіщення і матиме 21 день на те, щоб його прийняти. Інші зацікавлені сторони також можуть звернутися до суду в Лозанні, рішення якого будуть обов’язковими для Міжнародного олімпійського комітету та інших спортивних органів.</p>
      <p>Міністр закордонних справ Сергій Лавров заявляв, що таким чином Захід робить ще одне зусилля, щоб відштовхнути Росії.</p>
      <p>«Є ті, хто хоче поставити Росію в оборонну позицію, звинувачуючи майже у всьому у будь-якій сфері міжнародного життя – конфлікти, економіка, енергетика, газопроводи, продаж зброї», – сказав Лавров.</p>
      <p>Однак глава РУСАДА <b>Юрій Ганус</b> назвав запропоновані покарання «виправданими».</p>
      <p>Теперішні обмеження нагадують ті, які були в силі для російських спортсменів під час ігор в Південній Кореї 2018 року.</p>
    </article>
  </body>
</html>