<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/legolari-ayirmak-icin-yapay-zekali-makine-h81393.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:24:46+00:00"/>
    <meta property="og:title" content="Yapay Zeka LEGO Sınıflandırma Makinesi Yapıldı"/>
    <meta property="og:description" content="Daniel West isimli bir geliştirici, tek görevi LEGO'ları birbirinden ayırmak olan yapay zeka destekli bir makine geliştirdi."/>
  </head>
  <body>
    <article>
      <h1>Yapay Zeka LEGO Sınıflandırma Makinesi Yapıldı</h1>
      <h2>LEGO’larla bir şeyler inşa etmek birçok insan için keyifli şeylerden birisi. Ama bazen sayısı binleri bulan LEGO parçalarını ayırmak çok zor olabiliyor. Daniel West isimli bir geliştirici, bu sorunu aşmak için yapay zeka kullanan bir makine geliştirdi.</h2>
      <address><time datetime="2019-12-09T15:24:46+00:00">09 Dec 2019, 15:24</time> by <a rel="author" href="https://www.webtekno.com/yazar/chnylmz" target="_blank">Mustafa Cihan Yılmaz</a></address>
      <p>LEGO, çok uzun zamandır insanların <b>eğlenmek </b>ve bir şeyler inşa etmek için kullandıkları araçlardan biri. LEGO’larla bir şeyler inşa etmek keyifli olduğu kadar, LEGO parçalarını şekillerine göre ayırmak da uğraştırıcı. </p>
      <p>Bazı insanlar, daha önce LEGO’ları şekillerine göre ayırmak için makineler yapmayı denediler. Ancak yapılan <b>makineler</b> istenen düzeyde başarılı olmadı. <b>Daniel West</b> isimli geliştirici ise bütün zorlukları aşarak Evrensel LEGO Sınıflandırma Makinesi ismini verdiği bir LEGO ayırma makinesi geliştirdi. Daniel West’in geliştirdiği, LEGO sınıflandırma makinesi 2 saniyede bir gelen LEGO parçalarını sınıflandırmak için en geniş endeksli <b>yapay zekayı</b> kullanıyor. </p>
      <p>Daniel West tarafından geliştirilen <b>Evrensel LEGO Sınıflandırma Makinesi’ni </b>(Universal LEGO Sorting Machine) benzerleri karşısında rakipsiz kılan şey, Evrişimli Sinirsel Ağ (Convolutional Neural Network) denilen bir konsepti kullanmasıdır. Bu şekilde geliştirilen makine, farklı şekillerde konumlandırılmış olsa bile, şimdiye kadar üretilmiş bütün LEGO parçalarını öğrenmek ve tanımak için mevcut veri tabanlarını kullanır. Bu, yaklaşık 15 milyondan fazla 3 boyutlu görüntü demek. </p>
      <h3>LEGO'ları ayırmak için LEGO'lardan makine üretildi</h3>
      <figure>
        <img src="https://www.webtekno.com/images/editor/default/0002/33/5d0f5b3658d95c361c42e98b584dde15ac5c18dd.jpeg"/>
      </figure>
      <p>LEGO sınıflandırıcı makinenin geliştiricisi Daniel West, geliştirdiği makinenin altı LEGO motoru da dahil olmak üzere 10.000 LEGO motorundan yapıldığını tahmin ediyor. Kullanılan LEGO parçalarının yanında dokuz tane servo motor ve bir <b>Raspberry Pi</b> çip, makinenin inşasında kullanıldı. Evrensel LEGO Sınıflandırma Makinesi, üç modüle ayrılmıştır: parça ayırma, parça tarama ve dağıtım. </p>
      <p>Daniel West, LEGO sınıflandırıcı bu makineyi yapma fikrini, YouTube’da gördüğü <b>makine yapım çalışmalarından</b> yola çıkarak buldu. Ancak makinen geliştirilmesi, 2016 yılında üniversitede bilgisayar vizyonu dersi alana kadar bekledi. Üniversitede aldığı dersin ardından West, makineyi geliştirmeye başladı. Ancak makinenin ilk versiyonları başarısız oldu. </p>
      <p>Makinenin mekanik kısmının yapılması yaklaşık 6 ay sürdü. 6 aylık mekanik inşanın ardından, makinenin <b>programlanması için</b> 2.5 yıllık bir zaman gerekti. West, makinenin programlanması için Python’ın yanında makine öğrenme için Tensorflow kütüphanesini de kullandı. </p>
      <figure>
        <img src="https://www.webtekno.com/images/editor/default/0002/33/e178f80b73499a7a6a057854df7e8f5b23cbaf68.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/lego-ile-yapildigina-inanamayacaginiz-10-sey-h73192.html">Lego ile Yapıldığına İnanamayacağınız 10 Şey</a>
      </p>
      <p>Daniel West, LEGO sınıflandırma makinesini yaparken karmaşık sorunları çözmek için LEGO tarafından üretilen elektroniklerin <b>yeterli olamayacağını</b> fark etti. LEGO’nun olanakları sonsuzmuş gibi görünmesine rağmen makinenin gelişimi daha <b>profesyonel teknolojileri</b> gerektiriyor. Örneğin, parçaların tanınması için yüksek çözünürlüklü kamera ve özel bir taşıma bandı gerekiyordu. Daniel, bu sorunları şimdilik aşmış görünüyor. </p>
      <p>LEGO sınıflandırıcı makinenin geliştiricisi Daniel West, çalışmasını <b>geliştirmeye</b> devam ediyor. West, konu hakkında birkaç makale yazdı. West, hatta LEGO sınıflandırıcı makine hakkında akademik bir makale de yazmak istiyor. Daniel West, Evrensel LEGO Sınıflandırıcı Makinesi’nin mekanik planlarını paylaşmak konusunda kararsız. Ancak West, makinede kullandığı programı açık kaynak veri setine dönüştürmeyi amaçlıyor. </p>
      <figure>
        <iframe src="https://www.youtube.com/embed/04JkdHEX3Yk" width="700" height="500" data-service="Youtube" scrolling="no"/>
      </figure>
      <p><b>Kaynak : </b>https://www.brothers-brick.com/2019/12/06/this-fan-created-the-ultimate-lego-brick-sorting-machine-powered-by-ai-exclusive-feature/</p>
    </article>
  </body>
</html>