<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/evropeyskata-kosmicheska-agentsiya-podgotvya-pochistvane-na-kosmicheski-bokluk.html"/>
    <meta property="og:site_name" content="News.bg"/>
    <meta property="article:published_time" content="2019-12-09T15:27:57+00:00"/>
    <meta property="og:title" content="Европейската космическа агенция подготвя почистване на космически боклук"/>
    <meta property="og:description" content="Искат да премахнат 3000 неработещи сателита, нов пазар за обслужване в орбита"/>
  </head>
  <body>
    <article>
      <h1>Европейската космическа агенция подготвя почистване на космически боклук</h1>
      <address>
        <time datetime="2019-12-09T15:27:57+00:00">09 Dec 2019, 15:27</time>
      </address>
      <p><b>Първата космическа мисия</b> <b>за премахване</b> на изкуствени <b>отломки от орбитата на Земята</b> се очаква да стартира през 2025 г. като част от инициатива, която би могла <b>да почисти повече от 3000 неработещи сателита</b>, съобщава "Блумбърг".</p>
      <p>Швейцарски <b>стартъп е избран за мисията</b> от Европейската космическа агенция след конкурс, съобщи ESA на своя уебсайт.</p>
      <p>ESA допълва, че фирмата се заеме с проекта <b>през март, след като представи окончателни предложения</b>, като първоначалният договор е насочен към създаване на <b>нов пазар за отстраняване на отпадъци и обслужване в орбита</b>.</p>
      <p>"Представете си<b> колко опасно би било плаването в открито море</b>, ако <b>всички кораби, които някога са били изгубени в историята, все още се носят над водата</b>", коментира генералният директор на ESA Ян Вьорнер.</p>
      <p>"Това е <b>настоящата ситуация в орбита и не може да позволим да продължи</b>", допълва той.</p>
      <p><b>Стартъпът</b> Clearspace е <b>основан от изследователи от Федералния институт по технологии </b><b>Лозана</b> EPFL. Главният изпълнителен директор Люк Пигет обяснява, че <b>премахването на космическите отпадъци става все по-належащо</b> с бъдещото изстрелване на клъстери от стотици или дори хиляди спътници.</p>
      <p>В Космоса <b>има почти 2000 работещи спътника</b> в сравнение с 3000 неарботещи, коментира ESA.</p>
      <p><b>Като се включат и всички отломки</b>, има около <b>21 000 с размер най-малко 10 сантиметра</b>, според американската военна агенция за разузнаване.</p>
    </article>
  </body>
</html>