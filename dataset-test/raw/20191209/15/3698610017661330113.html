<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zelenskiy-pidpisav-ostanniy-zakon-neobhidniy-dlya-viddilennya-operatora-gts-332351_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T15:18:00+00:00"/>
    <meta property="og:title" content="Зеленський підписав останній закон, необхідний для відділення &quot;Оператора ГТС&quot;"/>
    <meta property="og:description" content="Депутати підтримали документ 3 грудня."/>
  </head>
  <body>
    <article>
      <h1>Зеленський підписав останній закон, необхідний для відділення "Оператора ГТС"</h1>
      <h2>Депутати підтримали документ 3 грудня.</h2>
      <address>
        <time datetime="2019-12-09T15:18:00+00:00">09 Dec 2019, 15:18</time>
      </address>
      <p>Президент Володимир Зелнський підписав останній закон, яким процес передачі ГТС України від "Нафтогазу" до новоутвореного "Оператору ГТС" буде закінчено. Цим законом – Про внесення змін до розділу ХХ "Перехідні положення" Податкового кодексу України щодо створення умов для забезпечення виконання зобов'язань України щодо відокремлення діяльності з транспортування природного газу, - <b><a href="https://dt.ua/ECONOMICS/rada-zvilnila-vid-pdv-operaciyi-u-ramkah-proceduri-anbandlingu-331776_.html">"Оператор ГТС" звільняється від сплати ПДВ</a>.</b> Про це повідомляє прес-служба Офісу президента.</p>
      <p>"Крім того, згідно з документом, тимчасово, до 1 січня 2021 року не вважаються поставкою товарів (послуг) операції з надання (передачі) і повернення за договором позики природного газу, що використовується для забезпечення діяльності з транспортування природного газу магістральними газопроводами", - йдеться в повідомленні.</p>
      <p>Нагадаємо, що 3 грудня депутати підтримали законопроект 2359-1, який звільняє від сплати ПДВ операції з передачі новому оператору газотранспортної системи (ГТС) майна, необхідного для транспортування газу. "За" були 328 парламентаріїв.</p>
      <p> </p>
      <p>31 жовтня Рада ухвалила у другому читанні і в цілому законопроєкт, необхідний для <a href="https://dt.ua/POLITICS/rada-uhvalila-u-drugomu-chitanni-zakonoproekt-pro-anbandling-gts-328049_.html"><b>відділення від "Нафтогазу" діяльності з транспортування газу</b></a>, сертифікації нового незалежного оператора газотранспортної системи та створення умов для укладення транзитного контракту з "Газпромом" за європейськими правилами.</p>
      <p>18 вересня уряд оновив план анбандлінгу "Нафтогазу". Новим оператором ГТС буде ТОВ "Оператор газотранспортної системи України", яке зараз є 100% "дочкою" "Укртрансгазу". Новий оператор зможе повноцінно запрацювати із січня 2020 року.</p>
      <p>Модель анбандлінгу відповідає вимогам Третього енергопакету, що відкриває дорогу для підписання нового транзитного договору згідно з європейськими правилами. Діючий транзитний контракт між "Нафтогазом" і "Газпромом" закінчується 1 січня 2020 року.</p>
      <p>Докладніше <b><a href="https://dt.ua/energy_market/gts-slozami-ne-zaradish-328182_.html">читайте в матеріалі Алли Єрьоменко "ГТС слізьми не зарадиш"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>