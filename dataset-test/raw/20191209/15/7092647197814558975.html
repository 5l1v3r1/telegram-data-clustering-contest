<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/40012/%D9%85%D9%88%D8%AA%D9%88%D8%B1-%D8%A7%D9%84%D9%82%D8%A7%DB%8C%DB%8C-%D8%A7%D8%B3%D8%A7%D8%B3%D8%A7-%DB%8C%DA%A9-%D8%AA%D8%B1%D8%A7%D9%86%D8%B3%D9%81%D9%88%D8%B1%D9%85%D8%A7%D8%AA%D9%88%D8%B1-%D8%A7%D8%B3%D8%AA-%D8%A7%D9%85%D8%A7-%D8%AA%D9%81%D8%A7%D9%88%D8%AA-%D8%AF%D8%B1-%DA%A9%D8%AC%D8%A7%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-12-09T15:43:00+00:00"/>
    <meta property="og:title" content="موتور القایی اساسا یک ترانسفورماتور است، اما تفاوت در کجاست؟"/>
    <meta property="og:description" content="موتور القایی در واقع یک ترانسفورماتور است که در آن استاتور نقش اولیه را دارد و روتور نیز اتصال کوتاه شده است. این مطلب بویژه زمانیکه روتور ساکن باشد، واضح است. جریان روتور منجر به ایجاد شاری می‌گردد که در خلاف جهت است و تمایل دارد تا شار استاتور را تضعیف نماید و این مطلب باعث می‌شود تا جریان بیشتری از سیم پیچ استاتور عبور نماید مانند آنکه افزایش جریان ثانویه ترانسفورماتور باعث افزایش جریان اولیه می‌گردد."/>
  </head>
  <body>
    <article>
      <h1>موتور القایی اساسا یک ترانسفورماتور است، اما تفاوت در کجاست؟</h1>
      <address><time datetime="2019-12-09T15:43:00+00:00">09 Dec 2019, 15:43</time> by <a rel="author">پایگاه خبری صنعت برق - برق نیوز BarghNews</a></address>
      <p><i>موتور القایی در واقع یک ترانسفورماتور است که در آن استاتور نقش اولیه را دارد و روتور نیز اتصال کوتاه شده است. این مطلب بویژه زمانیکه روتور ساکن باشد، واضح است. جریان روتور منجر به ایجاد شاری می‌گردد که در خلاف جهت است و تمایل دارد تا شار استاتور را تضعیف نماید و این مطلب باعث می‌شود تا جریان بیشتری از سیم پیچ استاتور عبور نماید مانند آنکه افزایش جریان ثانویه ترانسفورماتور باعث افزایش جریان اولیه می‌گردد. </i><b>سرویس آموزش و آزمون <a href="https://barghnews.com/">برق نیوز</a></b>، موتور القایی در واقع یک ترانسفورماتور است که در آن استاتور نقش اولیه را دارد و روتور نیز اتصال کوتاه شده است. این مطلب بویژه زمانیکه روتور ساکن باشد، واضح است. جریان روتور منجر به ایجاد شاری می‌گردد که در خلاف جهت است و تمایل دارد تا شار استاتور را تضعیف نماید و این مطلب باعث می‌شود تا جریان بیشتری از سیم پیچ استاتور عبور نماید مانند آنکه افزایش جریان ثانویه ترانسفورماتور باعث افزایش جریان اولیه می‌گردد. بیشتر اوقات بررسی موتور القایی همانند ترانسفورماتور انجام می‌گیرد ثانویه اتصال کوتاه شده به صورت دوار در نظر گرفته می‌شود.<br/>توجه نمایید که اصول کار ترانسفورماتور و موتور القایی یکی است که در واقع بر اساس قانون القای الکترومغناطیسی فارادی یا القای متقابل می‌باشد. <br/><b>تفاوت بین موتور القایی و ترانسفورماتور</b><br/><br/>پس تفاوت بین ترانسفورماتور و موتور القایی چیست در حالیکه اصول بهره برداری هر دو ماشین یکی است؟</p>
      <figure>
        <img src="https://barghnews.com/files/fa/news/1398/9/18/84937_624.jpg"/>
      </figure>
      <p>ترانسفورماتور یک دستگاه استاتیک است در حالیکه موتور یک ماشین دینامیکی است و شامل بخش‌های متحرک می‌باشد. ترانسفورماتور توان الکتریکی را از یک مدار به مدار دیگر انتقال می‌دهد بدون آنکه فرکانس تغذیه را تغییر دهد. به بیان دیگر تنها سطح ولتاژ و جریان را افزایش یا کاهش می‌دهد، در حالیکه موتور القایی توان الکتریکی را به توان مکانیکی تبدیل می‌کند. در ترانسفورماتور، فرکانس EMF القایی و جریان ثانویه برابر با فرکانس منبع تغذیه است، به عبارت دیگر فرکانس اولیه و ثانویه ثابت است در حالیکه در موتور القایی، فرکانس EMF و جریان بر روی استاتور ثابت می‌ماند و فرکانس روتور متغیر است که به لغزش بستگی دارد و لغزش نیز به بار موتور وابسته است. فرکانس EMF القایی روتور برابر است با لغزش ضربدر فرکانس استاتور. در ترانسفورماتور، انرژی ورودی و خروجی (اولیه و ثانویه) به شکل انرژی الکتریکی است در حالی که در موتور انرژی منبع در روتور به شکل الکتریکی است و انرژی استاتور به شکل مکانیکی تبدیل می‌گردد. ترانسفورماتور ماشینی با شار متغیر است در حالیکه موتور القایی ماشینی با شار دوار است. در ترانسفورماتور بیشتر از هسته آهنی فرومغناطیس به عنوان واسطی برای عبور شار از اولیه به ثانویه استفاده می‌شود در حالیکه در یک موتور القایی، از فاصله هوایی بیم روتور و استاتور بدین منظور استفاده می‌شود. ترانسفورماتور قادر است در هر نوع ضریب توانی بسته به بار کار کند، اما موتور القایی در ضریب توان پسفاز کار می‌کند، زیرا برای مغناطیسی نمودن روتور در حالت راه اندازی، جریان پسفاز می‌کشد. بازده ترانسفورماتور همواره بیشتر از بازده موتور القایی است، زیرا در ترانسفورماتور هیچ بخش متحرکی وجود ندارد در حالیکه در یک موتور القایی تلفات مکانیکی وجود دارد، زیرا این ماشین مانند ترانسفورماتور استاتیک نیست.   منبع: ماه صنعت لینک کوتاه <a href="https://barghnews.com/000APM"/> کپی لینک</p>
    </article>
  </body>
</html>