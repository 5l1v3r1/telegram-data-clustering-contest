<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/krvavata-kasapnitsa-kray-rebrkovo-vze-oshche-edna-zhertva_news714018.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T15:22:00+00:00"/>
    <meta property="og:title" content="Кървавата касапница край Ребърково взе още една жертва"/>
    <meta property="og:description" content="При жестокия сблъсък на място загина 57-годишната водачка на колата от Плевен, а баща й беше закаран в спешното отделение в Мездра"/>
  </head>
  <body>
    <article>
      <h1>Кървавата касапница край Ребърково взе още една жертва</h1>
      <h2>При жестокия сблъсък на място загина 57-годишната водачка на колата от Плевен, а баща й беше закаран в спешното отделение в Мездра</h2>
      <address>
        <time datetime="2019-12-09T15:22:00+00:00">09 Dec 2019, 15:22</time>
      </address>
      <p>https://blitz.bg/intsidenti/katastrofi/krvavata-kasapnitsa-kray-rebrkovo-vze-oshche-edna-zhertva_news714018.html Blitz.bg</p>
      <figure>
        <img src="https://static.blitz.bg/documents/thumbnails/730/201912/1575897637-37bf7ede2b5342706fe37363cc447b56.jpg"/>
      </figure>
      <p><b>Има и втора жертва на зверската катастрофа на международния път Е-79 между Мездра и Ботевград.Тежкият инцидент между лек автомобил „Шкода“ с врачанска регистрация и камион „Мерцедес“ стана в четвъртък следобед край село Ребърково. </b><br/><br/>При жестокия сблъсък на място загина 57-годишната водачка на колата от Плевен, а баща й беше закаран в спешното отделение в Мездра. Раненият дядо бил прегледан и транспортиран към областния център за лечение. <br/><br/>Заради тежките травми обаче, несъвместими с живота, същата вечер в хирургичното отделение на врачанската болница е починал и бащата на шофьорката. Веднага след удара 82-годишният мъж бил в добро общо състояние, но по-късно то се влошило и той издъхнал, пише BulNews.<br/><br/>Загиналите баща и дъщеря са били погребани в събота в плевенско село.</p>
    </article>
  </body>
</html>