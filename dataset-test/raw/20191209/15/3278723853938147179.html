<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2118823"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Деца и ученици от Видин за втора поредна година ще се включат в инициативата &quot;Алея на елхите&quot;"/>
    <meta property="og:description" content="Видин, 9 декември /Валери Недялков, БТА/ За втора поредна година във Видин деца и ученици ще се включат в инициативата &quot;Коледни елхи на видинските деца и младежи&quot;, съобщават от общината. За целта са осигурени 22 естествени елхи, които ще бъдат подредени в алея на елхите в пространството около катедралния храм &quot;Св.Димитър&quot;. Инициативата е на Регионалното управление на образованието, съвместно с община Видин. Деца и ученици от видински училища ще украсяват елхите, подредени в коледна алея, с изработени от тях играчки и ще отправят своите коледни пожелания към всички жители на областта. Официалното откриване на инициативата &quot;Коледни елхи на видинските деца и младежи&quot; ще даде утре зам.-кметът на Видин Борислав Бориславова от 11:30 часа в алеята до храм &quot;Св. Димитър&quot;. /МХ/"/>
  </head>
  <body>
    <article>
      <h1>Деца и ученици от Видин за втора поредна година ще се включат в инициативата "Алея на елхите"</h1>
      <address>
        <time datetime="2019-12-09T15:28:00+00:00">09 Dec 2019, 15:28</time>
      </address>
      <p>BOBSTH 15:29:31 09-12-2019</p>
      <p>MH1526BO.024</p>
      <p>Видин - алея на елхите - инициатива</p>
      <p>Деца и ученици от Видин за втора поредна година ще се включат в инициативата "Алея на елхите"</p>
      <p>Видин, 9 декември /Валери Недялков, БТА/</p>
      <p>За втора поредна година във Видин деца и ученици ще се включат в инициативата "Коледни елхи на видинските деца и младежи", съобщават от общината. За целта са осигурени 22 естествени елхи, които ще бъдат подредени в алея на елхите в пространството около катедралния храм "Св.Димитър".</p>
      <p>Инициативата е на Регионалното управление на образованието, съвместно с община Видин. Деца и ученици от видински училища ще украсяват елхите, подредени в коледна алея, с изработени от тях играчки и ще отправят своите коледни пожелания към всички жители на областта. Официалното откриване на инициативата "Коледни елхи на видинските деца и младежи" ще даде утре зам.-кметът на Видин Борислав Бориславова от 11:30 часа в алеята до храм "Св. Димитър".</p>
      <p>/МХ/</p>
    </article>
  </body>
</html>