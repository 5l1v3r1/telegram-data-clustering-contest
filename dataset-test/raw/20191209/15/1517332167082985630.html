<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/cagliari-dramma-sulla-statale-131-gabriele-muore-nello-scontro-tra-furgone-e-trattore/"/>
    <meta property="og:site_name" content="fanpage.it"/>
    <meta property="article:published_time" content="2019-12-09T15:31:19+00:00"/>
    <meta property="og:title" content="Cagliari, dramma sulla statale 131: Gabriele muore nello scontro tra furgone e trattore"/>
    <meta property="og:description" content="L'incidente stradale si è consumato alle prime luci dell'alba, intorno alle 6, lungo la strada statale 131. La vittima è Gabriele Trincas, 48enne originario di Cagliari ma da tempo residente a Santa Giusta dove il giorno del funerale ci sarà il lutto cittadino. Al volante del furgone con cui effettuava le consegne si è schiantato contro un trattore."/>
  </head>
  <body>
    <article>
      <h1>Cagliari, dramma sulla statale 131: Gabriele muore nello scontro tra furgone e trattore</h1>
      <h2>L’incidente stradale si è consumato alle prime luci dell’alba, intorno alle 6, lungo la strada statale 131. La vittima è Gabriele Trincas, 48enne originario di Cagliari ma da tempo residente a Santa Giusta dove il giorno del funerale ci sarà il lutto cittadino. Al volante del furgone con cui effettuava le consegne si è schiantato contro un trattore.</h2>
      <address><time datetime="2019-12-09T15:31:19+00:00">09 Dec 2019, 15:31</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <p>Tragico <b>incidente stradale</b> nelle prime ore di oggi, lunedì 9 dicembre, i provincia di Cagliari. L'autista di un corriere ha perso la vita dopo esserci <b>schiantato, al volante del furgone</b> col quale effettuava le consegne, <b>contro un trattore</b> che viaggiava nello stesso senso di marcia. La tragedia si è consumata poco dopo l'alba, intorno alle 6, lungo la strada statale 131, al chilometro 8. I due mezzi stavano percorrendo il tratto in zona Sestu e in direzione del capoluogo sardo quando, per motivi ancora tutti da accertare, si sono scontrati violentemente. Un impatto devastante che non ha lasciato scampo all'autista del furgone.<b> La vittima è Gabriele Trincas</b>, 48enne originario di Cagliari ma da tempo residente a Santa Giusta. Per lui inutili i soccorsi medici del 118 allerti dallo stesso conducente del trattore.</p>
      <p>Quando i sanitari sono arrivato sul posto insieme alla polizia stradale a i vigili del fuoco, hanno solo potuto accertare il decesso. Secondo i primi rilievi della polizia, sull'asfalto non ci sarebbero segni di frenata., questo fa ipotizzare un malore o una distrazione ma gli accertamenti son ancora in corso. <b>Illeso invece l'autista del trattore</b>, trasportato in ospedale solo per precauzione. Per consentire i soccorsi il tratto stradale è stato in parte chiuso per diverse ore con conseguenti ripercussioni sul traffico in entrata a Cagliari.</p>
      <p>La notizia della morte dell'autista  è stata accolta con dolore e sconcerto dalla comunità in cui l'uomo viveva che si è stretta attorno alla famiglia. "Gabriele si era trasferito da noi dal 2001, mi capitava di vederlo spesso ritornare, a bordo del suo furgoncino, perché la sua casa si trova dietro i parcheggi del Comune. <b>La sua morte ci addolora,</b> in paese era benvoluto da tutti. È stato uno dei tanti lavoratori sardi che, per un motivo o per un altro, hanno scelto di vivere a Santa Giusta per la sua vicinanza con le grandi strade statali"  ha dichiarato il sindaco di Antonello Figus rivelando che il giorno del funerale ci sarà il <b>lutto cittadino</b>.</p>
    </article>
  </body>
</html>