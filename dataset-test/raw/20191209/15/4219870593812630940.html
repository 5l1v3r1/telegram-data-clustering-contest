<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novosti.rs/vesti/planeta.299.html:835038-Otimao-zrtve-a-onda-se-nad-njima-seksualno-izivljavao-mucio-je-i-decaka-devojke-i-staricu-Serijski-silovatelj-osudjen-na-33-godine-zatvora-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-12-09T15:15:00+00:00"/>
    <meta property="og:title" content="Otimao žrtve, a onda se nad njima seksualno iživljavao, mučio je i dečaka, devojke i staricu: Serijski silovatelj osuđen na 33 godine zatvora (VIDEO)"/>
    <meta property="og:description" content="On se tereti da je tokom aprila i maja ove godine oteo i silovao više osoba"/>
  </head>
  <body>
    <article>
      <h1>Otimao žrtve, a onda se nad njima seksualno iživljavao, mučio je i dečaka, devojke i staricu: Serijski silovatelj osuđen na 33 godine zatvora (VIDEO)</h1>
      <address><time datetime="2019-12-09T15:15:00+00:00">09 Dec 2019, 15:15</time> by <a rel="author">Novosti Online</a></address>
      <p>
        <b>On se tereti da je tokom aprila i maja ove godine oteo i silovao više osoba</b>
      </p>
      <p>Džozef Mekejn (34), serijski silovatelj iz Velike Britanije, osuđen je u ponedeljak na 33 godine doživotne robije, piše "Dejli Mejl".</p>
      <p>Njemu se stavlja na teret 37 krivičnih dela, u kojima je napao 11 žena i dece u dvonedeljnom divljanju a potom je greškom oslobođen iz zatvora.</p>
      <p>On se tereti da je tokom aprila i maja ove godine oteo i silovao više osoba, među kojima je najmlađi bio jedanaestogodišnji dečak, a najstarija žena (71).</p>
      <p>Njegovo divljanje počelo je u aprilu ove godine. On je devojku (21) na izlasku iz kluba uz pretnju nožem ugurao u svoj automobil, naterao je da odu u njen stan i tamo je silovao.</p>
      <p>Nedugo potom, nova žrtva mu je bila dvadesetpetogodišnja devojka koju je presreo na jednoj metro-stanici u Londonu oko ponoći. Nad nesrećnom devojkom se iživljavao 12 sati bez prestanka, a ni žrtva sama ne zna koliko puta ju je silovao.</p>
      <p>Međutim, tu se njegov zločin ne završava. Istog dana oko podneva, dok je u kolima vozio devojku nad kojom se celu noć iživljavao, pokušao je da otme dve sestre koje su same šetale ulicom.</p>
      <related>
        <a href="https://www.novosti.rs/vesti/planeta.299.html:824911-JEZIVO-Silovali-devojku-u-klubu-pa-snimljeni-kako-cestitaju-jedan-drugom-VIDEO"/>
      </related>
      <p>Prema pisanju medija, jednu je uspeo da ugura u automobil, dok se druga otela i uspela da pobegne i potraži pomoć. Dok je policija tragala za njim, on je naizmenično brutalno silovao novu žrtvu i devojku koju je oteo prethodne noći. Žrtve su se spasle tako što je jedna uspela da dograbi staklenu flašu koju je Mekejn držao u kolima i da ga njome udari po glavi.</p>
      <p>Novu žrtvu Mekejn je upoznao deset dana kasnije. Po već "ustaljenom" scenariju naterao ju je da ga odvede njenoj kući, tu ju je vezao, a potom je pred njom silovao njenog 11-godišnjeg sina i 17-godišnju ćerku.</p>
      <p>Devojčica je u jednom trenutku uspela da mu se otme i gola iskoči kroz prozor i pobegne kod komšija. Policija je brzo stigla, ali Mekejn nije uhvaćen.</p>
      <p>Svoje divljanje je nastavio par sati kasnije, kada je kidnapovao staricu (71) u jednoj prodavnici u Ramsbotomu, pola sata posle toga je kidnapovao i devojčicu (13). Mekejn je pola sata kasnije odeto još dve devojčice, obe po 14 godina i strpao ih u automobil starice nad kojom se prethodno seksulano iživljavao.</p>
      <p>Automobil starice je bio prvi dokaz koji je policiju odveo do Mekejna. Prilikom jurnjave sa organima reda, silovatelj se zakucao u bankinu i peške pobegao.</p>
      <p>Ipak, policija ga je pronašla kako se krije na jednom drvetu u blizini mesta nesreće.</p>
      <figure>
        <iframe src="https://www.youtube.com/embed/5MuhDQgXiYk" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="https://www.novosti.rs/vesti/naslovna/republika_srpska/aktuelno.655.html:833647-Pijan-usao-kroz-prozor-udarao-staricu-79-po-glavi-i-telu-nije-uspeo-da-je-siluje-pa-je-naterao-na-bludne-radnje-Odredjen-pritvor-50-godisnjaku"/>
        <a href="https://www.novosti.rs/vesti/planeta.300.html:830566-Smucice-vam-se-zivot-Kamere-snimile-migranta-u-Bosni-kako-siluje-psa"/>
        <a href="https://www.novosti.rs/vesti/srbija.73.html:825417-Region-uzasa-Serija-silovanja-potresa-Rasinski-okrug-manijaci-nasrcu-na-decu-nepokretne-starice-koleginice"/>
        <a href="https://www.novosti.rs/vesti/planeta.299.html:825258-CEKA-GA-DUZI-ZATVOR-NEGO-SILOVATELjA-Ukrajinac-odsekao-penis-coveku-koji-mu-je-silovao-zenu"/>
        <a href="https://www.novosti.rs/vesti/naslovna/republika_srpska/aktuelno.655.html:820984-NASILNIKU-ODREDjEN-PRITVOR-Mladic-20-silovao-staricu"/>
      </related>
    </article>
  </body>
</html>