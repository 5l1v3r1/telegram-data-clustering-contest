<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949561/netflix-grootste-kanshebber-bij-golden-globes"/>
    <meta property="og:site_name" content="Bright.nl"/>
    <meta property="article:published_time" content="2019-12-09T15:59:11+00:00"/>
    <meta property="og:title" content="Netflix grootste kanshebber bij Golden Globes"/>
    <meta property="og:description" content="Netflix kan wel eens flink in de prijzen vallen bij de Golden Globes. Maar liefst zeventien films en series van de streamingdienst zijn genomineerd."/>
  </head>
  <body>
    <article>
      <h6 class="kicker">Awards</h6>
      <h1>Netflix grootste kanshebber bij Golden Globes</h1>
      <address><time datetime="2019-12-09T15:59:11+00:00">09 Dec 2019, 15:59</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>Netflix kan wel eens flink in de prijzen vallen bij de Golden Globes. Maar liefst zeventien films en series van de streamingdienst zijn genomineerd.</b>
      </p>
      <p>Daarmee staat Netflix bovenaan de lijst met kanshebbers, met dubbel zoveel nominaties als de nummer twee. Sony is 'maar' acht keer genomineerd.</p>
      <p>Het forse aantal nominaties is voor een groot deel te danken aan de tragikomedie Marriage Story, die zes keer is genomineerd. Maffiafilm The Irishman van Martin Scorsese maakt vijf keer kans op een prijs.</p>
      <p>Vier van de nominaties gingen naar The Two Popes, een Netflix-film over de verkiezing van paus Franciscus in 2013. In de hoofdrollen van deze film spelen Jonathan Pryce en Anthony Hopkins.</p>
      <h3>Apple TV+</h3>
      <p>Apples streamingdienst ging pas in november dit jaar van start, maar heeft nu al drie nominaties binnengesleept. Dramaserie The Morning Show is genomineerd voor beste tv-serie. Daarnaast maken hoofdrolspeelsters Jennifer Aniston en Reese Witherspoon allebei kans op de prijs voor beste actrice.</p>
      <p>Daarmee lijken online streamingdiensten een bijzonder grote rol te spelen bij de jaarlijkse awardshow. Het is nu nog de vraag of ze de prijzen ook binnen zullen slepen. Dat weten we pas op 6 januari.</p>
      <h3>Negen Netflix-frustraties</h3>
      <figure>
        <iframe src="https://www.youtube.com/embed/OxUNmIRlFdY" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>