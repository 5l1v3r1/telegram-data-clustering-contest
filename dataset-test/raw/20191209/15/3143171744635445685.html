<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/premio-orione-riconoscimento-speciale-allaeronautica-militare.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T15:10:09+00:00"/>
    <meta property="og:title" content="Premio Orione, riconoscimento speciale all’Aeronautica militare"/>
    <meta property="og:description" content="Operando dall’aeroporto di Sigonella, è responsabili del servizio di controllo dello spazio aereo (Csa) su tutta la Sicilia Orientale"/>
  </head>
  <body>
    <article>
      <h1>Premio Orione, riconoscimento speciale all’Aeronautica militare</h1>
      <address><time datetime="2019-12-09T15:10:09+00:00">09 Dec 2019, 15:10</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Operando dall’aeroporto di Sigonella, è responsabili del servizio di controllo dello spazio aereo (Csa) su tutta la Sicilia Orientale</i>
      </p>
      <p><b>MESSINA –</b><i> </i>“Per l’instancabile e costante apporto, il notevole attaccamento al servizio, le peculiari ed elevatissime capacità professionali e la volontà di adattamento ai cambiamenti tecnologi imposti dalle autorità internazionali del settore, i controllori Csa dell’Aeroporto Militare di Sigonella, senza ombra di dubbio, contribuiscono alla difesa nazionale. Ad assistere la Comunità, a salvaguardare la collettività e le attività economiche e sociali dell’area della Sicilia Orientale, dando significativo lustro alla Forza Armata di appartenenza e all’intero sistema Paese della Repubblica Italiana”.</p>
      <p>Questa la motivazione del “Premio Speciale Orione” riconosciuto ai militari dell’Aeronautica Militare che, operando dall’aeroporto di Sigonella, sono responsabili del servizio di controllo dello spazio aereo (Csa) su tutta la Sicilia Orientale.</p>
      <p>A promuovere il premio, la cui denominazione è da ricondurre a “Orione” mitico fondatore della città di Messina, è stata l’Associazione Messinaweb.eu., presieduta da Rosario Fodale, che annualmente assegna il “Premio Orione” a eccellenze del panorama socio culturale della provincia peloritana che si sono distinte nelle varie arti e il “Premio Speciale Orione” a singoli o realtà del Territorio (in particolare Corpi o Forze Armate e similari) che si sono particolarmente distinte nel sociale agendo con grande senso del dovere, altruismo e generosità.</p>
      <p>
        <i>La cerimonia di premiazione della 10ª edizione è avvenuta nell’aula magna dell’Università degli Studi di Messina alla presenza delle varie Autorità cittadine, compreso il sindaco Cateno De Luca. Per l’Aeronautica militare era presente una rappresentanza proveniente da Sigonella.</i>
      </p>
      <p>Il riconoscimento al servizio Csa è stato ritirato dal Tenente Colonnello Maurizio Fanciulli.</p>
    </article>
  </body>
</html>