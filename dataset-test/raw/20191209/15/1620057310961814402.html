<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/transport/01/233366"/>
    <meta property="og:site_name" content="Tamilwin"/>
    <meta property="article:published_time" content="2019-12-09T15:23:12+00:00"/>
    <meta property="og:title" content="அரைசொகுசு பஸ் சேவையை இரத்துச் செய்ய நடவடிக்கை! பயணிகளின் பணத்தை சுரண்டுவதாக குற்றச்சாட்டு"/>
    <meta property="og:description" content="அரை சொகுசு (SEMI LUXURY)பஸ் சேவையை இரத்துச் செய்ய."/>
  </head>
  <body>
    <article>
      <h1>அரைசொகுசு பஸ் சேவையை இரத்துச் செய்ய நடவடிக்கை! பயணிகளின் பணத்தை சுரண்டுவதாக குற்றச்சாட்டு</h1>
      <address><time datetime="2019-12-09T15:23:12+00:00">09 Dec 2019, 15:23</time> by <a rel="author">Vethu, Vethu</a></address>
      <p>அரை சொகுசு (SEMI LUXURY)பஸ் சேவையை இரத்துச் செய்ய நடவடிக்கை மேற்கொள்ளப்படவுள்ளதாக போக்குவரத்து முகாமைத்துவ அமைச்சு தெரிவித்துள்ளது.</p>
      <p>இந்த பஸ் சேவையின் மூலம் பயணிகளுக்கு எந்தவித வசதிகளும் கிடைப்பதில்லை என்பது கண்டறியப்பட்டுள்ளதாக அமைச்சு குறிப்பிட்டுள்ளது.</p>
      <p>தேசிய போக்குவரத்து ஆணைக்குழு சுமார் பத்தாயிரம் பயணிகளை பயன்படுத்தி ஆய்வு ஒன்றை மேற்கொண்டது. அதில் நூறு சதவீதமான பயணிகளும், அரை சொகுசு பஸ் சேவையை இரத்துச் செய்ய வேண்டும் என்ற நிலைப்பாட்டில் உள்ளமை தெரியவந்துள்ளது.</p>
      <p>பல வருடங்களாக செயல்பட்டு வரும் அரை சொகுசு பஸ் சேவையில், பயணிகளுக்கு எந்த வசதிகளும் வழங்காமலும், பணத்தை சுரண்டுவதுமே அதிகளவில் காணப்படுகிறது. இதனையடுத்து அந்த சேவையை இரத்து செய்வது குறித்து போக்குவரத்து அமைச்சு கவனம் செலுத்தியுள்ளது.</p>
      <p>பஸ் வண்டிகளில் ஒலிபரப்படும் பாடல்களினால் ஏற்படும் இரைச்சலை கட்டுப்படுத்த தேவையான ஒழுங்குகளை மேற்கொள்ளுமாறு அமைச்சர் அதிகாரிகளுக்கு பணிப்புரை வழங்கியுள்ளார்.</p>
      <p>அரை செகுசு பஸ் சேவை என்ற பெயரில் மக்களின் பணத்தை கொள்ளையிடும் குறித்த சேவை குறுகிய காலத்துக்குள் முழுமையாக இரத்துச் செய்ய தீர்மானிக்கப்பட்டுள்ளது.</p>
      <p>போக்குவரத்து, மின்சக்தி, சக்திவலு அமைச்சர் மஹிந்த அமரவீர தலைமையில் இடம்பெற்ற பேச்சுவார்த்தையின் பின்னர் இதற்கான தீர்மானம் மேற்கொள்ளப்பட்டுள்ளது.</p>
    </article>
  </body>
</html>