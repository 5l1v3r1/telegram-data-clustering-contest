<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430337-severna-makedonia-i-albania-zapochvat-pregovori-prez-proletta"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:55:00+00:00"/>
    <meta property="og:title" content="Северна Македония и Албания започват преговори през пролетта"/>
    <meta property="og:description" content="Позитивна среща в ЕС"/>
  </head>
  <body>
    <article>
      <h1>Северна Македония и Албания започват преговори през пролетта</h1>
      <address><time datetime="2019-12-09T15:55:00+00:00">09 Dec 2019, 15:55</time> by <a rel="author" href="https://fakti.bg/author/rosen-stoychev" target="_blank">Росен Стойчев</a></address>
      <p>Преговорите за присъединяване на Албания и Северна Македония в ЕС могат да започнат през пролетта. Това заяви европейският комисар по разширяването Оливер Вархели, цитиран от ТАСС.</p>
      <p>Това изявление дойде по време на заседанието на външните министри в Съвета на ЕС. Дебатът се определя като положителен.</p>
      <p>„Днес имахме много добри разговори с външните министри на балканските страни. Дискусията беше положителна и съм сигурен, че ще можем да започнем преговори през пролетта. Мисля, че ще поправим грешката от последния път. Ще дадем дата за преговори на следващата среща на върха“, заяви Вархели.</p>
      <p>Северна Македония и Албания очакваха дата за преговори на последната среща на върха.</p>
      <p>Тогава Франция обяви, че дата трябва да бъде дадена, след като бъде реформирана процедурата по разширяване.</p>
      <p>Очаква се новият състав на върха на ЕС скоро да направи предложение за реформи.</p>
    </article>
  </body>
</html>