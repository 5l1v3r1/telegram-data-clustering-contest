<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-szexualis-buncselekmenyek-felet-migransok-kovetik-el.html"/>
    <meta property="og:site_name" content="Origo"/>
    <meta property="article:published_time" content="2019-12-09T15:39:00+00:00"/>
    <meta property="og:title" content="Migránsok követik el a szexuális bűncselekmények felét"/>
    <meta property="og:description" content="Utasítsák ki az országból a nemi erőszakot elkövetett migránsokat - követeli Marine Le Pen Franciaországban."/>
  </head>
  <body>
    <article>
      <h1>Migránsok követik el a szexuális bűncselekmények felét</h1>
      <address><time datetime="2019-12-09T15:39:00+00:00">09 Dec 2019, 15:39</time> by <a rel="author">Origo</a></address>
      <p>
        <b>Száz nemi erőszakból 42-t migránsok követnek el Olaszországban, és egyre növekszik az ilyen bűncselekmények száma, derül ki az olasz belügyminisztérium legfrissebb adataiból. Franciaországban a szexuális erőszak miatt elítélt migránsok kiutasítását akarja elérni a Nemzeti Tömörülés.</b>
      </p>
      <p>Olaszországban száz erőszakos szexuális cselekményből 42-t migránsok követnek el, derül ki az olasz belügyminisztérium december elején közzétett jelentéséből. A szexuális zaklatás és a könnyebb támadások áldozatai jellemzően az olasz nők (31,3 százalék), míg az úgynevezett „külföldi" (olaszországi tartózkodási engedéllyel nem rendelkező, migráns hátterű) nők körében magasabb a súlyosabb szexuális bűncselekmények, vagyis a nemi erőszak aránya (25,7 százalék), míg az olasz nők 19,6 százalékát érte tavaly nemi erőszak – számolt be az olasz Il Giornale című napilap.</p>
      <figure>
        <iframe data-src="https://twitter.com/LegaNelCuore/status/1083801433244344320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A szexuális erőszak elkövetői túlnyomó részt a nők partnerei, rokonai vagy barátai. 2018-ban az összes regisztrált nemi erőszakot az esetek 62,7 százalékában a partnerek, 9,4 százalékában a barátok és 3,6-ában rokonok követték el.</p>
      <figure>
        <img src="https://cdn.nwmgroups.hu/s/img/i/1912/20191209192.jpg?w=644&amp;h=362"/>
        <figcaption>Egy kongói migráns letartóztatása Riminiben, 2017-ben, miután csoportos nemi erőszakot követett el marokkói és nigériai társaival egy turistanegyedben</figcaption>
      </figure>
      <p>A fizikai erőszakot, például verést, rúgást, harapást szintén többnyire a partnerek vagy volt partnerek követik el. A bevándorlók által elkövetett erőszakos cselekmények összességéből a szexuális bűncselekmények 76,8 százalékot tesznek ki Olaszországban.</p>
      <figure>
        <iframe data-src="https://twitter.com/MLP_officiel/status/1198689423321374720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Franciaországban a Nemzeti Tömörülés azt sürgeti, hogy utasítsák ki az országból a szexuális erőszak miatt elítélt külföldieket. Marine Le Pen, a párt elnöke nemrég egy statisztikával is alátámasztotta érvelésüket az <a href="https://www.lci.fr/population/52-des-auteurs-de-viols-a-paris-sont-etrangers-une-affirmation-relayee-par-le-rn-a-nuancer-2138594.html">LCI hírtelevízió adásában</a>: „Párizsban az erőszakos szexuális cselekmények 52 százalékát külföldiek követték el 2014-ben. Nem a kettős állampolgárokról, hanem a migránsokról beszélek. Ez hatalmas szám, és ha a 2014-ben erőszakoskodó személyek felét visszaküldték volna a származási országukba, a francia nők ma nagyobb biztonságban lennének” – jelentette ki a párt vezetője november végén az LCI hírműsorában.</p>
    </article>
  </body>
</html>