<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/naslidky-vybuhu-na-kulparkivskij-obstezhat-kozhnu-kvartyru-budynku-na-nayavnist-trishhyn/"/>
    <meta property="og:site_name" content="VARTA1"/>
    <meta property="article:published_time" content="2019-12-09T15:11:23+00:00"/>
    <meta property="og:title" content="Наслідки вибуху на Кульпарківській: обстежать кожну квартиру будинку на наявність тріщин"/>
    <meta property="og:description" content="Наслідки вибуху на Кульпарківській: обстежать кожну квартиру будинку на наявність тріщин"/>
  </head>
  <body>
    <article>
      <h1>Наслідки вибуху на Кульпарківській: обстежать кожну квартиру будинку на наявність тріщин</h1>
      <address>
        <time datetime="2019-12-09T15:11:23+00:00">09 Dec 2019, 15:11</time>
      </address>
      <p>Post Views: 3 092</p>
      <p>У житловому будинку на вул. Кульпарківській, 172 продовжують працювати фахівці, які з’ясовують причину вибуху, що призвела до пожежі. Також працівники ЛКП обстежать кожну квартиру будинку на наявність тріщин. Про це повідомив заступник міського голови з питань безпеки міста Сергій Бабак, повідомили у міській раді.</p>
      <p>Сергій Бабак акцентував, що міська влада працює над тим, щоб оперативно виділити кошти на усунення наслідків вибуху.</p>
      <p>Зі слів голови Залізничної РА Ірини Джурик, зараз небезпеки для мешканців уже немає. Внаслідок події <a href="https://varta1.com.ua/z-yavylysya-vidomosti-pro-postrazhdalyh-vnaslidok-pozhezhi-v-bagatopoverhivtsi-foto-video/">постраждав</a> чоловік, який робив ремонт в сусідній квартирі, — він отримав незначні опіки.</p>
      <figure>
        <img src="https://varta1.com.ua/wp-content/uploads/2019/12/78867736_2649253108461631_8486519317179924480_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/78361930_2649253135128295_135078916187488256_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/12/78601787_2649077305145878_3342557679636709376_n.jpg"/>
      </figure>
      <p>«Вибух і пожежа стались на рівні 5-го поверху у підсобному приміщенні. За попередньою інформацією експертів, це вибух бойового пристрою. Зараз на місці події працюють вибухотехніки, які дадуть точний висновок. Також на місці працює поліція, представники райадміністрації. Була локальна пожежа на сходових клітках — її погасили. Внаслідок вибуху, вилетіли всі вікна на сходовій клітці. Загиблих немає. Оперативно будемо робити кошторис на відновлення всіх пошкоджень у під’їзді, і ввечері буде проведено обстеження, чи нема тріщин у квартирах”, — розповів Сергій Бабак, заступник міського голови з питань безпеки міста.</p>
      <p>«Завдано збитків, бо залито 9 поверхів. Зараз працівники ЛКП будуть ходити обстежувати кожну квартиру, чи не трапилось тріщин. Бо це був вибух, від якого сталось загоряння. Небезпеку ліквідовано, мешканці уже розійшлись по своїх квартирах», — зазначила Ірина Джурик, голова Залізничної районної адміністрації.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>