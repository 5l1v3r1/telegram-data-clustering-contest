<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/imoti/430325-v-imota-na-voennite-v-nesebar-nama-duni"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="В имота на военните в Несебър няма дюни"/>
    <meta property="og:description" content="Поземлен имот с идентификатор 51500.510.87 – Несебър по кадастралната карта и кадастралните регистри, находящ се в област Бургас, община Несебър, гр. Несебър, м. „Акротирия“, не попада в природни забележителности – дюни. То"/>
  </head>
  <body>
    <article>
      <h1>В имота на военните в Несебър няма дюни</h1>
      <address><time datetime="2019-12-09T15:23:00+00:00">09 Dec 2019, 15:23</time> by <a rel="author" href="https://fakti.bg/author/milena-bogdanova" target="_blank">Милена Богданова</a></address>
      <p>Поземлен имот с идентификатор 51500.510.87 – Несебър по кадастралната карта и кадастралните регистри, находящ се в област Бургас, община Несебър, гр. Несебър, м. „Акротирия“, не попада в природни забележителности – дюни. Той е с незастроена площ от 31 311 кв.м. За него няма реституционни претенции и няма пречки да бъде обект на бъдещи разпоредителни действия, уточняват от Министерството на отбраната.</p>
      <p>Природните забележителности – дюни са в поземлен имот с идентификатор 51500.510.88 с площ от 7, 981 дка. Този имот е със статут на публична държавна собственост и не подлежи на разпоредителни действия от страна на Министерството на отбраната.</p>
      <p>Посочените два имота са приети в управление на Министерството на отбраната през 2010 г. като освободен войскови район.</p>
      <p>
        <b>
          <a href="https://fakti.bg/bulgaria/burgas">Бургас / България</a>
        </b>
      </p>
    </article>
  </body>
</html>