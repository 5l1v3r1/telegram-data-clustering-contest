<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191209_Megusszak_a_gigabirsagot_a_szinlelt_szerzodessel_foglalkoztatok"/>
    <meta property="og:site_name" content="HVG.hu"/>
    <meta property="article:published_time" content="2019-12-09T15:44:00+00:00"/>
    <meta property="og:title" content="Megússzák a gigabírságot a színlelt szerződéssel foglalkoztatók"/>
    <meta property="og:description" content="Az eredeti szándék ellenére mégsem sújtja majd óriási bírság azokat, akikről egy munkaügyi ellenőrzéskor kiderül, hogy színlelt szerződéssel foglalkoztatnak."/>
  </head>
  <body>
    <article>
      <h1>Megússzák a gigabírságot a színlelt szerződéssel foglalkoztatók</h1>
      <address><time datetime="2019-12-09T15:44:00+00:00">09 Dec 2019, 15:44</time> by <a rel="author">hvg.hu</a></address>
      <p>
        <b>Az eredeti szándék ellenére mégsem sújtja majd óriási bírság azokat, akikről egy munkaügyi ellenőrzéskor kiderül, hogy színlelt szerződéssel foglalkoztatnak.</b>
      </p>
      <p>A jövő évtől <a href="https://hvg.hu/gazdasag/20191202_feketezes_feketemunka_torvenytervezet_kormany_birsag?fbclid=IwAR0jAhDD9mtYF0ivHM1aaq_cR3MhECWJKJ4iPxl2ZsyQvAMhKNDsD0XLa1E">üzent volna a kormány hadat</a> azoknak akik feketén, illetve színlelt szerződés keretében foglalkoztattak munkaadókat. A beadvány alapján a bírságösszeg határait cégméret szerint állapították volna meg és azokat is bírságolták volna, akik a szerződésben foglalt munkabér összegére és a kifizetés határidejére vonatkozó rendelkezéseket sértették meg.</p>
      <blockquote><a href="https://hvg.hu/gazdasag/20191202_feketezes_feketemunka_torvenytervezet_kormany_birsag">A kormány hadat üzent a feketézőknek<br/></a>Nincs több fusizás, erről szól egy friss törvénytervezet.</blockquote>
      <p>Az Ember Erőforrások Minisztériuma (Emmi) a benyújtott törvénytervezet részeként arra tett korábban javaslatot, hogy akár a minimálbér négyszeresére rúgó összegre is bírságolhassák a vétkezőket.</p>
      <p>Azonban a múlt pénteken benyújtott módosító javaslattal a törvényalkotási bizottság lényegében az összes, munkaügyi ellenőrzésekről és bírságokról rendelkező pontját törölte a törvényjavaslatból - írta az <a href="https://mfor.hu/cikkek/makro/megsem-sujtjak-brutal-birsaggal-a-szinlelt-szerzodessel-foglalkoztatokat.html?fbclid=IwAR2fdwAVRjL84V1HK9KqbWLeGLKcy5Nb-BEfHda6uwwx16oCy9mscdGFDbc">mfor.hu</a>. Értesüléseik szerint annyit fűztek hozzá a változtatáshoz, hogy a "a munkaügyi bírság módosítása nem időszerű".</p>
      <p>Több szakértő is úgy értékelte az előterjesztést, hogy a kata szerint adózók ellen léptek fel volna így, a fordulat mögött azonban többen az építőipari ágazati lobbi erejét látják.</p>
      <p>A parlamenti képviselők a héten szavaznak a kérdésről.</p>
    </article>
  </body>
</html>