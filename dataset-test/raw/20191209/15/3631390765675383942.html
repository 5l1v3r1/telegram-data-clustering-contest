<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nrk.no/sognogfjordane/gar-ut-med-atvaring-mot-livsfarlege-piller-1.14815777"/>
    <meta property="og:site_name" content="NRK"/>
    <meta property="article:published_time" content="2019-12-09T15:29:14+00:00"/>
    <meta property="og:title" content="Går ut med åtvaring mot livsfarlege piller"/>
    <meta property="og:description" content="Politiet fleire stader i landet går no ut med ei kraftig åtvaring både til seljarar og kjøparar av ein bestemt type ecstasy-pille som har ført til fleire dødsfall i Storbritannia."/>
  </head>
  <body>
    <article>
      <h1>Går ut med åtvaring mot livsfarlege piller</h1>
      <h2>Politiet fleire stader i landet går no ut med ei kraftig åtvaring både til seljarar og kjøparar av ein bestemt type ecstasy-pille som har ført til fleire dødsfall i Storbritannia.</h2>
      <address><time datetime="2019-12-09T15:29:14+00:00">09 Dec 2019, 15:29</time> by <a rel="author">Geir Bjarte Hjetland</a></address>
      <p><a href="https://www.facebook.com/search/top/?q=politiets%20nettpatrulje%20vest&amp;epa=SEARCH_BOX">Facebook-posten</a> til Vest politidistrikt har blitt delt fleire hundre gongar måndag. Der fortel politiet at det er observert ecstasypiller med trekanta form og ein hovudskalle-logo frå filmen «The Punisher». Også <a href="https://www.facebook.com/PolitietiFolloOstfold/?__tn__=%2Cd%2CP-R&amp;eid=ARAsAam5T3ZsUOQ9CO4XVUDh34kIt3ChoDv68cntZutwSeehHeMPgdqGeIRZ2MERizRXADadfKJv2JdW">Øst politidistrikt</a> har gått ut med åtvaring.</p>
      <p>Piller med denne logoen og forma skal ha ført til overdosar og død. <a href="https://www.bbc.com/news/uk-england-hampshire-48822680">Blant anna fortel BBC om dødsfall knytt til denne spesielle narkotiske pilla.</a></p>
      <p>– Dersom du har fått tak i slike piller, ver snill og destruer dei på ein trygg måte. Ikkje bli ansvarleg for eigen eller andre sin død,</p>
      <p>Fagleiar i Politiet si nettpatrulje, Rune Fimreite, seier til NRK at pillene har vore observerte i aktuelle miljø i Vest politidistrikt.</p>
      <p>– Det har vore dødsfall der desse pillene har blitt tatt. Vi ønsker å åtvare både dei som vil selje desse pillene og dei som kan vere potensielle kjøparar, seier Fimreite.</p>
      <p>Politiet syner til at Tollvesenet har gjort beslag av blå ecstasypiller på veg inn i landet.</p>
      <p>
        <b>Dei åtvarar også foreldre som måtte finne slike piller på guterom eller jenterom.</b>
      </p>
      <p>– Det kan også vere ein far eller mor som kjem over dette på jente- eller guterommet heime, seier Rune Fimreite.</p>
      <p>I Storbritannia har politiet over heile landet gått ut med åtvaringar mot «Punisher-ecstasy», blant anna fordi det er store mengder verkestoff i pillene.</p>
      <p>I 2018 døydde ei 14 år gamal jente frå <a href="https://www.liverpoolecho.co.uk/news/liverpool-news/teenage-girl-killed-mdma-poisoning-15222243">Liverpool-området </a>etter å ha tatt denne typen ecstasy.</p>
      <p>Til Firda seier Fimreite at han ikkje vil utelukke at det no finst slik narkotika i<a href="https://www.firda.no/nyheiter/politi/narkotika/politiet-atvarar-mot-livsfarlege-pillar-kan-finnast-i-sunnfjord/s/5-15-924650?access=granted"> lokalmiljøet.</a></p>
    </article>
  </body>
</html>