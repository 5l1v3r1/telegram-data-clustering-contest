<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/proiectul-privind-pensionarea-anticipata-a-magistratilor-raport-favorabil-in-comisia-juridica-18661730"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T15:10:00+00:00"/>
    <meta property="og:title" content="Proiectul privind pensionarea anticipată a magistraţilor, raport favorabil în Comisia juridică"/>
    <meta property="og:description" content="Comisia juridică a Senatului a dat raport favorabil pentru proiectul privind OUG nr.92/2018 ce aduce modificări în domeniul Justiţiei. Comisia a hotărât prorogarea, până în 2021, a prevederilor privind..."/>
  </head>
  <body>
    <article>
      <h1>Proiectul privind pensionarea anticipată a magistraţilor, raport favorabil în Comisia juridică</h1>
      <h2>Comisia juridică a Senatului a dat raport favorabil pentru proiectul privind OUG nr.92/2018 ce aduce modificări în domeniul Justiţiei. Comisia a hotărât prorogarea, până în 2021, a prevederilor privind pensionarea anticipată a magistraţilor şi a modificat numărul judecătorilor în complete, la trei.</h2>
      <address><time datetime="2019-12-09T15:10:00+00:00">09 Dec 2019, 15:10</time> by <a rel="author" href="https://www.mediafax.ro/autor/elena-crangasu" target="_blank">Elena Crangasu</a></address>
      <p>Comisia juridică a Senatului a apobat, în şedinţa de marţi, proiectul privind Ordonanţa de Urgenţã a Guvernului nr.92/2018 pentru modificarea şi completarea unor acte normative în domeniul justiţiei.</p>
      <p>Raportul a fost adoptat, cu două amendamente, pensionarea anticipată şi complete de trei judecători.</p>
      <p>Astfel, comisia a hotărât prorogarea, până în 2021, prevederile privind pensionarea anticipată a magistraţilor, vechimea minimă de 25 de ani..</p>
      <p>„Articolul V din Ordonanţa de urgenţă a Guvernuuli nr. 92 din 15 octombrie 2018, pentru modificarea şi completarea unor acte normative în domeniul justiţiei, publicată în Monitorul Oficial nr. 874 din 16 octombrie 2018, se modifică şi va avea următorul cuprins: „Prevederile art. I pct. 142 din Legea nr. 242/2018 pentru modificarea şi completarea Legii nr. 303/2004 privind statutul judecătorilor şi procurorilor, cu referire la art. 82 alin. (3) din Legea nr. 303/2004 privind statutul judecătorilor şi procurorilor, republicată, cu modificările şi completările ulterioare, intră în vigoare la data de 1 ianuarie 2021”, arată proiectul de lege.</p>
      <p>Totodată, un alt amendament se referă la numărul judecătorilor în complete, care s-a modificat, de la doi la trei.</p>
      <p>Ordonanţa de urgenţã a Guvernului 7/2019 privind unele măsuri temporare referitoare la concursul de admitere la Institutul Naţional al Magistraturii, formarea profesională iniţială a judecătorilor şi procurorilor, examenul de absolvire a Institutului Naţional al Magistraturii, stagiul şi examenul de capacitate al judecătorilor şi procurorilor stagiari, precum şi pentru modificarea şi completarea Legii nr.303/2004 privind statutul judecătorilor şi procurorilor, Legii nr.304/2004 privind organizarea judiciară şi Legii nr.317/2004 privind Consiliul Superior al Magistraturii, precum şi OUG 12/2019 au fost amânate, pentru februarie 2020.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>