<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/pribeh-petice-proti-spalovne-vahajici-by-se-ted-radi-pripojili-20191231.html"/>
    <meta property="og:site_name" content="Deník.cz"/>
    <meta property="article:published_time" content="2019-12-09T15:58:00+00:00"/>
    <meta property="og:title" content="Ostrava se snaží zablokovat rozšíření spalovny. Ministerstvo ho povolilo"/>
    <meta property="og:description" content="Obrovské fiasko pro celý region. Na severu Moravy a ve Slezsku je dlouhodobě nejhorší ovzduší v zemi a jedno z nejhorších v Evropě. V Praze to ale nikomu nevadí. Ministerstvo životního prostředí (MŽP), sídlící v hlavním městě, vydalo začátkem prosince souhlas k rozšíření spalovny nebezpečného odpadu v Ostravě-Mariánských Horách. Vyplývá to ze stanoviska na internetových stránkách MŽP, proti kterému se nelze odvolat. Proti rozšíření spalovny se přitom už dříve důrazně vyslovili město Ostrava, Moravskoslezský kraj i obyvatelé Ostravy."/>
  </head>
  <body>
    <article>
      <h1>Ostrava se snaží zablokovat rozšíření spalovny. Ministerstvo ho povolilo</h1>
      <address><time datetime="2019-12-09T15:58:00+00:00">09 Dec 2019, 15:58</time> by <a rel="author">Radek Luksza</a></address>
      <p>Společnost Suez plánuje rozšířit kapacitu provozu Cennzo v Mariánských Horách z pětadvaceti na čtyřicet tisíc tun spáleného nebezpečného odpadu za rok. Deník v novém seriálu, věnujícímu se právě rozšíření spalovny, oslovil iniciátory petice proti jejímu rozšíření. Aktuální téma ostravské spalovny se vloni řešilo i cestou podpisové akce, mezi jejíž iniciátory patřil František Gaško ze sídliště Fifejdy.</p>
      <p>„Když se na plány rozšiřování spalovny na nebezpečný toxický odpad upozorňovalo v médiích, začal jsem se o ně zajímat a kontaktoval úřady i politiky. Aby nedopustili další zdroj znečištění v našem městě,“ vysvětloval Gaško s tím, že největšího pochopení dosáhl u zdejších „Pirátů“. „Zpočátku se k tomu nikdo nechtěl příliš stavět, byť žijeme v jedné z nejznečištěnějších oblastí,“ uvedl k tomu dále.</p>
      <figure>
        <img src="https://g.denik.cz/57/b1/ostrava-marianske-hory-osada-cerveny-kriz-20_denik-150-3x2.jpg"/>
      </figure>
      <aside>
        <a href="https://www.denik.cz/regiony/v-ghettu-se-zmenili-majitele-domu-radni-schvalili-pokutu-20191209.html">V ghettu Červený kříž se změnili majitelé domů, radní schválili pokutu! Přečíst článek ›</a>
      </aside>
      <p>„Ale mi není jedno, co zde dýcháme. A tak vznikla petice nazvaná Stop spalovně nebezpečných odpadů,“ pokračoval Gaško. Ten v této věci oslovoval lidi v okolí a vylepoval i plakáty upozorňující na ni. „Názory občanů byly proti i pro a generace se ukázaly rozdělené v názorech. Starším to bylo jedno, protože zažili horší časy. Mladším ne, jelikož chtějí žít a vychovávat děti ve zdravém prostředí,“ uvedl spoluautor petice. Lidé si podle něho pletli i spalovnu komunálního (běžného) a toxického smetí.</p>
      <h3>Stop spalovně nebezpečných odpadů </h3>
      <p>Petice, pod niž připojilo své podpisy dvanáct stovek obyvatel, byla předána na posledním veřejném projednávání záměru společnosti SUEZ, Využití zdrojů. Z ministerstva životního prostředí se nejprve dostalo „nemastné, neslané“ chápající odpovědi. A poté zprávy o povolení rozšíření spalovny. A nerozhodní či lhostejní se probrali! „Najednou se ozývá spousta lidí, kteří se domnívali, že to dopadne jinak. Chtějí podepisovat, to, mimochodem, stále mohou u ostravských Pirátů a na jejich akcích,“ poznamenal spoluautor petice. Nově shromažďované podpisy prý využijí při „napadání rozhodnutí“.</p>
      <figure>
        <img src="https://g.denik.cz/57/66/ostrava-spalovna-odpadu-suez201903_denik-150-3x2.jpg"/>
      </figure>
      <figure>
        <img src="https://g.denik.cz/57/26/ova-spalovna-2019ilu_denik-150-3x2.jpg"/>
      </figure>
      <figure>
        <img src="https://g.denik.cz/57/66/ova-spalovna-2019ilu-01_denik-150-3x2.jpg"/>
      </figure>
      <figure>
        <img src="https://g.denik.cz/57/5e/ova-spalovna-2019ilu-09_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/ostravska-spalovna201903.html?mm=9583290&amp;back=1385004566-6813-1">25 fotografií v galerii ›</a></aside>
      <p>„Ostrava se potřebuje proměnit na místo zdravého života, aby tady byla chuť zůstávat, zakládat rodiny a spokojeně žít. Město má dost plusů dostupné bydlení, bohatý kulturní život a kvalitní zdravotní péči ,tak z něho nedělejme smetiště Česka. Aby mladší neutíkali mimo region,“ zakončil Gaško.</p>
      <figure>
        <img src="https://g.denik.cz/50/9a/brno-reckovice-palackeho-namesti-revitalizace-parku-vizualizace_denik-150-3x2.jpg"/>
      </figure>
      <aside>
        <a href="https://www.denik.cz/regiony/parky-v-brne-poslouzi-treba-jako-namesti-20191208.html">Parky v Brně? Po stížnostech se zřejmě blýská na lepší časy Přečíst článek ›</a>
      </aside>
      <p>Ministerstvo životního prostředí povolilo společnosti SUEZ, Využití zdrojů rozšířit provoz CENNZO na likvidaci nebezpečných odpadů. Ta začala fungovat před deseti lety v Mariánských Horách v areálu bývalé koksovny Jan Šverma. Kapacita pětadvaceti tisíc tun za rok se prý má zvětšit na čtyřicet tisíc.</p>
    </article>
  </body>
</html>