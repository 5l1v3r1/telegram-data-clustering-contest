<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/dogan-subasidan-akpye-melen-baraji-tepkisi-259740h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T15:21:00+00:00"/>
    <meta property="og:title" content="Doğan Şubaşı'dan AKP'ye Melen Barajı tepkisi"/>
    <meta property="og:description" content="İBB CHP Grup Başkan Vekili Doğan Subaşı, İstanbul’un su sorununu çözeceği iddia edilen Melen Barajı’nı tamamlayamayan AKP’yi eleştirerek “2016 Aralık'ta bitecek dediler. 2040 sonuna kadar su sorunu halloldu dediniz. Şimdi tabii biz iktidara gelince gerçekler ortaya çıktı” dedi."/>
  </head>
  <body>
    <article>
      <h1>Doğan Şubaşı'dan AKP'ye Melen Barajı tepkisi</h1>
      <address><time datetime="2019-12-09T15:21:00+00:00">09 Dec 2019, 15:21</time> by <a rel="author">Yeni Çağ Gazetesi</a></address>
      <p>
        <b>İBB CHP Grup Başkan Vekili Doğan Subaşı, İstanbul’un su sorununu çözeceği iddia edilen Melen Barajı’nı tamamlayamayan AKP’yi eleştirerek “2016 Aralık'ta bitecek dediler. 2040 sonuna kadar su sorunu halloldu dediniz. Şimdi tabii biz iktidara gelince gerçekler ortaya çıktı” dedi.</b>
      </p>
      <p>İstanbul Büyükşehir Belediyesi Meclisi’nin Aralık ayı 1. Oturumu bugün gerçekleşti. İBB Cumhuriyet Halk Partisi (CHP) Başkan Vekili Avukat Doğan Subaşı AKP’nin İstanbul’un su sorunu çözeceğini iddia ettiği Melen Barajı’nı yıllar geçmesine rağmen bitirememesine meclis oturumunda tepki gösterdi. Doğan Subaşı, İstanbul’un su sorunu çözeceği iddia edilen Melen Barajı’nı bir türlü tamamlayamayan AKP’nin milleti kandırarak yalan söylediğini belirterek, “Melen Barajı 2016 Aralık’ta bitecek dediler. 2040 sonuna kadar su sorunu halloldu dediniz. Şimdi tabii biz iktidara gelince gerçekler ortaya çıktı. Bu sefer başladınız üç ay sonra susuzluk başlayacak demeye. Niye milleti kandırdınız arkadaşlar? Neden kandırdınız?” dedi.</p>
      <p>
        <b>"HALKA YALAN SÖYLEMEK BÜYÜK SUÇTUR"</b>
      </p>
      <p>Subaşı, Melen Barajı’nı 2016 yılından beri tamamlayamayarak ve sonrasında üç ay sonra İstanbul’un su sorunu olacağını söylemeye başlayan AKP hükümetini eleştirerek, ”Melen Barajı 2016 aralıkta bitecek dediler. 2040 sonuna kadar su sorunu halloldu dediniz. Şimdi tabii biz iktidara gelince gerçekler ortaya çıktı. Bu sefer başladınız üç ay sonra susuzluk başlayacak demeye. Niye milleti kandırdınız arkadaşlar? Neden kandırdınız? Neden insanlara gerçeği söylemediniz? Halktan gerçek saklanır mı ya? Böyle bir şey olur mu? Halka yalan söylemek en büyük suçtur bir politikacı için" ifadelerini kullandı.</p>
      <p>Subaşı, AKP'nin 30 senedir sadece boru hattı döşemekten başka hiçbir şey yapmadığını altını çizerek, "Ben İSKİ konuşmalarımızı geçen dönemde burada meclis üyesiydim bunlara anlatıyorduk sizin tabii medya %95 elinizde olduğu için pek anlatmıyordu göstermiyordu bunları. Biz söylüyorduk ama bunları. Melen 1990’da başlamıştır ilk. Melen projesi 1990 da başladı. 90, 2000, 2010, 2020’ye giriyoruz neredeyse 30 sene oldu boru hattı döşemekten başka hiçbir şey yapmamışsınız. Böyle şey olur mu arkadaşlar” diye konuştu.</p>
      <related>
        <a href="https://www.yenicaggazetesi.com.tr/istanbul-icin-korkutan-rakam-son-15-yilin-en-dusuk-seviyesi-259171h.htm"/>
      </related>
    </article>
  </body>
</html>