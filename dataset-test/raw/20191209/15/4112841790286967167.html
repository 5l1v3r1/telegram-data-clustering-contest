<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78251-Policia-zverejnila-video-s-tvarami-cudzincov-ktori-by-mohli-pomoct-objasnit-usmrtenie-22rocneho-muza-v-Bratislave"/>
    <meta property="og:site_name" content="REFRESHER"/>
    <meta property="article:published_time" content="2019-12-09T15:38:00+00:00"/>
    <meta property="og:title" content="Polícia zverejnila video s tvárami cudzincov, ktorí by mohli pomôcť objasniť usmrtenie 22-ročného muža v Bratislave"/>
    <meta property="og:description" content="Polícia žiada o pomoc každého, kto by mohol poznať totožnosť Srbov, ktorí sa v nedeľu nadránom pohybovali v okolí Hlavnej pošty na Námestí SNP v Bratislave."/>
  </head>
  <body>
    <article>
      <h1>Polícia zverejnila video s tvárami cudzincov, ktorí by mohli pomôcť objasniť usmrtenie 22-ročného muža v Bratislave</h1>
      <address><time datetime="2019-12-09T15:38:00+00:00">09 Dec 2019, 15:38</time> by <a rel="author">Viktor Kniš</a></address>
      <p>
        <b>Polícia žiada o pomoc každého, kto by mohol poznať totožnosť Srbov, ktorí sa v nedeľu nadránom pohybovali v okolí Hlavnej pošty na Námestí SNP v Bratislave.</b>
      </p>
      <p>V nedeľu okolo piatej hodiny ráno <b>na Námestí SNP v Bratislave zomrel 22-ročný cudzinec</b> po tom, čo ho napadlo niekoľko mužov. Podľa doterajších informácií mal podľahnúť zraneniam hlavy, okolnosti však známe nie sú. Polícia Slovenskej republiky zverejnila aj záznam z niekoľkých bezpečnostných kamier, ktorý zaznamenáva<b> tváre štyroch neznámych osôb hovoriacich srbským jazykom</b> vo veku od 20 do 35 rokov. Práve oni by totiž mohli pomôcť celý prípad objasniť. </p>
      <related>
        <a href="https://refresher.sk/78208-Neznamy-pachatel-v-noci-na-Namesti-SNP-v-Bratislave-napadol-muza-ten-zraneniam-podlahol-Po-utocnikovi-patra-policia"/>
      </related>
      <p><i>„Vyšetrovateľ vo veci vedie trestné stíhanie pre prečin usmrtenia. V rámci vyšetrovania bol zabezpečený kamerový záznam, ktorý zobrazuje priebeh udalosti,“</i> uviedla polícia. Krajské riaditeľstvo Policajného zboru v Bratislave na sociálnej sieti zverejnilo fotografie a zábery z kamerového systému, na ktorých sú muži, po ktorých totožnosti polícia pátra.</p>
      <p><i>„V tejto súvislosti vyzývame občanov, aby v prípade, ak poznajú osoby na zázname a fotografiách a vedia poskytnúť informácie k ich totožnosti, prípadne pobytu, ihneď kontaktovali políciu,“</i> uviedla polícia.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKRPZBA%2Fvideos%2F549245629249332%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76656-Bratislava-ma-po-30-rokoch-namestie-Neznej-revolucie-Susedi-s-namestim-Slovenskeho-narodneho-povstania"/>
        <a href="https://refresher.sk/70557-Bratislava-bude-mat-Namestie-Neznej-revolucie-v-suvislosti-s-30-vyrocim-Jej-odkaz-chcu-udrzat-pre-dalsie-generacie"/>
        <a href="https://refresher.sk/70658-Rozsiahla-policajna-razia-na-zapadnom-Slovensku-NAKA-zadrzala-clenov-nasilnickej-zlocineckej-skupiny-aktualizovane"/>
        <a href="https://refresher.sk/70671-V-Dunajskej-Strede-nasli-11-deti-z-Afganistanu-a-Pakistanu-Pricestovali-v-neludskych-podmienkach-nateraz-su-umiestnene-v-domove"/>
        <a href="https://refresher.sk/76775-V-Smizanoch-14rocny-chlapec-udajne-podpalil-12rocneho-chlapca-Ten-teraz-bojuje-o-zivot"/>
        <a href="https://refresher.sk/76725-Do-Oravskej-priehrady-spadlo-auto-z-mosta-jeden-clovek-zahynul"/>
        <a href="https://refresher.sk/76703-Opita-21rocna-Trnavcanka-kopala-do-policajtov-a-plula-na-nich-Soferovala-bavoraka-s-2-promile-skoro-zrazila-cloveka"/>
        <a href="https://refresher.sk/77571-Stovky-ludi-zapalili-sviecku-za-Violu-studenti-na-jej-pamiatku-rozsvietili-celu-Mlynsku-dolinu"/>
      </related>
    </article>
  </body>
</html>