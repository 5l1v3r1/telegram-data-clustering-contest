<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/padurarii-vor-fi-inarmati-presedintele-iohannis-a-facut-anuntul-oficial-309935.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T15:31:09+00:00"/>
    <meta property="og:title" content="Pădurarii vor fi ÎNARMAȚI. Președintele Iohannis a făcut ANUNȚUL OFICIAL"/>
    <meta property="og:description" content="Președintele Klaus Iohannis a promulgat, luni, Legea care prevede că pădurarii cu atribuţii de pază vor putea fi dotați cu armament de serviciu. “Decret pentru promulgarea Legii privind modificarea şi..."/>
  </head>
  <body>
    <article>
      <h1>Pădurarii vor fi ÎNARMAȚI. Președintele Iohannis a făcut ANUNȚUL OFICIAL</h1>
      <address><time datetime="2019-12-09T15:31:09+00:00">09 Dec 2019, 15:31</time> by <a rel="author">B1.ro</a></address>
      <p>Președintele <a href="https://www.b1.ro/tag/klaus-iohannis-73135.html">Klaus Iohannis</a> a promulgat, luni, Legea care prevede că pădurarii cu atribuţii de pază vor putea fi dotați cu armament de serviciu.</p>
      <p>“Decret pentru promulgarea Legii privind modificarea şi completarea Ordonanței de urgență a Guvernului nr. 59/2000 privind Statutul personalului silvic (PL-x 357/10.09.2019)”, se arată într-un <a href="https://www.presidency.ro/ro/media/comunicate-de-presa/decrete-semnate-de-presedintele-romaniei-domnul-klaus-iohannis1575898702">comunicat </a>al Administrației Prezidențiale.</p>
      <p>În data de 27 noiembrie, cei 232 de deputați au votat un proiect de lege privind modificarea statutului personalului silvic inițiat de PSD și ALDE. Una dintre modificări prevede că „în exercitarea atribuţiilor de serviciu, personalul silvic cu atribuţii de paza fondului forestier naţional, a fondului cinegetic naţional, a fondului piscicol şi a ariilor naturale protejate are statut special, este dotat cu armament de serviciu letal sau neletal, după caz, şi poate face uz de armă, în condiţiile reglementărilor privind regimul armelor şi muniţiilor”.</p>
      <p>Amintim că mai mulți pădurari au fost uciși și bătuți de hoții de lemne. Cel mai răsunător dintre cazui a fost cel al pădurarului din Maramureș, un bărbat de circa 35 de ani, care a lăsat în urma sa o soție și trei copii. <b>(<a href="https://www.b1.ro/stiri/eveniment/padurar-executat-de-hotii-de-lemne-i-au-luat-arma-de-serviciu-si-l-au-impuscat-300415.html">Detalii AICI)</a></b></p>
    </article>
  </body>
</html>