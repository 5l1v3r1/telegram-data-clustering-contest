<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361434"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="Тирана бојкотује додјелу Нобелове награде Хандкеу"/>
    <meta property="og:description" content="Власти Албаније саопштиле су да ће албански амбасадор у Шведској бојкотовати церемонију додјеле Нобелове награде за књижевност, коју ће сутра примити аустријски писац Петер Хандке."/>
  </head>
  <body>
    <article>
      <h1>Тирана бојкотује додјелу Нобелове награде Хандкеу</h1>
      <address>
        <time datetime="2019-12-09T15:37:00+00:00">09 Dec 2019, 15:37</time>
      </address>
      <p>
        <i>Власти Албаније саопштиле су да ће албански амбасадор у Шведској бојкотовати церемонију додјеле Нобелове награде за књижевност, коју ће сутра примити аустријски писац Петер Хандке.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1394/139491.jpg"/>
        <figcaption>Тирана<br/>Фото: РТРС</figcaption>
      </figure>
      <p>Са избором Шведске академије да награди Хандкеа нису сагласни ни Турска, која је током викенда затражила да се промијени та одлука, нити самопроглашено Косово, чије су власти саопштиле да ни амбасадор ове самопроглашене републике неће присуствовати церемонији у Стокхолму.</p>
      <p>Одлука Академије наишла је на критике због тога што је Хандке подржавао бившег предсједника Савезне Републике Југославије Слободана Милошевића, чијој је сахрани присуствовао 2006. године.</p>
      <p>Вршилац дужности албанског министра спољних послова Гент Чакај изјавио је да је албанском амбасадору наређено да бојкотује церемонију у Стокхолму, "у складу са првобитном реакцијом Тиране".</p>
      <p>Портпарол албанског Министарства спољних послова потврдила је да је то званични став Албаније.</p>
      <p>Хандке је током конференције за новинаре у Стокхолму, која је одржана у петак, 6. децембра, одбио да одговара на питања новинара у вези са Милошевићем.</p>
    </article>
  </body>
</html>