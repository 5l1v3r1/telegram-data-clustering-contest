<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/poznan,43/golina-19-latka-spowodowala-wypadek-bo-kichnela,991836.html"/>
    <meta property="og:site_name" content="TVN24"/>
    <meta property="article:published_time" content="2019-12-09T15:17:31+00:00"/>
    <meta property="og:title" content="Spowodowała wypadek, bo miała kichnąć. Nie żyje mężczyzna, 19-latka stanie przed sądem"/>
    <meta property="og:description" content="19-latka jechała drogą w kierunku Jarocina, w pewnym momencie straciła panowanie nad kierownicą i zjechała na pobocze. Kiedy chciała wrócić na swój pas, skręciła zbyt mocno i zderzyła się z samocho..."/>
  </head>
  <body>
    <article>
      <h1>Spowodowała wypadek, bo miała kichnąć. Nie żyje mężczyzna, 19-latka stanie przed sądem</h1>
      <address><time datetime="2019-12-09T15:17:31+00:00">09 Dec 2019, 15:17</time> by <a rel="author">ww/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/4653adc1-f46e-45e7-b62c-376e54ea73cf-480p.mp4" autoplay="" loop=""/>
          <figcaption>19-latka spowodowała wypadek przez kichnięcie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/36ff5383-ad43-4b70-a02c-e46b41ae7ce5-480p.mp4" autoplay="" loop=""/>
          <figcaption>Śmiertelny wypadek w Mierzęcicach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/f917f896-bc0b-45cc-b5e6-bcf37a83cf35-480p.mp4"/>
          <figcaption>Śmiertelny wypadek w miejscowości Pakosze</figcaption>
        </figure>
        <figcaption>19-latka straciła panowanie nad kierownicą<cite>Foto: jarocin112.pl | Video: jarocin112.pl/TVN24</cite></figcaption>
      </slideshow>
      <h3>19-latka jechała drogą w kierunku Jarocina, w pewnym momencie straciła panowanie nad kierownicą i zjechała na pobocze. Kiedy chciała wrócić na swój pas, skręciła zbyt mocno i zderzyła się z samochodem jadącym z naprzeciwka. Jego kierowca nie przeżył.</h3>
      <p>Prokuratura Rejonowa w Jarocinie oskarżyła 19-letnią mieszkankę powiatu jarocińskiego (Wielkopolska) o nieumyślne spowodowanie śmiertelnego wypadku drogowego.</p>
      <p>Wypadek miał miejsce 2 kwietnia na drodze w Golinie (powiat koniński).</p>
      <p>- Jadąc w kierunku Jarocina, oskarżona zjechała samochodem na prawe pobocze. Próbując wrócić na swój tor jezdni, zjechała na przeciwległy pas, w wyniku czego doprowadziła do zderzenia z prawidłowo jadącym samochodem osobowym - wyjaśnił prokurator Maciej Meler z Prokuratury Okręgowej w Ostrowie Wielkopolskim.</p>
      <p>W samochodzie jechała tylko jedna osoba - 44-letni mieszkaniec powiatu krotoszyńskiego. W wyniku poniesionych obrażeń zmarł na miejscu.</p>
      <related>
        <a href="https://www.tvn24.pl/wiadomosci-z-kraju,3/na-luku-drogi-stracil-panowanie-nad-autem-zginely-dwie-osoby,990522.html"/>
      </related>
      <p>To nie przez telefon</p>
      <p>Podczas śledztwa uzyskano zapisy monitoringu z miejsca zdarzenia, który został oceniony przez biegłego z zakresu rekonstrukcji wypadków.</p>
      <p>- Przeanalizowano też dane z telefonii komórkowej. Śledczy wykluczyli, by w momencie wypadku kobieta korzystała z komórki - powiedział prokurator.</p>
      <p>Jak mówi, oskarżona złożyła wyjaśnienia dotyczące tego,  co działo się w decydujących sekundach. Kobieta  twierdzi, że powodem zjechania na przeciwległy pas ruchu było kichnięcie.</p>
      <p>Grozi jej teraz kara nawet 8 lat pozbawienia wolności.</p>
      <related>
        <h4>Dowiedz się więcej...</h4>
        <a href="https://www.tvn24.pl/krakow,50/z-jezdni-na-wysepke-a-potem-wzdluz-przejscia-na-chodnik-potracenia-nastolatki-nie-zauwazyl,985665.html"/>
        <a href="https://fakty.tvn24.pl/r/wypadek-na-a4-kierowca-autokaru-przyznal-ze-przysnal,950838.html"/>
        <a href="https://tvnwarszawa.tvn24.pl/ulice,news,staranowal-przystanek-br-bo-probowal-ratowac-tort,286301.html"/>
      </related>
    </article>
  </body>
</html>