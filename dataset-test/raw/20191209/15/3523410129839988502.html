<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644406/%D8%B4%D8%B1%DA%A9%D8%AA-%D8%B2%D8%BA%D8%A7%D9%84-%D8%B3%D9%86%DA%AF-%D9%BE%D8%B1%D9%88%D8%AF%D9%87-%D8%B7%D8%A8%D8%B3-%D8%A7%D8%B2-%D9%86%D8%B8%D8%B1-%D8%B4%D8%A7%D8%AE%D8%B5-%D9%87%D8%A7%DB%8C-%DA%A9%D9%84%DB%8C%D8%AF%DB%8C-%DB%8C%DA%A9%DB%8C-%D8%A7%D8%B2-%D8%B3%D9%87-%D8%B4%D8%B1%DA%A9%D8%AA-%D8%A8%D8%B1%D8%AA%D8%B1-%D9%87%D9%84%D8%AF%DB%8C%D9%86%DA%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T15:14:00+00:00"/>
    <meta property="og:title" content="شرکت زغال سنگ پروده طبس از نظر شاخص های کلیدی، یکی از سه شرکت برتر هلدینگ"/>
    <meta property="og:description" content="غلامرضا سلیمانی، مدیرعامل هلدینگ صدرتأمین، در ارزیابی عملکرد شرکت های تابعه: شرکت زغال سنگ پروده طبس از نظر شاخص های کلیدی..."/>
  </head>
  <body>
    <article>
      <h1>
        <a href="https://www.bultannews.com/fa/news/644406/%D8%B4%D8%B1%DA%A9%D8%AA-%D8%B2%D8%BA%D8%A7%D9%84-%D8%B3%D9%86%DA%AF-%D9%BE%D8%B1%D9%88%D8%AF%D9%87-%D8%B7%D8%A8%D8%B3-%D8%A7%D8%B2-%D9%86%D8%B8%D8%B1-%D8%B4%D8%A7%D8%AE%D8%B5-%D9%87%D8%A7%DB%8C-%DA%A9%D9%84%DB%8C%D8%AF%DB%8C-%DB%8C%DA%A9%DB%8C-%D8%A7%D8%B2-%D8%B3%D9%87-%D8%B4%D8%B1%DA%A9%D8%AA-%D8%A8%D8%B1%D8%AA%D8%B1-%D9%87%D9%84%D8%AF%DB%8C%D9%86%DA%AF">شرکت زغال سنگ پروده طبس از نظر شاخص های کلیدی، یکی از سه شرکت برتر هلدینگ</a>
      </h1>
      <h2>غلامرضا سلیمانی، مدیرعامل هلدینگ صدرتأمین، در ارزیابی عملکرد شرکت های تابعه: شرکت زغال سنگ پروده طبس از نظر شاخص های کلیدی...</h2>
      <address><time datetime="2019-12-09T15:14:00+00:00">09 Dec 2019, 15:14</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> غلامرضا سلیمانی، مدیرعامل هلدینگ صدرتأمین، در ارزیابی عملکرد شرکت های تابعه: شرکت زغال سنگ پروده طبس از نظر شاخص های کلیدی، یکی از سه شرکت برتر هلدینگ است.</p>
      <p>به گزارش <a href="https://www.bultannews.com/">بولتن نیوز</a>، شرکت سرمایه گذاری صدرتأمین به عنوان یکی از زیرمجموعه های شرکت سرمایه گذاری تأمین اجتماعی (شستا) و سهامدار عمده شرکت زغال سنگ پروده طبس، عملکرد شرکت های تابعه خود را در دوره های متناوب مورد ارزیابی مستمر قرار میدهد. در فرایند ارزیابی عملکرد شش ماهه، شرکت زغال سنگ پروده طبس، از لحاظ تحقق بودجه و روند رو به رشد شاخص های کلیدی عملکرد، در میان سه شرکت برتر هلدینگ صدرتأمین قرار گرفت و مدیرعامل هلدینگ صدرتأمین با اهدای لوح سپاس، از مدیرعامل، هیأت مدیره و کلیه کارکنان شرکت در تحقق این مهم، تقدیر نمود. متن پیام به این شرح است:</p>
      <p>جناب آقای مهندس رمضان کریتی ثانی</p>
      <p>مدیرعامل محترم شرکت زغال سنگ پروده طبس</p>
      <p>با سلام؛</p>
      <p>احتراماً همانطور که مستحضرید رسالت ما صیانت و بهره برداری بهینه از دارایی های به امانت سپرده شده میلیون ها هموطن بازنشسته است که چشم امید آنان بعد از خداوند متعال به مجموعه فعالیت های این هلدینگ و شرکت های تابعه است.</p>
      <p>برادر ارجمند؛</p>
      <p>بر اساس نتایج ارزیابی عملکرد 6 ماه سال 1398 شرکت های تابعه در راستای تحقق بودجه و روند رو به رشد شاخص های کلیدی عملکرد، شرکت زغال سنگ پروده طبس توانسته است در جایگاه یکی از سه شرکت برتر خانواده صدرتأمین قرار گیرد.</p>
      <p>بدینوسیله مراتب تقدیر و تشکر هیأت مدیره و مدیرعامل شرکت سرمایه گذاری صدرتأمین را از جنابعالی، هیأت مدیره و همکاران محترم آن شرکت جهت تلاش ها و پیگیری های مجدانه در "تحقق سیاست های دولت محترم"، "حفظ و ارتقاء ارزش ذخایر سازمان تأمین اجتماعی" و "افزایش سودآوری شرکت سرمایه گذاری تأمین اجتماعی" تقدیم داشته و موفقیت روزافزون "شرکت زغال سنگ پروده طبس" را آرزومندیم.</p>
      <p>غلامرضا سلیمانی</p>
      <p>مدیرعامل شرکت سرمایه گذاری صدرتأمین</p>
    </article>
  </body>
</html>