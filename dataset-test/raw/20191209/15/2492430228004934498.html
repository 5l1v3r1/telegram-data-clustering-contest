<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189481/Cel-en-taakstraf-voor-afpersing-met-seksfilmpje"/>
    <meta property="og:site_name" content="RTV Rijnmond"/>
    <meta property="article:published_time" content="2019-12-09T15:32:49+00:00"/>
    <meta property="og:title" content="Cel- en taakstraf voor afpersing met seksfilmpje"/>
    <meta property="og:description" content="Een 23-jarige man en 27-jarige vrouw zijn veroordeeld tot 4 maanden cel en een taakstraf van 120 uur. Het duo deed een poging tot afpersing door te dreigen een seksfilmpje online te plaatsen. Ze eisten 50 duizend van het slachtoffer."/>
  </head>
  <body>
    <article>
      <h1>Cel- en taakstraf voor afpersing met seksfilmpje</h1>
      <address>
        <time datetime="2019-12-09T15:32:49+00:00">09 Dec 2019, 15:32</time>
      </address>
      <h4>Een 23-jarige man en 27-jarige vrouw zijn veroordeeld tot 4 maanden cel en een taakstraf van 120 uur. Het duo deed een poging tot afpersing door te dreigen een seksfilmpje online te plaatsen. Ze eisten 50 duizend van het slachtoffer.</h4>
      <p>Het slachtoffer had op 20 augustus een betaalde seksafspraak met de vrouwelijke verdachte in het Van der Valk hotel in Rotterdam-Blijdorp.</p>
      <p>Na afloop werd het slachtoffer door de mannelijke verdachte geconfronteerd met een video, waar het seksueel contact op te zien was.</p>
      <h3>Schulden</h3>
      <p>Het slachtoffer doet diezelfde avond nog aangifte. Op het politiebureau krijgt hij nog een dreigend telefoontje: hij moet 50 duizend euro betalen, anders wordt de video openbaar gemaakt.</p>
      <p>Bij een nep-afspraak op 21 augustus om een deel van het geld te betalen is de mannelijke verdachte met twee van zijn neven aangehouden. De vrouw wordt diezelfde dag aangehouden in de hotelkamer.</p>
      <p>Beide verdachten hebben bekend. Met de 50 duizend euro wilden ze de schulden van vrouw betalen.</p>
      <p>Waar het tweetal vandaan komt is niet bekend.</p>
    </article>
  </body>
</html>