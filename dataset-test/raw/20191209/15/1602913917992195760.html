<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/senatul-a-adoptat-bugetul-institutiei-pentru-2020-usr-acuza-o-netransparenta-in-redactarea-acestuia-18660522"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T15:17:46+00:00"/>
    <meta property="og:title" content="Senatul a adoptat bugetul instituţiei pentru 2020: USR acuză o netransparenţă în redactarea acestuia"/>
    <meta property="og:description" content="Senatul a adoptat, luni, bugetul instituţiei pentru anul 2020, fiind aprobată suma de 257.541.000 lei credite de angajament şi suma de 254.856.000 lei credite bugetare. USR acuză o netransparenţă în redactarea bugetului, susţinând că senatorii nu au fost consultaţi înainte."/>
  </head>
  <body>
    <article>
      <h1>Senatul a adoptat bugetul instituţiei pentru 2020: USR acuză o netransparenţă în redactarea acestuia</h1>
      <address><time datetime="2019-12-09T15:17:46+00:00">09 Dec 2019, 15:17</time> by <a rel="author">Diana Grigore, Mediafax</a></address>
      <p>Senatul a adoptat, luni, bugetul instituţiei pentru anul 2020, fiind aprobată suma de 257.541.000 lei credite de angajament şi suma de 254.856.000 lei credite bugetare. USR acuză o netransparenţă în redactarea bugetului, susţinând că senatorii nu au fost consultaţi înainte.</p>
      <p>„Constat că şi în acest an conducerea Senatului da dovadă de o netransparentă totală. Acest buet nu a fost comunicat până acum, a apărut în format hârtie la oră 15:00 şi acum pe site-ul senatului. Nu l-am putut consulta în avans şi nu s-au cerut păreri sau opinii despre felul cum ar putea fi redactat. Constat că şi în variantă publicată pe site e o netransparentă, nu e deloc clar cum sunt finanţate instituţiile din subordinea Senatului. Constatăm că nu sunt întrunite condiţiile pentru care să votăm acest buget al Senatului. Ne vom abţine la acest buget, mulţumesc”, a spus senatorul USR Vlad Alexandrescu, în Plenul Senatului.</p>
      <p>Bugetul Senatului pentru anul 2020 a fost adoptat cu 61 de voturi „pentru”, 28 de abţineri şi un vot „împotrivă”.</p>
      <p>Potrivit documentului consultat, s-a stabilit suma de de 257.541.000 lei credite de angajament şi la suma de 254.856.000 lei credite bugetare.<br/><br/>„Bugetul Senatului României pe anul 2020, finanţat din resurse de la bugetul de stat, se stabileşte suma de 257.541.000 lei credite de angajament şi la suma de 254.856.000 lei credite bugetare, din care:<br/>-Cheltuieli curente -credite de angajament- 242.931.000 lei; credite bugetare- 242.931.000 lei<br/>-Cheltuieli de capital- credite de angajament - 14.610.000 lei; credite bugetare- 11.925.000 lei”, se arată în documentul privind bugetul Senatului pentru anul 2020.</p>
    </article>
  </body>
</html>