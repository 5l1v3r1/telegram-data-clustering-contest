<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/sports/299243-dinamo-karteja-bezceriba-un-ceturtais-zaudejums-pec-kartas.htm"/>
    <meta property="og:site_name" content="nra.lv"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="&quot;Dinamo&quot; kārtējā bezcerība un ceturtais zaudējums pēc kārtas"/>
    <meta property="og:description" content="Rīgas &quot;Dinamo&quot; meistari turpina piedalīties Krievijas čempionātā un šodien Magņitagorskā piedzīvoja kārtējo, ceturto pēc kārtas, zaudējumu (1:5). Tagad būs nedēļu ilgs pārtraukums un būtu tikai loģiski, ja komandas vadība apzinātos bezcerīgo situāciju un veiktu komandā pamatīgu tīrīšanu."/>
  </head>
  <body>
    <article>
      <h1>"Dinamo" kārtējā bezcerība un ceturtais zaudējums pēc kārtas</h1>
      <address><time datetime="2019-12-09T15:51:00+00:00">09 Dec 2019, 15:51</time> by <a rel="author">©f646</a></address>
      <p>Rīgas "Dinamo" meistari turpina piedalīties Krievijas čempionātā un šodien Magņitagorskā piedzīvoja kārtējo, ceturto pēc kārtas, zaudējumu (1:5). Tagad būs nedēļu ilgs pārtraukums un būtu tikai loģiski, ja komandas vadība apzinātos bezcerīgo situāciju un veiktu komandā pamatīgu tīrīšanu.</p>
      <p>Būtībā šai spēlei, raugoties no rīdzinieku ierakumiem, vairs nav nekādas nozīmes. Kamēr “Dinamo” pārcēlās no Jekaterinburgas uz Magņitagorsku, tikām turnīra tabulā notikušas nelielas, taču būtiskas izmaiņas. “Dinamo” nav atgriezusies viņiem atvēlētajā pēdējā vietā, tā par nepalikšanu pēdējiem turpina cīņu ar Minskas “Dinamo” (abām komandām ir pa 27 punktiem). Stāsts ir par ko citu, par naivajiem sapņiem iekļūt “play off”. Uz papīra var notikt visvisādi brīnumi, taču turnīra tabulā ļoti labi redzams, ka “Dinamo” no astotās vietas atpaliek jau par 14 punktiem. Pirms iepriekšējās spēles bija divpadsmit... Var jau sevi mierināt, ka aizvadīts par vienu spēli mazāk kā “Lokomotiv”, taču jābūt pašiem godīgiem pret savu vietu šajā čempionātā. Pavisam cits stāsts ir par “Metallurg”. Sezonas ievadā metalurgi bija vienā līmenī ar rīdziniekiem un kūlās pa austrumu konferences lejas galu, taču šodien Magņitagorska ir devītajā vietā un reāli cīnās par izslēgšanas spēļu turnīru.</p>
      <p>Abas komandas šodienas spēli sagaida ar zaudējumiem iepriekšējā mačā. Vien atšķirība tā, ka “Dinamo” ir zaudējusi pēdējās trīs spēlēs pēc kārtas, bet “Metallurg” pirms 0:1 pret “Traktor” bija pieveikusi “Salavat Julajev”.</p>
      <p>Šī būs abu komandu pirmā spēle šajā sezonā. Pagājušajā gadā tiekoties divas reizes, katra komanda izcīnīja pa uzvarai. Rīdzinieki to izdarīja izbraukumā (2:1) un to pašu “Metallurgs” izdarīja Rīgā (2:0). Šī būs 22. savstarpējā spēle un līdzšinējā bilance ir pārliecinoši par labu “Metallurg”. Viņiem 12 uzvaras pamatlaikā un viens panākums pēcspēles metienos, bet “Dinamo” piecas reizes uzvarējusi pamatlaikā, reizi papildlaikā un vēl divas pēcspēles metienos.</p>
      <p>Lai arī “Metallurg” cīnās par iekļūšanu “play off”, savā laukumā tai ir sestais labākais rezultāts austrumos. Līdzšinējās 19 spēlēs izcīnītas 11 uzvaras. Savukārt “Dinamo” jau kopš sezonas sākuma ir viena no vājākajām izbraukuma komandām visā čempionātā - 18 spēlēs tikai piecas uzvaras.</p>
      <p>
        <b>1. trešdaļa.</b>
      </p>
      <p>“<b>Dinamo” sastāvs:</b></p>
      <p>Makarovs; Maršals - Kulda, Setdikovs - Makmilans - Dārziņš; Bergmanis - Sotnieks, Rēdlihs - Eštons - Meija; Gimajevs - Mamčics, Lipsbergs - Batņa - Marenis; Sļepecs - Ģēģeris - Bērziņš, Džeriņš, Bērziņš.</p>
      <p><b>1:40.</b> Ļoti ātrs noraidījums, kuru nopelnīja Batņa.</p>
      <p>Bija laiki, kad "Metallurg" vairākums bija draudīgs ikvienai komandai, bet šajā sezon;a tas ir ļoti šķidrs. Kā šis vairākums.</p>
      <p><b>6. min.</b> Tikai pirmajās sekundēs rīdziniekiem izdevās kaut ko savērpt pie mājinieku vārtiem, bet pēc tam pat tuvu nav bijuši "Metallurg" zonai.</p>
      <p><b>10:03.</b> Tagad pie vairākuma tiek rīdzinieki.</p>
      <p>Pirmajā vairākuma minūtē šķita, ka kaut kas varētu nobrist, bet otrā atgādināja, ka šajā elementā "Dinamo" ir viena no sliktākajām komandām turnīrā.</p>
      <p><b>1:0 (13:23).</b> Gols ne no kurienes, taču ripa ir Makarova vārtos un nav būtiski, vai ripa pa ceļam uz vārtiem nedaudz mainīja lidojuma virzienu vai nē.</p>
      <p>Ar šo vārtu guvumu metalurgi ir izpildījuši pēdējo piecu spēļu normu, kurās vairāk par vieniem vārtiem netika gūts. Nez kāpēc, bet ir pamatotas aizdomas, ka tieši šodien "Metallurg" pārpildīs iepriekšējo spēļu normu.</p>
      <p><b>2:0 (19:06).</b> Mājinieki tiktāl raustīja aizsargus un vārtsargu Makarovu, ka izraustījās līdz tukšiem vārtiem.</p>
      <p>
        <b>2. trešdaļa.</b>
      </p>
      <p>Metieni pirmajā periodā - 12:4.</p>
      <p>"Dinamo" vārtsargu maiņa. Makarova vietā Salāks. Maz ticams, ka tas kaut ko glābs, jo ne jau vārtsargi ir tie, kuriem jāmet golus.</p>
      <p><b>22. min.</b> Tikai tagad rīdziniekiem pirmā reālā iespēja gūt vārtus, taču Setdikovs un Eštons neizmanto izgājienu 2 pret 1.</p>
      <p><b>3:0 (26:41).</b> Ja pretiniekam tiek ļauts bez šķēršļiem nonākt līdz pašai vārtu priekšai, tad "Dinamo" nu jau no kārtējā vārtu zaudējuma neglābtu pat tad, ja vārtos stāvētu gan Salāks, gan Makarovs.</p>
      <p><b>30:50.</b> Marenis drusku pavicinājās ar savām durēm. Par to - divas minūtes.</p>
      <p><b>4:0 (30:54).</b> Nebija lemts Marenim ilgi sēdēt uz noraidīto soliņa. Tikai vienu iemetiena tiesu un tik ilgi, cik ilgi lido ripa no zilās līnijas.</p>
      <p><b>30:54.</b> Marenis nav nomierinājies, bliež nūju pret apmali un tiek vēl pie viena noraidījuma. Šoreiz uz 10 minūtēm.</p>
      <p><b>32:02.</b> Pa burzmu visiem šiem notikumiem arī mājiniekiem noraid'jums un tas nozīmē, ka Rīgai ir vairākums.</p>
      <p>Štrunts par Mareņa izlēcieniem. Vismaz kādam ir kaut kādas emocijas, bet kopumā "Dinamo" izskatās kā kaut kādi salašņas, kuri aizbraukuši uz Krieviju paslidināties pa ledus laukumiem.</p>
      <p>Pēdējās divās minūtēs uz laukuma notiekošais neradīja iespaidu, ka "Dinamo" ir vairākumā.</p>
      <p><b>5:0 (59:56).</b> Lai rīdziniekiem neliktos maz, "Dinamo" pārtraukumā tiek aizsūtīta ar vēl vienu vārtu guvumu. Tas vairs nav graujoši, tas ir nožēlojami, kā spēlē Latvijas izlases bāzes komanda!</p>
      <p>
        <b>3. trešdaļa.</b>
      </p>
      <p>Metieni otrajā periodā - 10:6.</p>
      <p>Pirms pāris dienām Jekaterinburgā pēdējā trešdaļā izdevās paveikt Hērakla varoņdarbu un gūt četrus vārtus. Naivi būtu cerēt, ja arī šodien izdosies tas pats. Pat, ja izdosies, tāpat uzvarai par to būs ar maz.</p>
      <p><b>45:06.</b> Marenis ir atsēdējis savu sodu un uzreiz nopelna Rīgais vairākumu.</p>
      <p><b>5:1 (45:23).</b> Mazs varoņdarbs ir noticis - "Dinamo" realizēja vairākumu un "vainīgais" ir Lipsbergs. Rezultatīva piespēle Batņam.</p>
      <p><b>46:15.</b> "Dinamo" tiek vēl pie viena vairākuma. Vai tiešām būs arī otrais gols?</p>
      <p><b>47:23.</b> Nebūs gols. Vairākumā noteikti nebūs, jo divas minūtes Makmilanam.</p>
      <p><b>53:00.</b> Rīdziniekiem laba iespēja nosargāt šo rezultātu, jo turpmākās divas minūtes būs jāspēlē vairākumā.</p>
      <p><b>53:04.</b> Kaut ko ar tiesnēsiem nespēja sadalīt Maršals un par to viņam 10 minūšu noraidījums.</p>
      <p><a href="https://nra.lv/sports/299243-dinamo-karteja-bezceriba-un-ceturtais-zaudejums-pec-kartas.htm#">Lasīt visu</a>  </p>
    </article>
  </body>
</html>