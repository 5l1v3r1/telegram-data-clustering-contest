<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/huawei-band-4-pro-schermo-amoled-gps-nfc/"/>
    <meta property="og:site_name" content="Webnews"/>
    <meta property="article:published_time" content="2019-12-09T15:42:00+00:00"/>
    <meta property="og:title" content="Huawei Band 4 Pro: schermo AMOLED, GPS e NFC"/>
    <meta property="og:description" content="Il nuovo Huawei Band 4 Pro ha uno schermo AMOLED da 0,95 pollici, cinturino in silicone, cardiofrequenzimetro, GPS, NFC e modulo Bluetooth 4.2."/>
  </head>
  <body>
    <article>
      <h1>Huawei Band 4 Pro: schermo AMOLED, GPS e NFC</h1>
      <h2>Il nuovo Huawei Band 4 Pro ha uno schermo AMOLED da 0,95 pollici, cinturino in silicone, cardiofrequenzimetro, GPS, NFC e modulo Bluetooth 4.2.</h2>
      <address><time datetime="2019-12-09T15:42:00+00:00">09 Dec 2019, 15:42</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/huawei/">Huawei</a> ha annunciato in Cina il nuovo <b>Band 4 Pro</b>, successore del Band 3 Pro presentato circa un anno fa. Il fitness tracker possiede lo stesso design e condivide molte specifiche con il vecchio modello. Tra le novità spiccano il chip <b>NFC</b>, la misurazione del livello di ossigeno nel sangue e la versione aggiornata della tecnologia di monitoraggio del battito cardiaco.</p>
      <p>Lo Huawei Band 4 Pro ha un corpo in metallo e una cinturino in gomma siliconica. Può essere indossato anche in piscina essendo resistente all’acqua fino a 50 atmosfere (circa <b>50 metri</b> di profondità). Lo schermo AMOLED touch a colori ha una diagonale di <b>0,95 pollici</b>, una risoluzione di 240×120 pixel e il pulsante Home. La dotazione hardware comprende inoltre i chip GPS e NFC, cardiofrequenzimetro e sensore <b>SpO2</b> (stima del livello di ossigeno nel sangue). Dimensioni e peso rimangono invariati rispetto al vecchio modello: 45x19x11 millimetri e 25 grammi.</p>
      <p>Non mancano sensori più comuni, come accelerometro e giroscopio a sei assi. Grazie alla nuova tecnologia <b>TruSeen 3.5</b> è possibile monitorare i battiti cardiaci in tempo reale per 24 ore. La tecnologia <b>TruSleep 2.0</b> rileva invece eventuali problemi, registrando i dati durante le fasi del sonno. Il <b>GPS</b> integrato evita l’uso dello smartphone. Il fitness tracker supporta 11 diversi sport indoor e outdoor.</p>
      <figure>
        <img src="https://www.webnews.it/app/uploads/2019/12/huawei-band-4-pro-1.jpg"/>
      </figure>
      <p>Il collegamento con lo smartphone (minimo Android 4.4 e iOS 9) avviene tramite Bluetooth 4.2 LE. Altre utili funzionalità sono il controllo della riproduzione musicale, promemoria per la sedentarietà e le notifiche per chiamate e SMS. La batteria ha una capacità di 100 mAh e garantisce fino a <b>5 giorni</b> di autonomia.</p>
      <p>Il Band 4 Pro sarà disponibile dal 12 dicembre in tre colorazioni: nero, rosso e rosa. Il prezzo è 399 yuan, pari a circa 51 euro (tasse escluse). Il nuovo fitness tracker dovrebbe arrivare anche in Italia, come il precedente Band 3 Pro. Un dirigente di Huawei ha dichiarato in un’intervista che sui dispositivi indossabili del 2020 verrà installato il sistema operativo <b>HarmonyOS</b>. Android rimarrà la prima scelta per smartphone e tablet, ma tutto dipenderà dall’esito dello <a href="https://www.webnews.it/2019/11/18/huawei-nuova-licenza-temporanea-14-giorni/">scontro</a> commerciale con gli Stati Uniti.</p>
      <p>Se vuoi aggiornamenti su <i>Huawei Band 4 Pro: schermo AMOLED, GPS e NFC</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>