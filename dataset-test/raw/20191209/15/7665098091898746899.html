<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/sport/2019/12/09/N%C3%A5-skal-Molde-gutten-d%C3%B8mme-i-eliteserien-i-fotball-20578168.ece"/>
    <meta property="og:site_name" content="rbnett.no"/>
    <meta property="article:published_time" content="2019-12-09T15:41:53+00:00"/>
    <meta property="og:title" content="Nå skal Molde-gutten dømme i eliteserien i fotball"/>
    <meta property="og:description" content="Malmefjorden-dommeren Marius Hansen Grøtta er oppnevnt som hoveddommer i eliteserien neste sesong."/>
  </head>
  <body>
    <article>
      <h1>Nå skal Molde-gutten dømme i eliteserien i fotball</h1>
      <h2>Malmefjorden-dommeren Marius Hansen Grøtta er oppnevnt som hoveddommer i eliteserien neste sesong.</h2>
      <address><time datetime="2019-12-09T15:41:53+00:00">09 Dec 2019, 15:41</time> by <a rel="author">Trond Hustad</a></address>
      <p>Mandag offentliggjorde dommerkomiteen i Norges Fotballforbund hvem som blir hoveddommere, assistentdommere og veiledere i Eliteserien, Toppserien, OBOS-ligaen, 1. divisjon kvinner og PostNord-ligaen i sesongen 2020.</p>
      <p>Molde-gutten Marius Hansen Grøtta er en av 14 hoveddommere i eliteserien for menn. Han skal dømme på øverste nivå sammen med Dag Vidar Hafsås, Espen Eskås, Kai Erik Steen, Kristoffer Hagenes, Ola Hobber Nilsen, Rohit Saggi, Sigurd Kringstad, Sivert Amland, Svein Oddvar Moen, Tom Harald Hagen, Tommy Skjerven, Tore Hansen og Usman Aslam. De siste tre sesongene har Grøtta dømt i 1. divisjon.</p>
      <p>Ingvild Langnes Aarland er en av åtte hoveddommere i toppserien for kvinner. Hun bodde tidligere i Molde og representerer fortsatt Malmefjorden og Nordmøre og Romsdal Fotballkrets.</p>
      <p>Alle oppnevnelsene til dommerkomiteen er publisert på <a href="https://www.fotball.no/dommer/toppdommer/2019/dommerrangering-for-2020-sesongen/">fotball.no</a>.</p>
    </article>
  </body>
</html>