<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/skandalozi/299227-magonei-nakas-saskarties-ar-jaunam-nedienam.htm"/>
    <meta property="og:site_name" content="nra.lv"/>
    <meta property="article:published_time" content="2019-12-09T15:22:00+00:00"/>
    <meta property="og:title" content="Magonei nākas saskarties ar jaunām nedienām"/>
    <meta property="og:description" content="Kanāla “STV Pirmā!” realitātes šovā “Slavenības. Bez filtra” redzams, kā Latvijas šovu zvaigzne Magone Šutoviene kameru pārvācas uz jauniegādāto īpašumu Gulbenes pusē, taču šīs pārmaiņas radījušas ne vienu vien problēmu."/>
  </head>
  <body>
    <article>
      <h1>Magonei nākas saskarties ar jaunām nedienām</h1>
      <address><time datetime="2019-12-09T15:22:00+00:00">09 Dec 2019, 15:22</time> by <a rel="author">©Ekrānšāviņš no video</a></address>
      <p>Kanāla “STV Pirmā!” realitātes šovā “Slavenības. Bez filtra” redzams, kā Latvijas šovu zvaigzne Magone Šutoviene kameru pārvācas uz jauniegādāto īpašumu Gulbenes pusē, taču šīs pārmaiņas radījušas ne vienu vien problēmu.</p>
      <blockquote>Gluži viss nenotiek tik ērti kā iecerēts - īpaši aktuāls izrādās jautājums par dēla nokļūšanu no jaunajām mājām līdz skolai.</blockquote>
      <p>Papildus sarežģījumus rada fakts, ka māja atrodas meža vidū, divu kilometru attālumā no ceļa, pa kuru kursē starppilsētu autobusi. Tā kā ģimenei nav sava auto, šo posmu katru darba dienu nāksies mērot kājām.</p>
      <p>Mājas iepriekšējā saimniece gan steidz Magoni mierināt, sakot, ka uz skolu tiekot vests arī kaimiņu puika, kurš dzīvojot pāri ceļam. Un tā kā Magone grūtniecības un jaunākā mazuļa dēļ uz skolu doties līdzi nevar, varbūt Žanis varētu šo pienākumu uzņemties? Taču Magone lēš, ka, aizvedot puiku uz skolu, Žanis netikšot mājup, jo autobusi nekursē tik bieži kā vajadzētu. Bet kā ikdienu organizēt tad, kad Žanis dosies uz darbu?</p>
      <p>Tāpat jaunajai ģimenei nākas uzņemties atbildību arī par mājlopu - kaziņu, ko mantojumā atstājusi iepriekšējā mājas saimniece. Tas nozīmē arī to, ka Žanim nu vajadzēs iemācīties to izslaukt, jo gaidībās esošā Magone, rūpējoties par mazuļa drošību puncī, kategoriski atsakās tuvoties lopiem, kuriem ir ragi. Kā Magone tiks galā ar jaunajiem dzīves izaicinājumiem? Un kāda būs viņas ikdiena jaunajā mājoklī meža vidū? Skatītāji to uzzinās jau šis nedēļas “Slavenības. Bez filtra” sērijās.</p>
      <p><a href="https://nra.lv/skandalozi/299227-magonei-nakas-saskarties-ar-jaunam-nedienam.htm#">Lasīt visu</a>  </p>
    </article>
  </body>
</html>