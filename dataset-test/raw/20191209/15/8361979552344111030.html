<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/chinovniki-luganskoji-oda-vkrali-10-mln-griven-novini-ukrajini-50058289.html"/>
    <meta property="og:site_name" content="НВ"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="Чиновники Луганської ОДА вкрали 10 млн гривень на будівництві соцоб'єктів"/>
    <meta property="og:description" content="Правоохоронці викрили посадових осіб Луганської обласної держадміністрації у масштабні розкрадання бюджетних грошей."/>
  </head>
  <body>
    <article>
      <h1>Чиновники Луганської ОДА вкрали 10 млн гривень на будівництві соцоб'єктів</h1>
      <h2>Правоохоронці викрили посадових осіб Луганської обласної держадміністрації у масштабні розкрадання бюджетних грошей.</h2>
      <address>
        <time datetime="2019-12-09T15:37:00+00:00">09 Dec 2019, 15:37</time>
      </address>
      <p>Як <a href="https://ssu.gov.ua/ua/news/1/category/21/view/6834#.xAtxE7yE.dpbs">повідомили</a> у Службі безпеки України, зазначені кошти були виділені державою на розвиток соціальної інфраструктури в районі проведення Операції Об'єднаних сил.</p>
      <p>За даними слідства, вступивши у змову з керівництвом підрядної фірми, посадові особи ОДА у кілька разів завищили вартість будівельних матеріалів, а отримані на цьому гроші перевели на рахунки декількох фіктивних фірм-субпідрядників, зареєстрованих у Харкові, після чого відмивали через конвертцентр.</p>
      <p>Таким чином на будівництві соцоб'єктів було вкрадено 10 млн гривень.</p>
      <p>При цьому частина цих коштів була вкладена у діяльність підконтрольної будівельної компанії, яка незаконно діє в окупованому РФ Луганську і регулярно здійснює відрахування підконтрольним Кремлю терористам.</p>
      <p>Під час обшуків в офісах підрядної фірми, к приміщеннях конвертаційного центру та за місцем проживання фігурантів справи вилучено бухгалтерську документацію і матеріали, що підтверджують проведення незаконних операцій.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/029/785/big_portrait/9e0ca67651342ea6a2a9318cd95e92af.png&amp;stamp=20191209173503&amp;q=85&amp;output=jpg&amp;bg=white"/>
        <figcaption>Фото: СБУ</figcaption>
      </figure>
      <p>Крім того, виявлено докази проведення госпдіяльності на тимчасово окупованій РФ території Луганської області та понад 2,6 млн гривень готівкою.</p>
    </article>
  </body>
</html>