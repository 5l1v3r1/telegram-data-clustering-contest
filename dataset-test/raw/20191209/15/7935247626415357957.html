<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/nitelikli-is-gucune-katki-hedefi-217807h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T15:21:59+00:00"/>
    <meta property="og:title" content="Nitelikli iş gücüne katkı hedefi"/>
    <meta property="og:description" content="Bursa Ticaret Borsası (BTB) Meclis Başkanı Mehmet Aydın, ‘Gıda İşleme ve Teknoloji Odaklı Eğitim Kariyer Merkezi' projesinin açılış törenine katıldı."/>
  </head>
  <body>
    <article>
      <h1>Nitelikli iş gücüne katkı hedefi</h1>
      <h2>Bursa Ticaret Borsası (BTB) Meclis Başkanı Mehmet Aydın, ‘Gıda İşleme ve Teknoloji Odaklı Eğitim Kariyer Merkezi' projesinin açılış törenine katıldı.</h2>
      <address>
        <time datetime="2019-12-09T15:21:59+00:00">09 Dec 2019, 15:21</time>
      </address>
      <p>Buradaki konuşmasında tarım meslek liselerinde eğitim kalitesinin artırılması gerektiğini belirten Aydın, öğrencilerin iş hayatına daha iyi hazırlanması gerektiğini söyledi. Söz konusu proje ile sektörün beklentileri doğrultusunda nitelikli iş gücüne katkı sağlamayı hedeflediklerini ifade eden Aydın, ‘'Okulun gıda işleme alanında fiziki alt yapısını iyileştirmeyi ve eğitim-öğretim müfredatını kamu-özel sektör iş birliği ile uygulama ağırlıklı bir modele dönüştürmeyi amaçlıyoruz'' dedi. Proje kapsamında bir kariyer merkezinin kurulacağının da altını çizen Aydın, şöyle devam etti: ‘'Öğrencilerimiz burada kariyer günleri, koçluk eğitimleri, seminerler ve atölye çalışmalarına katılacaklar. Böylece gıda teknolojisi alanının 10.11. ve 12.sınıf öğrencileri, sektörün beklentileri doğrultusunda iş hayatına hazır olacaklar.''</p>
    </article>
  </body>
</html>