<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/social/accident-mortal-dupa-ce-doua-masini-s-au-lovit-violent-pe-o-sosea-din-vrancea-bilant-un-mort-si-3-raniti-18661744"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T15:21:00+00:00"/>
    <meta property="og:title" content="Accident mortal, după ce două maşini s-au lovit violent pe o şosea din Vrancea. Bilanţ: Un mort şi 3 răniţi"/>
    <meta property="og:description" content="O persoană a murit şi alte trei au fost rănite în urma unui accident rutier produs în judeţul Vrancea. Potrivit primelor cercetări ale poliţiştilor, un şofer ar fi intrat pe contrasens, pe DN 23A, în..."/>
  </head>
  <body>
    <article>
      <h1>Accident mortal, după ce două maşini s-au lovit violent pe o şosea din Vrancea. Bilanţ: Un mort şi 3 răniţi</h1>
      <h2>O persoană a murit şi alte trei au fost rănite în urma unui accident rutier produs în judeţul Vrancea. Potrivit primelor cercetări ale poliţiştilor, un şofer ar fi intrat pe contrasens, pe DN 23A, în condiţii de ceaţă densă, şi a fost lovit de o maşină condusă de un tânăr de 28 de ani.</h2>
      <address><time datetime="2019-12-09T15:21:00+00:00">09 Dec 2019, 15:21</time> by <a rel="author" href="https://www.mediafax.ro/autor/departamentul-corespondenti" target="_blank">Departamentul Corespondenţi</a></address>
      <p>Potrivit reprezentanţilor ISU Vrancea, accidentul rutier s-a produs pe DN 23A, în satul Bordeasca Veche, comuna Tătăranu. La faţa locului au intervenit trei echipaje din cadrul Detaşamentului de Pompieri Focşani.</p>
      <p>În urma impactului dintre două autoturisme, patru persoane au fost rănite, dintre care două au rămas încarcerate. După extragerea victimelor, salvatorii au efectuat manevre de resuscitare unei femei de 72 de ani, aflată în stop cardiorespirator, dar fără succes. Ceilalţi trei răniţi au fost transportaţi la UPU Focşani de echipajele SAJ aflate la faţa locului.</p>
      <figure>
        <img src="https://www.mediafax.ro/images/pixel.png"/>
      </figure>
      <p>Poliţiştii au început o anchetă pentru a stabili cauza producerii accidentului. Din cercetările efectuate până în prezent rezultă că un şofer de 72 de ani, în timp ce conducea o maşină pe direcţia Focşani-Bordeasca Veche, ar fi circulat pe contrasens, în condiţii de ceaţă densă, moment în care a fost lovit de un autoturism condus de un tânăr, în vârstă de 28 de ani, care a încercat să îl evite, trăgând de volan spre stânga.</p>
      <p>La finalul anchetei, poliţiştii vor deschide un dosar penal pentru ucidere şi vătămare corporală.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>