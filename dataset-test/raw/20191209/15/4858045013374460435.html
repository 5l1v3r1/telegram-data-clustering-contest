<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/statul-francez-se-opune-reinnoirii-mandatului-lui-isabelle-kocher-in-functia-de-director-general-al-engie_1411258.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T15:04:28+00:00"/>
    <meta property="og:title" content="Statul francez se opune reînnoirii mandatului lui Isabelle Kocher în funcţia de director general al Engie"/>
    <meta property="og:description" content="Directorul general al Engie, Isabelle Kocher, nu va obţine sprijinul statului francez pentru un nou mandat în fruntea companiei, a anunţat..."/>
  </head>
  <body>
    <article>
      <h1>Statul francez se opune reînnoirii mandatului lui Isabelle Kocher în funcţia de director general al Engie</h1>
      <address><time datetime="2019-12-09T15:04:28+00:00">09 Dec 2019, 15:04</time> by <a rel="author">Roxana Ghiorghian</a></address>
      <p>
        <b>Directorul general al Engie, Isabelle Kocher, nu va obţine sprijinul statului francez pentru un nou mandat în fruntea companiei, a anunţat luni publicaţia Les Echos, transmite Reuters, potrivit <a href="https://www.agerpres.ro/">Agerpres</a>.</b>
      </p>
      <p>Mandatul actual al Isabellei Kocher se va încheia în luna mai 2020. <br/><br/>Kocher, aflată în fruntea companiei franceze din 2016, este sub presiune în urma informaţiilor privind o strategie de scindare în cadrul grupului şi a dezacordurilor între membrii Consiliului de Administraţie privind posibilitatea vânzării unor active în domeniul gazelor. <br/><br/>Statul francez, care deţine 24% din Engie, nu este în favoarea reînnoirii mandatului acesteia şi nu intenţionează să forţeze plecarea sa, a anunţat Les Echos, fără a preciza sursa informaţiei. <br/><br/>Situaţia lui Kocher ar putea fi discutată în şedinţa Consiliului de Administraţie din 17 decembrie, informa săptămâna trecută BFM Business. Reprezentanţii Engie şi ai autorităţilor franceze nu au dorit să comenteze informaţia.</p>
    </article>
  </body>
</html>