<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/12/whatsapp-se-dockal-podpory-cekajiciho-hovoru-a-dalsich-zmen/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-12-09T15:30:33+00:00"/>
    <meta property="og:title" content="WhatsApp získává podporu čekajícího hovoru i na Androidu"/>
    <meta property="og:description" content="Aktualizováno 9. 12. Na konci listopadu jsme vás informovali o novince v rámci komunikační platformy WhatsApp. Majitelé iOS zařízení se dočkali nové funkce čekajícího hovoru. Do této chvíle jste mohli maximálně slyšel obsazovací tón, pokud jste někomu volali. Nově se zařadíte do fronty a můžete vyčkat, až bude druhá strana dostupná. WhatsApp bude nyní fungovat […]"/>
  </head>
  <body>
    <article>
      <h6 class="kicker">aktualizováno</h6>
      <h1>WhatsApp získává podporu čekajícího hovoru i na Androidu</h1>
      <address><time datetime="2019-12-09T15:30:33+00:00">09 Dec 2019, 15:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <h3>Aktualizováno 9. 12.</h3>
      <p>Na konci listopadu jsme vás informovali o novince v rámci komunikační platformy WhatsApp. Majitelé iOS zařízení se dočkali nové funkce čekajícího hovoru. Do této chvíle jste mohli maximálně slyšel obsazovací tón, pokud jste někomu volali. Nově se zařadíte do fronty a můžete vyčkat, až bude druhá strana dostupná.</p>
      <p>
        <a href="https://dotekomanie.cz/2019/12/whatsapp-bude-nyni-fungovat-i-jako-ukolnicek/">WhatsApp bude nyní fungovat i jako úkolníček</a>
      </p>
      <p>Nyní došlo o na rozšíření pro Android verzi aplikace. Nemusíte nic nastavovat, funkce by měla být aktivní s novou aktualizací aplikace, případně si budete muset počkat na aktivování ze stran serverů služby.</p>
      <h3>Původní článek 27. 11.</h3>
      <p>Společnost WhatsApp velice potichu uvolnila další důležitou aktualizaci pro svou iOS aplikaci, která přináší i hrstku nových funkcí. S tímto instalačním balíčkem jsme se dočkali nového nastavení ochrany osobních údajů a podpory čekajícího hovoru. Ovšem to jsou jen třešničky na dortu, protože služba přidala i jiné změny.</p>
      <h3>WhatsApp také s novou ochranou osobních údajů</h3>
      <p>Například pro WhatsApp uživatele je nyní k dispozici aktualizovaná chatovací obrazovka, která má za úkol urychlit skenování zpráv. Uživatelé mohou také při používání režimu VoiceOver odesílat zprávy přímo z Braillovy klávesnice. </p>
      <figure>
        <img src="https://dotekomanie.cz/wp-content/uploads/2019/11/WhatsApp-for-iOS-gets-call-waiting-support-new-privacy-settings-940x627x.jpg"/>
      </figure>
      <p>Podpora čekajícího hovoru nepotřebuje žádné speciální vysvětlení. V praxi budete mít možnost si vybrat, zda při probíhajícím hovoru přijmete druhý příchozí hovor, anebo ho podržíte. V neposlední řadě jsme se dočkali nového nastavení ochrany osobních údajů, což vám umožňuje mít přehled o tom, kdo vás může přidat do skupin. Nové nastavení najdete v Nastavení -&gt; Účet -&gt; Soukromí -&gt; Skupiny. Nejnovější aktualizace je již nyní k dispozici ke stažení zcela zdarma, a to z obchodu s aplikacemi pro operační systém iOS. </p>
      <footer>Zdroje: <a href="https://www.phonearena.com/news/WhatsApp-iPhone-update-call-waiting-support-privacy-settings_id120663#735b9/">phonearena.com</a>, <a href="https://mspoweruser.com/whatsapp-for-android-finally-gets-call-waiting-feature/#735b9/">mspoweruser.com</a>, <a href="https://www.techradar.com/news/whatsapp-for-android-now-has-a-call-waiting-feature-heres-how-to-use-it#735b9/">techradar.com</a></footer>
    </article>
  </body>
</html>