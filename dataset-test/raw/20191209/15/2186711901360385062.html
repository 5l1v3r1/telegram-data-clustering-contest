<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/odnogo-z-nachalnikiv-pidrozdilu-mitnitsi-hersonschini-zatrimali-na-habari"/>
    <meta property="og:site_name" content="ПІК"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Одного з начальників підрозділу митниці Херсонщини затримали на хабарі"/>
    <meta property="og:description" content="Чиновник митниці вимагав грошей з комерсантів. За це гарантував зменшити митні збори. Чиновника затримали &quot;на гарячому&quot; під час отримання коштів"/>
  </head>
  <body>
    <article>
      <h1>Одного з начальників підрозділу митниці Херсонщини затримали на хабарі</h1>
      <address>
        <time datetime="2019-12-09T15:00:00+00:00">09 Dec 2019, 15:00</time>
      </address>
      <p>Чиновник митниці вимагав грошей з комерсантів. За це гарантував зменшити митні збори. Чиновника затримали "на гарячому" під час отримання коштів. Про це<a href="https://ssu.gov.ua/ua/news/1/category/21/view/6830#.cY0adwxl.dpbs"> повідомляє</a> прес-служба СБУ.</p>
      <p>Служба безпеки України затримала на систематичному одержанні неправомірної вигоди начальника одного з підрозділів митниці Державної фіскальної служби у Херсонській області, АР Крим та м. Севастополь.</p>
      <p>Оперативники спецслужби встановили, що посадовець організував системний механізм вимагання грошей з комерсантів. За різні суми «винагороди» він гарантував підприємцям сприяння у незаконному зменшенні встановлених митних зборів. Зловмисник також обіцяв не створювати штучних перешкод під час митного оформлення товарів. До протиправної діяльності керівник підрозділу залучив своїх підлеглих.</p>
      <p>Для реалізації «тіньової» схеми чиновник, який є керівником спільної міжвідомчої групи з протидії мінімізації митних платежів в регіоні, намагався впливати на представників інших контролюючих органів.</p>
      <p>Правоохоронці затримали зловмисника поблизу робочого місця після одержання чергової суми неправомірної вигоди.</p>
      <p>Наразі фігуранту справи здійснено повідомлення про підозру, вирішується питання щодо обрання міри запобіжного заходу.</p>
      <p>У межах розпочатого кримінального провадження за ч. 3 ст. 368 (прийняття пропозиції, обіцянки або одержання неправомірної вигоди службовою особою) Кримінального кодексу України тривають слідчо-оперативні дії для притягнення до відповідальності всіх осіб, причетних до протиправної діяльності.</p>
      <p>Операція з викриття зловмисника проводилась під процесуальним керівництвом Генеральної прокуратури України.</p>
      <related>
        <h4>Новини по темі</h4>
        <a href="https://pik.ua/news/url/sbu-vikrila-shemu-blokuvannja-remontu-dorig-ta-vimannja-koshtiv-na-korist-okupovanogo-krimu"/>
        <a href="https://pik.ua/news/url/na-hersonschini-spivrobitniki-sbu-vikrili-na-habari-kerivnika-agrofirmi-bilozerskij-"/>
        <a href="https://pik.ua/news/url/sbu-zatrimala-vlasnika-kompaniji-jaka-vikonuvala-bagatomiljonni-remonti-dorig-na-hersonschini"/>
      </related>
    </article>
  </body>
</html>