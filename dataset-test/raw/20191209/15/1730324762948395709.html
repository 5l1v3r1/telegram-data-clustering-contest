<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/252132/"/>
    <meta property="og:site_name" content="The Bangkok Insight"/>
    <meta property="article:published_time" content="2019-12-09T15:06:38+00:00"/>
    <meta property="og:title" content="‘ดาวโจนส์’ เดินขาลง นักลงทุนรอดูรอบนอก จับตาเส้นตายขึ้นภาษีสินค้าจีน-ประชุมเฟด"/>
    <meta property="og:description" content="ดัชนีดาวโจนส์ของสหรัฐ ขยับลงมาช่วงเปิดซื้อขายวันนี้ (9 ธ.ค.) ตามเวลาท้องถิ่น ปรับตัวลดลง จากความกังวลระลอกใหม่ ถึงการชะลอตัวของเศรษฐกิจจีน ที่มีขนาดใหญ่สุดเป็นอันดับ 2 ของโลก หลังจากที่แดนมังกรตัวเลขส่งออกที่ซบเซาลง"/>
  </head>
  <body>
    <article>
      <h1>‘ดาวโจนส์’ เดินขาลง นักลงทุนรอดูรอบนอก จับตาเส้นตายขึ้นภาษีสินค้าจีน-ประชุมเฟด</h1>
      <address><time datetime="2019-12-09T15:06:38+00:00">09 Dec 2019, 15:06</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ดัชนีดาวโจนส์ของสหรัฐ ขยับลงมาช่วงเปิดซื้อขายวันนี้ (9 ธ.ค.) ตามเวลาท้องถิ่น ปรับตัวลดลง จากความกังวลระลอกใหม่ ถึงการชะลอตัวของเศรษฐกิจจีน ที่มีขนาดใหญ่สุดเป็นอันดับ 2 ของโลก หลังจากที่แดนมังกรตัวเลขส่งออกที่ซบเซาลง</p>
      <figure>
        <img src="https://www.thebangkokinsight.com/wp-content/uploads/2019/12/000_1KQ40G.jpg"/>
      </figure>
      <p>ดัชนีเฉลี่ยอุตสาหกรรมดาวโจนส์ เคลื่อนไหวล่าสุดอยู่ที่ 27,992.34 จุด ลดลง 22.72 จุด หรือ 0.08% ดัชนีเอสแอนด์พี 500 ขยับขึ้น 1.15 จุด หรือ 0.04% ที่ 3,147.06 จุด และดัชนีแนสแด็กบวก 16.80 จุด หรือ 0.19% ที่ 8,673.33 จุด</p>
      <p>แม้ตลาดยังได้รับแรงหนุนบางส่วนจากข้อมูลการจ้างงานสหรัฐ ที่แสดงให้เห็นว่าในเดือนพฤศจิกายนที่ผ่านมา มีการจ้างงานเพิ่มขึ้นมากสุดในรอบเกือบ 10 เดือน นำโดยกลุ่มธุรกิจบริการสุขภาพ และการจ้างงานในภาคการผลิตก็กลับมาฟื้นตัวอีกครั้ง</p>
      <p>แต่บรรยากาศการซื้อขายในตลาดยังเต็มไปด้วยความระมัดระวังตัวอยู่ เพราะนักลงทุนพากันรอดูสถานการณ์ ทั้งเรื่องกำหนดเส้นตายของรัฐบาลประธานาธิบดีโดนัลด์ ทรัมป์ ที่จะขึ้นภาษีสินคัานำเข้าจากจีนในวันที่ 15 ธันวาคมนี้ มูลค่าราว 156,000 ล้านดอลลาร์</p>
      <p>นอกจากนี้ ยังมีเรื่องของการประชุมเจ้าหน้าที่กำหนดนโยบายธนาคารกลางสหรัฐ (เฟด) ระหว่างวันที่ 11-12 ธันวาคมนี้ ที่คาดว่าเฟดจะย้ำถึงความยืดหยุ่นของเศรษฐกิจอเมริกัน และจะคงอัตราดอกเบี้ยไว้ในระดับเดิม หลังจากลดลงมาแล้ว 3 ครั้งในปีนี้</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F252132%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/252169/"/>
        <a href="https://www.thebangkokinsight.com/252096/"/>
        <a href="https://www.thebangkokinsight.com/252049/"/>
        <a href="https://www.thebangkokinsight.com/251880/"/>
      </related>
    </article>
  </body>
</html>