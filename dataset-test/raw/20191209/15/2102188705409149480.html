<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/rus/columns/2019/12/9/654631/"/>
    <meta property="og:site_name" content="Экономическая правда"/>
    <meta property="article:published_time" content="2019-12-09T15:25:00+00:00"/>
    <meta property="og:title" content="&quot;Земельный&quot; налог для Укрзализныци: кто оплатит нововведение на миллиарды"/>
    <meta property="og:description" content="Почти год Укрзализныця лишена льготы по уплате земельного налога. Отчисляются платежи за землю не только под вокзалами, но и путевыми полосами, перронами и т. д. Кто “выиграет” от этих отчислений? (укр)"/>
  </head>
  <body>
    <article>
      <h1>"Земельный" налог для Укрзализныци: кто оплатит нововведение на миллиарды</h1>
      <h2>Почти год Укрзализныця лишена льготы по уплате земельного налога. Отчисляются платежи за землю не только под вокзалами, но и путевыми полосами, перронами и т. д. Кто "выиграет" от этих отчислений? (укр)</h2>
      <address><time datetime="2019-12-09T15:25:00+00:00">09 Dec 2019, 15:25</time> by <a rel="author" href="https://www.epravda.com.ua/rus/authors/5accc119249a1/" target="_blank">Андрей Рязанцев</a></address>
      <p>З 1 січня поточного року в Україні вступили в силу зміни до Податкового кодексу України та деяких інших нормативних актів (№ 2628-VIII), серед яких, зокрема, позбавлення АТ "Укрзалізниця" пільги по сплаті земельного податку – в тому числі у межах смуг відведення.</p>
      <p>Фактично державний монополіст став у повному обсязі платити за всю землю, де розташовуються не тільки об’єкти інфраструктури, а й перони, перегони тощо.</p>
      <p>В абсолютних цифрах ціна питання така. Обсяг оподаткованої землі збільшився на 209,4 тис. га, розкиданих по всіх областях та Києву.</p>
      <p>При цьому обсяг "земельних" податкових відрахувань зріс втричі – з 1,2 млрд грн у 2018 році до 4–4,2 млрд грн цього року.</p>
      <p>Це значний ресурс, який, зрозуміло, звужує і без того невеликий фінансовий маневр Укрзалізниці.</p>
      <p>Та з цим можна було б миритися, якби не одне "але".</p>
      <p>Укрзалізниця, як виявляється, єдиний транспортний кластер, який сплачує "земельний" податок за смуги відведення.</p>
      <p>Землі, наприклад, дорожнього господарства автомобільних доріг загального користування взагалі не підлягають оподаткуванню! Виникає питання – чому?</p>
      <p>Це ж прямо порушує принципи рівності платників податків і ставить в очевидно нерівні фінансові умови автомобілістів та залізничників!</p>
      <p>Дивимось далі. На землях залізничного транспорту – тих самих, які тепер оподатковуються по повній, – розташовані об’єкти інфраструктури.</p>
      <p>Передусім, залізничні колії загального користування (а відтак земляне полотно, верхня будова колії та штучні споруди) на перегонах і залізничних станціях.</p>
      <p>Вони призначені для пропуску поїздів, виконання операцій з прийому та відправлення поїздів, прийому та видачі вантажу, багажу і вантажобагажу, виконання сортувальної та маневрової роботи.</p>
      <p>Все це господарство – ділянки, майно – державна власність, якою Укрзалізниця відає, а значить, сплачує за неї податки та підтримує у належному господарському стані.</p>
      <p>Це, до слова, не копійчана справа. Технологія роботи лише з земляним полотном передбачає регулярне підсилення, відновлення, заміну окремих елементів, стабілізацію ділянок з деформацією ґрунту, відновлення й ремонт всіх захисних і укріплювальних споруд, облаштування під час будівництва двоколійних вставок тощо.</p>
      <p>Loading... Все це – ще "плюс" близько 5 млрд грн на рік. Джерело покриття і цих витрат – бюджет Укрзалізниці.</p>
      <p>Додайте до цього необхідність оновлення тягового рухомого складу та вагонів, вкрай потрібну закупівлю нових електровозів, модернізацію та електрифікацію ділянок колії та втілення інших інфраструктурних проектів. Усі вони вимагають масштабного фінансування в обсязі не менше ніж 24 млрд грн щорічно!</p>
      <p>Важливо, що свої наміри Укрзалізниця втілює фактично власним коштом. Інших джерел доходів не було і немає.</p>
      <p>Лише один штрих: згідно з законом "Про залізничний транспорт", Укрзалізниця мала б отримувати з місцевих та державного бюджетів компенсацію за пасажирські перевезення. Щоправда, з 1996 року ця норма не виконується. Обсяг збитків лише за 2018 рік – 12 млрд грн плюс капітальні вкладення в пасажирські перевезення понад 2 млрд грн.</p>
      <p>Який вихід? Очевидний: не перевантажувати Укрзалізницю явно несправедливими платежами і включити землі залізничного транспорту (окрім тих, що оподатковуються на загальних підставах), до складу земельних ділянок, які не підлягають оподаткуванню земельним податком.</p>
      <p>Це усуне нерівність, зменшить витрати залізничної галузі та збільшить її інвестиційну привабливість.</p>
      <p>Вивільнені кошти можна направити на виконання планів з оновлення компанії. Це, у підсумку, сприятиме зростанню податкових надходжень за іншими статтями.</p>
      <p>Важливо, що відповідь на питання платити чи ні земельний податок можуть дати парламентарі.</p>
      <p>Але поки пільги для земель залізничної галузі немає. Як і коштів на фінансування пасажирських перевезень. Що будемо робити?</p>
    </article>
  </body>
</html>