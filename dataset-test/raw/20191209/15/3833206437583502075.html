<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Novo-zhulto-preduprezhdenie-za-vtornik-920528"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T15:35:00+00:00"/>
    <meta property="og:title" content="Ново &quot;жълто&quot; предупреждение за вторник!"/>
    <meta property="og:description" content="Жълт код е обявен за утре, 10 декември, за половината страна, предаде репортер на Plovdiv24.bg. Пред..."/>
  </head>
  <body>
    <article>
      <h1>Ново "жълто" предупреждение за вторник!</h1>
      <address>
        <time datetime="2019-12-09T15:35:00+00:00">09 Dec 2019, 15:35</time>
      </address>
      <p>Жълт код е обявен за утре, 10 декември, за половината страна, предаде репортер на <b>Plovdiv24.bg</b>. Предупреждението е в сила заради очаквани мъгли. През нощта в низините и котловините ще се задържи мъгливо. Над останалите райони ще е предимно ясно. Минималните температури ще са между минус 5° и 0°. Утре от запад облачността ще се увеличава и късно вечерта в крайните югозападни райони ще превали дъжд.</p>
      <p>На места там ще има условия за поледици. Предимно слънчево ще остане в източните райони, а в низините и котловините ще се задържи мъгливо през целия ден. Почти тихо, в Източна България със слаб южен вятър. Максималните температури ще са между 7° и 12°, по-ниски в районите с трайна мъгла. </p>
      <p>Над планините от запад ще се заоблачава. Късно вечерта в масивите от Югозападна България ще завали слаб сняг, под 1200 метра – дъжд. Ще духа слаб до умерен южен вятър. Максималната температура на 1200 метра ще е около 7°, на 2000 метра – около 0°.</p>
      <p>Над Черноморието ще е предимно слънчево. Сутринта на места видимостта ще е намалена. Ще духа слаб южен вятър. Максимални температури 10-12°. Температурата на морската вода е 12-13°. Вълнението на морето ще е 1-2 бала.</p>
      <p>На 10.12.2019 слънцето ще изгрее в 07:45 часа и ще залезе в 16:53 часа. Продължителност на деня 9:08 часа. На 10.12.2019 луната ще изгрее в 15:56 часа и ще залезе в 05:35 часа. Осветеност на диска в 0h UT 95 %. Фаза на луната: пълнолуние.</p>
    </article>
  </body>
</html>