<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/meghan-hercegne-jotekonykodik/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T15:12:00+00:00"/>
    <meta property="og:title" content="Megható, mivel tölti a szabadságát Meghan hercegné"/>
    <meta property="og:description" content="Egy soha nem látott fotó is előkerült róla."/>
  </head>
  <body>
    <article>
      <h1>Megható, mivel tölti a szabadságát Meghan hercegné</h1>
      <h2>Egy soha nem látott fotó is előkerült róla.</h2>
      <address><time datetime="2019-12-09T15:12:00+00:00">09 Dec 2019, 15:12</time> by <a rel="author">Cosmopolitan.hu</a></address>
      <p><b>Meghanról</b> eddig is tudni lehetett, hogy mindig kiáll az elesettek mellett, <b>szívesen jótékonykodik</b>, sőt ebben az évben több karitatív szervezet védnöke is lett. Most pedig az is kiderült, hogy a hercegé már jóval <b>Harryvel</b> való találkozása előtt is rendszeresen segített a rászorulókon.</p>
      <p>A hétvégén ugyanis a torontói <b>St. Felix Center</b> közzétett egy évekkel ezelőtti, soha nem látott fotót Meghanról, és egy nagyon megható szöveget is leírtak mellé. Azt tudni kell, hogy a <b>St. Felix Center</b> munkatársai hajléktalan embereken segítenek, és Meghan anno a színésznői karrierje mellett rendszeresen csatlakozott hozzájuk önkéntesnek. Azt írták, hogy a hercegné, amikor csak tudta, <b>mindig elvitte a központba a Brilliáns elmék (Suits) forgatásán megmaradt ételeket</b>, hogy szétoszthassák azokat a hajléktalanok között. Sőt, néhány éve, <a href="https://cosmopolitan.hu/szepseg/2019/12/04/ilyen-volt-meghan-es-harry-halaadasa/">hálaadás</a> alkalmával segített megszervezni egy rászorulóknak szóló száz fős vacsorát is.</p>
      <p>A posztban a hercegnét csak <b>„kedves Meghanként”</b> emlegették és azt is megköszönték neki, hogy hercegnéként a mai napig támogatja a központ működését. A végén még azt is hozzátették, hogy remélik, hogy Meg hamarosan a királyi család tagjaként is meglátogatja majd őket.</p>
      <figure>
        <embed-post data-src="https://www.instagram.com/p/B5xxnG9BNN4" data-service="Instagram"/>
      </figure>
    </article>
  </body>
</html>