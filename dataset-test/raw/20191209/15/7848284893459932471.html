<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/tronchetti-provera-inter-il-sogno-e-il-campionato-domani-contera-il-nostro-tifo-325180"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T15:15:04+00:00"/>
    <meta property="og:title" content="Tronchetti Provera: &quot;Inter, il sogno è il campionato. Domani conterà il nostro tifo&quot;"/>
    <meta property="og:description" content="Intervenuto nel corso della trasmissione 'La Politica nel Pallone' di Gr Parlamento, il vicepresidente di Pirelli Marco Tronchetti Provera ha parlato del campionato di Serie A contraddistinto..."/>
  </head>
  <body>
    <article>
      <h1>Tronchetti Provera: "Inter, il sogno è il campionato. Domani conterà il nostro tifo"</h1>
      <address><time datetime="2019-12-09T15:15:04+00:00">09 Dec 2019, 15:15</time> by <a rel="author">Christian Liotta</a></address>
      <p>Intervenuto nel corso della trasmissione 'La Politica nel Pallone' di <i>Gr Parlamento</i>, il vicepresidente di Pirelli <b>Marco Tronchetti Provera</b> ha parlato del campionato di Serie A contraddistinto dall'allungo in classifica dell'Inter sulla Juve. Invitando a prendere tutto con le pinze: "Quella della Juve è una frenata, è una fase del campionato in cui tutto può succedere. E' troppo presto per dare giudizi. Il sogno è vincere il campionato, poi vedremo se si realizzerà - ha aggiunto - <b>La squadra sta giocando con il massimo impegno viste le tante assenze, è un'Inter estremamente competitiva</b>. Ha una difesa forte, in attacco un potenziale enorme, c'è stato impegno da parte di tutti per superare un momento difficile dovuto alla mancanza di alcuni pilastri a centrocampo. E domani sera c'è una sfida importante".</p>
      <p>A proposito del match con il Barcellona il manager di Pirelli ha aggiunto che "<b>è una vigilia di quelle importanti, di quelle in cui aspetti con trepidazione la giornata successiva, l'unica cosa da non fare è il pronostico </b>- ha concluso - Conterà molto il supporto del pubblico, noi abbiamo un pubblico un po' sofisticato ma questa volta bisognerà sostenere la squadra dal primo all'ultimo minuto".</p>
      <p>
        <a href="https://www.videointer.it/watch.php?vid=53f60dc70">
          <b>VIDEO - INTER-BARCELLONA, L'ALLENAMENTO DELLA VIGILIA: SENSI DA SOLO, CANDREVA IN GRUPPO E IL LAVORO DEI PORTIERI</b>
        </a>
      </p>
    </article>
  </body>
</html>