<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/mladi-korenjaki-pripravljeni-na-bozic-253283"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T15:49:00+00:00"/>
    <meta property="og:title" content="Mladi korenjaki pripravljeni na božič"/>
    <meta property="og:description" content="Ansambel Mladi korenjaki sestavlja pet fantov. Harmonikar je Robi Novak, ki je tudi učitelj glasbe in spada v mlajšo generacijo glasbenikov. In sicer med tiste, ki premorejo veliko talenta in občut..."/>
  </head>
  <body>
    <article>
      <h1>Mladi korenjaki pripravljeni na božič</h1>
      <h2>Ansambel se je odločil za priredbo ene najbolj znanih božičnih pesmi. Ob snemanju videospota so se zabavali in se vrnili v otroške dni.</h2>
      <address><time datetime="2019-12-09T15:49:00+00:00">09 Dec 2019, 15:49</time> by <a rel="author">Mojca Marot</a></address>
      <slideshow>
        <figure>
          <img src="https://www.slovenskenovice.si/images/slike/2019/11/25/1739662.jpg"/>
          <figcaption>Ansambel Mladi korenjaki.</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1739664.jpg"/>
          <figcaption>Na praznike so pripravljeni.</figcaption>
        </figure>
      </slideshow>
      <p>Ansambel Mladi korenjaki sestavlja pet fantov. Harmonikar je <b>Robi Novak</b>, ki je tudi učitelj glasbe in spada v mlajšo generacijo glasbenikov. In sicer med tiste, ki premorejo veliko talenta in občutka za izvajanje glasbe na harmoniki. Preostali člani so trobentar <b>Blaž Turinek</b>, basist in baritonist <b>Tilen Kočevar</b>, kitarist je <b>Jaka Napotnik</b>, klarinet pa igra in tudi poje <b>Dejan Bevc</b>.</p>
      <figure>
        <img src="https://www.slovenskenovice.si/images/slike/2019/11/25/1739664.jpg"/>
        <figcaption>Na praznike so pripravljeni.</figcaption>
      </figure>
      <p>Na glasbeni sceni so že od leta 2006, a skoraj več kot doma igrajo v tujini, predvsem Avstriji, Nemčiji, Švici in Kanadi. Ker so kvintet, čutijo poslanstvo, da ta prepoznavni zven ohranjajo še naprej. Letos so se odločili, da pred prazničnim decembrom naredijo čisto posebno priredbo, in sicer ene najbolj znanih božičnih pesmi na svetu Rockin’ Around The Christmas tree. Pod njo se je podpisal trobentač Blaž Turinek. Pesem je mogoče slišati tudi v priljubljenem filmu Sam doma, ki je najbolj gledan ravno decembra oziroma v času božičnih praznikov. Slovensko besedilo je spisala <b>Vera Šolinc</b>.</p>
      <blockquote>Slovensko besedilo za priredbo je spisala Vera Šolinc.</blockquote>
      <p>»Za priredbo smo se odločili zato, ker ne smemo pozabiti na našo domovino, slovenski jezik in našo oberkrain glasbo, ki je v tem primeru modernejšega stila,« še pove Tilen Kočevar. Ob snemanju videospota pa so se veselo zabavali in se vrnili v otroške dni, saj so, poleg odpiranja daril, krasili jelko.</p>
    </article>
  </body>
</html>