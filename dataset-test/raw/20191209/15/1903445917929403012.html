<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53283/megerkezett-a-ghostbusters-afterlife-elozetese"/>
    <meta property="og:site_name" content="PlayDome"/>
    <meta property="article:published_time" content="2019-12-09T15:36:00+00:00"/>
    <meta property="og:title" content="Megérkezett a Ghostbusters: Afterlife előzetese"/>
    <meta property="og:description" content="Jövő nyáron kerül mozikba az új Szellemirtók-kaland."/>
  </head>
  <body>
    <article>
      <h1>Megérkezett a Ghostbusters: Afterlife előzetese</h1>
      <h2>Jövő nyáron kerül mozikba az új Szellemirtók-kaland.</h2>
      <address><time datetime="2019-12-09T15:36:00+00:00">09 Dec 2019, 15:36</time> by <a rel="author">Dino</a></address>
      <p>Valószínűleg sokak gyerekkorának volt meghatározó filmélménye a <i>Szellemirtók</i> két része. Bár harmadik rész végül nem készült, és 3 évvel ezelőtt csak egy gyengébb rebootot kaptunk, az eredeti mozifilmek rendezőjének fia, Jason Reitman belekezdett egy újabb Ghostbusters-kalandba, amelyben gyerekek szállnak szembe a földöntúli lényekkel.</p>
      <p>A film főbb szerepeit Carrie Coon, a Stranger Thingsből is ismert Finn Wolfhard, Mckenna Grace, valamint Paul Rudd kapták, a sztorit pedig Dan Aykroyd írta (de a karakterek megalkotásáért a pár évvel ezelőtt elhúnyt Harold Ramist, az első filmek Egonját is szerzőként jegyzik).</p>
      <p>A <b>Ghostbusters: Afterlife</b> most megkapta első előzetesét, a mozikba pedig jövő nyáron érkezik a film.</p>
      <figure>
        <iframe src="https://www.youtube.com/embed/ahZFCF--uRY" width="640" height="360" data-service="Youtube" scrolling="no"/>
      </figure>
      <p>Az eredeti mozifilmekhez kapcsolódó <i><a href="https://www.playdome.hu/cikk/53080/ghostbusters-the-video-game-remastered-teszt-ujra-csillog-az-ektoplazma">Ghostbusters: The Video Game</a></i> nemrégiben kapott felújított verziót, erről itt olvashattok.</p>
      <related>
        <h4>Cikkajánló</h4>
        <a href="https://www.playdome.hu/cikk/53080/ghostbusters-the-video-game-remastered-teszt-ujra-csillog-az-ektoplazma"/>
      </related>
      <p>Alább pedig a film főcimdalának egy mókás feldolgozását láthatjátok/hallhatjátok. ■</p>
      <figure>
        <iframe src="https://www.youtube.com/embed/peVjNK1BR8I" width="640" height="360" data-service="Youtube" scrolling="no"/>
      </figure>
    </article>
  </body>
</html>