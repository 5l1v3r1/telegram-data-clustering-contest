<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/269792/deputatul-pnl-dumitru-mihalescul-vrea-ca-ministrul-justitiei-catalin-predoiu-sa-asigure-fondurile-necesare-pentru-finalizarea-sediului-judecatoriei-radauti"/>
    <meta property="og:site_name" content="NewsBucovina"/>
    <meta property="article:published_time" content="2019-12-09T15:11:39+00:00"/>
    <meta property="og:title" content="Deputatul PNL Dumitru Mihalescul vrea ca ministrul Justiției, Cătălin Predoiu, să asigure fondurile necesare pentru finalizarea sediului Judecătoriei Rădăuți"/>
    <meta property="og:description" content="Deputatul PNL de Suceava Dumitru Mihalescul a solicitat, luni, ministrului Justiției, Cătălin Predoiu, informații privind asigurarea finanțării pentru noul sediu al Judecătoriei Rădăuți. Mihalescul îi transmite ministrului că, din păcate, în ultimii ani, deși guvernele s-au angajat să asigure o finanțare adecvată realizării investițiilor de modernizare a instanțelor, acest lucru a fost onorat prin creditele …"/>
  </head>
  <body>
    <article>
      <h1>Deputatul PNL Dumitru Mihalescul vrea ca ministrul Justiției, Cătălin Predoiu, să asigure fondurile necesare pentru finalizarea sediului Judecătoriei Rădăuți</h1>
      <address>
        <time datetime="2019-12-09T15:11:39+00:00">09 Dec 2019, 15:11</time>
      </address>
      <p>Deputatul PNL de Suceava Dumitru Mihalescul a solicitat, luni, ministrului Justiției, Cătălin Predoiu, informații privind asigurarea finanțării pentru noul sediu al Judecătoriei Rădăuți.</p>
      <p>Mihalescul îi transmite ministrului că, din păcate, în ultimii ani, deși guvernele s-au angajat să asigure o finanțare adecvată realizării investițiilor de modernizare a instanțelor, acest lucru a fost onorat prin creditele bugetare alocate lucrărilor aflate în derulare.</p>
      <figure>
        <img src="https://www.newsbucovina.ro/wp-content/uploads/2018/12/dumitru-mihalescul-4.jpg"/>
      </figure>
      <p>El spune că o asemenea situație se poate constata și la nivelul Judecătoriei Rădăuți, unde, din cauza lipsei de finanțare lucrările de modernizare a sediului judecătoriei nu au putut să fie finalizate în termenele contractuale, respectiv 3 septembrie 2019, fiind decalate, în condiții de maximă incertitudine până în data de 3 septembrie 2020.</p>
      <p>„În condițiile în care finalizarea investiției ”Sediul Judecătoriei Rădăuți” este de maximă importanță pentru întreaga regiune deservită de această instanță, iar creditele bugetare necesare investiției nu reprezintă un efort bugetar semnificativ (cca. 23.852 mii lei), vă solicit, domnule ministru, să precizați dacă în structura de cheltuieli a proiectului de buget pentru anul 2020 vor fi cuprinse credite bugetare pentru finalizarea acestei investiții”, a solicitat deputatul.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/269719/deputatul-pnl-angelica-fador-respinge-acuzele-psd-ca-angajarea-raspunderii-guvernului-pe-proiecte-de-lege-ar-fi-nedemocratica-deficit-democratic-a-avut-psd-cand-a-emis-pe-ascuns-ordonante-de-urgenta"/>
        <a href="https://www.newsbucovina.ro/politica/269684/presedintele-psd-suceava-senatorul-ioan-stan-dupa-investirea-noului-prefect-de-suceava-vom-colabora-dar-vom-fi-cu-ochii-pe-ei"/>
        <a href="https://www.newsbucovina.ro/politica/269661/baisanu-a-anuntat-ca-a-inceput-un-nou-proiect-politic-forta-nationala-un-partid-nationalist-el-spune-ca-la-organizatia-judeteana-suceveana-au-aderat-circa-90-la-suta-din-membrii-alde-suceava"/>
      </related>
    </article>
  </body>
</html>