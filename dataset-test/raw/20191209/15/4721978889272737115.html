<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/720462/the-morning-show-nominata-golden-globe"/>
    <meta property="og:site_name" content="iPhone Italia"/>
    <meta property="article:published_time" content="2019-12-09T15:57:54+00:00"/>
    <meta property="og:title" content="“The Morning Show” nominata ai Golden Globe"/>
    <meta property="og:description" content="I Golden Globes stanno annunciando le loro nomination e si scopre che la serie tv di Apple TV+, The Morning Show, è stata nominata per numerosi premi."/>
  </head>
  <body>
    <article>
      <h1>“The Morning Show” nominata ai Golden Globe</h1>
      <address>
        <time datetime="2019-12-09T15:57:54+00:00">09 Dec 2019, 15:57</time>
      </address>
      <p>Sono state annunciate le nomination ai Golden Globe 2020 e si scopre che la serie tv di Apple TV+, The Morning Show, <a href="https://ww.9to5mac.com/2019/12/09/the-morning-show-golden-globes/">è stata nominata</a> per numerosi premi.</p>
      <p>Lo <a href="https://www.iphoneitalia.com/717491/the-morning-show-recensione">spettacolo originale</a> di Apple ha ricevuto diverse nomination in un paio di categorie, in particolare come miglior serie TV. Le star Jennifer Aniston e Reece Witherspoon hanno anche ottenuto nomination come miglior attrici per i loro ruoli nello show di Apple.</p>
      <figure>
        <iframe data-src="https://twitter.com/bzamayo/status/1197281431166357504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Come migliore serie drammatica, <b>The Morning Show</b> se la dovrà vedere con Big Little Lies, The Crown, Killing Eve e Succession. La cerimonia di premiazione dei Golden Globes si terrà il prossimo 5 gennaio 2020, quando scopriremo se una delle nomination di Apple porterà alla vittoria.</p>
      <p>Tuttavia, ottenere nomination da un’istituzione prestigiosa come i Golden Globes è già un risultato significativo per un servizio cosi recente come Apple TV+.</p>
      <p><b>Apple</b> ha così commentato la notizia: “<i>Grazie alla Hollywood Foreign Press Association per le storiche nomination di oggi. Dopo il debutto di Apple TV+ il mese scorso, le nomination di oggi sono una vera testimonianza della potente narrazione di The Morning Show, così come di tutti i nostri Apple Originals</i>“.</p>
      <p>“<i>The Morning Show è in risonanza con il pubblico di tutto il mondo e il riconoscimento odierno della Hollywood Foreign Press Association rafforza ulteriormente la tempestività e la particolarità di questa serie</i>“, ha affermato Jamie Erlicht, responsabile di Worldwide Video di Apple. “<i>Congratulazioni a Jennifer Aniston, Reese Witherspoon, Michael Ellenberg, Kerry Ehrin, Mimi Leder e il cast impareggiabile e le menti creative dietro questo progetto. Non vediamo l’ora di continuare ad esplorare il mondo di The Morning Show nella seconda stagione</i>“.</p>
      <p>“<i>Sono grato ai membri della Hollywood Foreign Press Association per aver riconosciuto The Morning Show e Jennifer Aniston e Reese Witherspoon per le loro eccezionali performance”</i>, ha dichiarato Michael Ellenberg, produttore esecutivo della serie. “<i>Un enorme ringraziamento ad Apple TV+ per la loro incredibile collaborazione e il notevole cast e la troupe, con cui sono onorato di condividere questa nomination.</i>”</p>
      <p>Internamente, Apple ha spinto molto per arrivare a raggiungere un traguardo simile. La società ha ospitato numerosi eventi di Hollywood per i suoi spettacoli per cercare di attirare i critici di Hollywood. Apple ha anche seguito le classiche tattiche del settore, tra cui pubblicità mirata aggressiva e regalando buoni di prova gratuite per Apple TV+ nelle riviste del settore.</p>
      <p>
        <a href="https://www.iphoneitalia.com/category/apple-tv-6">Apple TV+</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>