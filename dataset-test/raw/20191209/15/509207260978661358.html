<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/egyseges-emberi-jogi-szankciorendszerrol-allapodtak-meg-az-eu-kulugyminiszterei"/>
    <meta property="og:site_name" content="444"/>
    <meta property="article:published_time" content="2019-12-09T15:25:39+00:00"/>
    <meta property="og:title" content="Egységes emberi jogi szankciórendszerről állapodtak meg az EU külügyminiszterei"/>
    <meta property="og:description" content="Korábban Magyarország ellenállásán bukott meg a tervezet, a mostani tárgyalás szerint viszont fél év múlva már utazási korlátozással és bankszámla-befagyasztással is sújthatja az EU a gazembereket."/>
  </head>
  <body>
    <article>
      <h1>Egységes emberi jogi szankciórendszerről állapodtak meg az EU külügyminiszterei</h1>
      <address><time datetime="2019-12-09T15:25:39+00:00">09 Dec 2019, 15:25</time> by <a rel="author">Sarkadi Zsolt</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p>Az amerikai Magnyickij-törvényhez hasonló, az emberi jogok megértői elleni egységes szankciórendszer létrehozásáról állapodtak meg az Európai Unió külügyminiszterei Brüsszelben - jelentette be Stef Blok holland külügyminiszter Brüsszelben. A rendszer lényege, hogy az emberi jogi visszaélések elkövetői és segítőik a jövőben az egész EU területén egységesen büntethetőek lesznek utazási korlátozásokkal, tulajdonlefoglalással és bankszámláik befagyasztásával is.</p>
      <p>A szankciórendszer bevezetése korábban épp <a href="https://twitter.com/Billbrowder/status/1204033355811082240">Magyarország ellenállásán bukott meg</a>, most azonban úgy tűnik, a magyar kormány is rábólintott a dologra. Az EU Observer szerint az elvi megállapodás után most kezdődhet a jogszabályok kidolgozása, az új szabályok fél év múlva léphetnek hatályba.</p>
      <p>A jövőben tehát elképzelhető, hogy emberi jogi jogsértésekért politikusokat vagy üzletembereket ne csak az Egyesült Államokból és Kanadából tiltsanak ki, de az Európai Unióból is, tényegesen korlátozva ezzel a nyaralási, szórakozási és bevásárlási opcióikat opcióikat, és ami fontosabb: érdemben rövidülne azon országok listája, ahol ezek az emberek biztonságban tarthatnák a vagyonukat.</p>
      <p>Az Egyesült Államokban már több politikus és magánember is a Magnyickij-törvény szankcióinak hatálya alatt áll, ilyen például Süleyman Soylu török belügyminiszter vagy Ramzan Kadirov csecsen elnök is.</p>
    </article>
  </body>
</html>