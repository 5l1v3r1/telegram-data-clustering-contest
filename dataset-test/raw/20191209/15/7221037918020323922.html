<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/seval-ozcandan-dunya-markasi-olma-yolunda-gobeklitepe-konferansina-buyuk-ilgi/928621"/>
    <meta property="og:site_name" content="medya faresi"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Seval Özcan'ın Dünya Markası Olma Yolunda Göbeklitepe konferansına büyük ilgi"/>
    <meta property="og:description" content="Akademisyen ve Ressam Seval Özcan, Ankara Ticaret Odası ev sahipliğinde, Uluslarası Ankara Marka Buluşmalarında tarihin sıfır noktası Göbeklitepe konusunu içeren “Dünya Markası Olma yolunda Göbeklitepe” adlı konferansıyla dikkat çekti."/>
  </head>
  <body>
    <article>
      <h1>Seval Özcan'ın Dünya Markası Olma Yolunda Göbeklitepe konferansına büyük ilgi</h1>
      <h2>Akademisyen ve Ressam Seval Özcan, Ankara Ticaret Odası ev sahipliğinde, Uluslarası Ankara Marka Buluşmalarında tarihin sıfır noktası Göbeklitepe konusunu içeren “Dünya Markası Olma yolunda Göbeklitepe” adlı konferansıyla dikkat çekti.</h2>
      <address>
        <time datetime="2019-12-09T15:28:00+00:00">09 Dec 2019, 15:28</time>
      </address>
      <p>Ankara Ticaret Odası (ATO) tarafından düzenlenen, Uluslararası Ankara Marka Buluşmaları 28-30 Kasım 2019’da tarihleri arasında ATO Congresium International Convention &amp; Exhibition Center’da gerçekleştirildi.</p>
      <p>Yurt içi ve yurt dışından alanında marka olmuş ekonomist, gazeteci, girişimci, sanatçı, akademisyen, fenomen ve iş insanlarından oluşan 200’den fazla konuşmacı katıldı. </p>
      <p>Uluslararası Ankara Marka Buluşmaları tarihte Gordion Düğümü anlatısı olarak yerini alan ve ‘Düğümü Çözenin Hâkim Olacağı’ kehanetinden ilham alınarak ‘Düğüm Çözülüyor’ temasıyla gerçekleştirildi. </p>
      <p>Seval Özcan konferansta sunumunda özellikle üç mesaja yoğunlaştı. Dijital Pazarlama, Deneyim Pazarlama, Hikayelerin nasıl pazarlandığını paylaştı. İnteraktif bir sunum gerçekleştiren Seval Özcan, Göbeklitepe’nin kamuoyundaki algısına dikkat çekti.</p>
      <p>Zaman zaman sunum aralarında yaptığı halk ile röportajlara da yer veren Seval Özcan, yeni nesilden oğlu Can Ata’nın görüşlerini de paylaştı.</p>
      <figure>
        <img src="https://i.medyafaresi.com/uploads/content/photo-2019-12-04-16-11-57jpg.jpg?v=1575908199"/>
      </figure>
      <p>Konferansın en sonunda Seval Özcan düşüncelerini şu şekilde belirtti;</p>
      <p>“Üzerinde yaşadığımız toprakların farkında olalım. Nereyi kazsak bir tarih düşünün ki denizin içi bile tarihi eser. Bir tanımlamaya göre bireysel ve toplumsal tarihi bulunmayan toplumlar temelsiz binalara benzer. Her esen rüzgarın etkisiyle sallanıp durur.</p>
      <p>Böylesi toplumlarda tarihe ulusa, bireye ve geçmiş uygarlıkların kalıtına saygı, özgüven ve ahde veda duyguları yok olup gider. Sanat geliştirir, sanat iyileştirir, sanat birleştirir. Sanatın toplumun her kesimine ulaştırılması önem taşıyor” dedi.</p>
      <p>Göbeklitepe tarihin sıfır noktası Dünya için ve ülkemiz için çok önemine dikkat çeken Seval Özcan, konferansa katılanlara HaydiGöbeklitepeye diye bir hastag yapmayı önerdi. Konferans sonunda tüm salon Ankaralılar Haydi Göbeklitepeye diye seslendi. </p>
      <p>Göbeklitepe 12 Futbol sahası genişliğinde bir alanı kaplıyor. Arkeologlar bu alanın kazılmış olan küçük bir kısmında, bin yıldan daha eskiye dayanan tabakalar halinde (kat kat) yapılar keşfettiler. Bu yapılardan en muazzamları, en eski alanlarıydı. Üstlerinde gizemli semboller ve vahşi hayvan figürleri bulunuyordu.Göbeklitepe’nin Dünya’nın bilinen ilk tapınağı olduğuna işaret ediyor.</p>
      <p>Ayrıca Seval Özcan’ın Türk Kızılay 150. yıl etkinlikleri kapsamında hayata geçirilen “Hilâl-i Ahmer Koleksiyonu” sanat ve insani yardımı buluşturan farkındalık projesindeki “Mavi Ay” adlı eseri Uluslararası Marka Buluşmalarında  sergilendi. Sanatçının “Mavi Ay” isimli çalışması Mete Şirketler Grubu yöneticisi Niyazi Mete’nin özel koleksiyonunda bulunuyor. </p>
      <figure>
        <iframe src="https://www.youtube.com/embed/zfg1dVXR6cE" width="560" height="315" data-service="Youtube" scrolling="no"/>
      </figure>
      <p>SEVAL ÖZCAN KİMDİR?</p>
      <p>Seval Özcan, Haziran 1983 yılında İstanbul’da doğdu. Ankara Üniversitesi İletişim Fakültesi ve Marmara Üniversitesi Güzel Sanatlar Fakültesi'nden mezun oldu. Marmara Üniversitesi Güzel Sanatlar Enstitüsü'nde yüksek lisansını tamamlamıştır. Marmara Üniversitesi Güzel Sanatlar Enstitüsünde doktora çalışmasını sürdürüyor.</p>
      <p>Medipol Üniversitesi'nde öğretim görevlisi olarak ders vermektedir. Seval Özcan, bir süre İngiltere ve İtalya’da yaşadı. “Müzelerin Markalaşmasının Önemi ve Süreçleri” üzerine akademik çalışması bulunuyor. 12. Contemporary İstanbul'da tabloları sergilenen sanatçının eserleri birçok ulusal ve uluslararası sergi ve fuarlarda yer aldı.</p>
      <p>Çeşitli konferanslarda konuşmacı olarak sunumlar yapmaktadır. Ankara Marka Festivali 2017 de ‘Müzelerin Markalaşmasının Önemi’ adlı konferans başlığıyla yer aldı. Türk Kızılay 150. yıl etkinlikleri kapsamında hayata geçirilen “Hilâl-i Ahmer Koleksiyonu” sanat ve insani yardımı buluşturan farkındalık projesinde sanatçının “Mavi Ay/Mavi Lunar” adlı eseri Artweeks@Akaretler 3. edisyonda Galeri Baraz’da sergilendi.</p>
      <p>Sanatçının eserleri, Brüksel’de düzenlenen “Brussel Uluslararası Contemporary Sanat Fuarı”nda sanatseverler ile buluştu. Uluslararası Ankara Marka Buluşmalarında “Dünya Markası Olma Yolunda Göbeklitepe” adlı konferans başlığıyla yer aldı.</p>
    </article>
  </body>
</html>