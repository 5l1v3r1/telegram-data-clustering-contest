<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/zasto-je-luna-napala-erminu-na-zadrugoviziji-predstavila-mi-se-kao-banetova-sestra-rekla-da-ce-ubiti-za-mog-oca/"/>
    <meta property="og:site_name" content="Scandal!"/>
    <meta property="article:published_time" content="2019-12-09T15:30:41+00:00"/>
    <meta property="og:title" content="ZAŠTO JE LUNA NAPALA ERMINU NA ZADRUGOVIZIJI? Predstavila mi se kao Banetova SESTRA, rekla da ĆE UBITI ZA MOG OCA"/>
    <meta property="og:description" content="Tokom “Paklene zadrugovizije” došlo je do žestokog verbalnog okršaja između članice žirija Lune Đogani i aktuelne zadrugarke Ermine Pašović. Naime, Luna nije mogla da ostane imuna na to što je Ermina već nekoliko puta napadala i optuživala njenog oca Gagija Đoganija, pa je ovu priliku iskoristila da joj u lice kaže sve što misli o"/>
  </head>
  <body>
    <article>
      <h1>ZAŠTO JE LUNA NAPALA ERMINU NA ZADRUGOVIZIJI? Predstavila mi se kao Banetova SESTRA, rekla da ĆE UBITI ZA MOG OCA</h1>
      <address><time datetime="2019-12-09T15:30:41+00:00">09 Dec 2019, 15:30</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/12/682043_ermina-i-luna_ls.jpg"/>
      </figure>
      <p>Tokom “Paklene zadrugovizije” došlo je do žestokog verbalnog okršaja između članice žirija <b>Lune Đogani</b> i aktuelne zadrugarke<b> Ermine Pašović</b>. Naime, Luna nije mogla da ostane imuna na to što je Ermina već nekoliko puta napadala i optuživala njenog oca Gagija Đoganija, pa je ovu priliku iskoristila da joj u lice kaže sve što misli o njoj.</p>
      <p>Nakon “Paklene zadrugovizije” strasti se nimalo nisu stišale, a mi smo upitali Lunu šta ju je toliko isprovociralo da Ermini uživo u programu kaže sve što joj leži na duši.</p>
      <p>Luna je otkrila i da se sa Erminom čula pre njenog ulaska u “Zadrugu 3”, ali da o odnosu Pašovićeve i njenog oca ne zna mnogo.</p>
      <p><b>– Imale smo sasvim korektan odnos, zato mi nije uopšte jasno… Čime smo mi to zaslužili da se ona tako ponaša?! Bile smo stvarno ok. Ona je bila tu za mog tatu, koliko ja znam oni su se poznavali, ne znam da je bilo nešto prisnije od toga. Ja sam nju upoznala kad sam bila u Sarajevu. Ja sam bila tu sa Markom, ona je bila sa Banetom i Borom, tad je bila navodno sestra Banetova, tako se predstavaljala. Devojka mi se javila kad je saznala da će ući, pisala mi: “Je l’ treba nešto da kažem tati”. Kad je tata imao sukobe, ona mi je pisala: “Jao sad bih ih ubila sve koji ga diraju, ja njega volim, on je moje sve, ne sme njega niko da dira. Ući ću unutra, biću njegova podrška, neće smeti niko da ga dira”. Ušla devojka i šta je uradila, okrenula mu leđa, napravila od njega… Onda te laži, da je ona nekog finansirala, da je nešto organizovala, to su strašne stvari, pogotovo kad znate da to nije istina. Ja sam za mog tatu uvek tu, on to vrlo dobro zna, ne bih nikad dozvolila da tamo neka Ermina njemu nešto plaća niti da organizuje. Za mene su to strašne stvari i ne mogu da budem imuna niti da ćutim –</b> navela je Luna, a onda istakla da je istina da je ona svom ocu kupila automobil, o kom se toliko spekulisalo u Beloj kući:</p>
      <figure>
        <img src="https://scandal.rs/wp-content/uploads/2019/12/luna-djogani-printscreen.jpg?x43306"/>
      </figure>
      <p><b>– Ja sam njemu kupila auto. Želela sam da moj otac ima automobil koji mu priliči. On je imao auto i pre toga, ali nije baš bio za njega i ja sam od svojih para koje sam zaradila htela to da mu priuštim, znam koliko je to želeo. Za mene nema veće sreće nego kad usrećim nekog meni bliskog, tako da meni je draže da dam nekom drugom nego sebi –</b> rekla je pevačica.</p>
      <p>Luna je otkrila i da je bila veoma emotivna kada je videla svog oca na “Paklenoj zadrugoviziji” i da joj je žao što nije mogla da ga zagrli i poljubi.</p>
      <p>
        <b>– Bila sam baš onako emotivna, bilo mi je teško, tako blizu, a tako daleko, što nisam mogla da mu priđem, da ga zagrlim. Mnogo mi nedostaje, ali se nadam da će iz svega ovoga izaći kao pobednik, ne u smislu rijalitija, nego što se tiče njega, kao ličnost, kao pobednik. Da će izdržati do kraja i da neće dozvoliti drugima da ga poremete.</b>
      </p>
      <related>
        <a href="https://scandal.rs/vesti/o-njenoj-vozackoj-dozvoli-se-dugo-spekulisalo-evo-u-cemu-anabela-atijas-pomaze-luni-dogani-tokom-voznje/"/>
      </related>
    </article>
  </body>
</html>