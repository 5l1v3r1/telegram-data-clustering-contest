<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/new-york-albero-natale-rockefeller-center-2019/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T15:36:50+00:00"/>
    <meta property="og:title" content="New York: l’albero di Natale al Rockefeller Center 2019 è stato acceso | FOTO &amp; VIDEO"/>
    <meta property="og:description" content="La cerimonia di accensione dell'albero di Natale al Rockefeller Center di New York"/>
  </head>
  <body>
    <article>
      <h1>New York: l’albero di Natale al Rockefeller Center 2019 è stato acceso | FOTO &amp; VIDEO</h1>
      <address><time datetime="2019-12-09T15:36:50+00:00">09 Dec 2019, 15:36</time> by <a rel="author">Valeria Bellagamba</a></address>
      <p>
        <b>L’albero di Natale 2019 al Rockefeller Center di New York è stato acceso: foto e video della cerimonia.</b>
      </p>
      <figure>
        <img src="https://www.viagginews.com/wp-content/uploads/2019/12/rockefeller_center_natale_GettyImages-1186534865-min.jpg"/>
        <figcaption>Acceso l’albero di Natale 2019 al Rockefeller Center di New York (ANGELA WEISS/AFP via Getty Images)</figcaption>
      </figure>
      <p>Tradizione rinnovata anche quest’anno. È stato acceso a <b>New York</b> il grande <a href="https://www.viagginews.com/2019/11/18/data-accensione-albero-natale-new-york-2019-rockefeller-center/"><b>albero di Natale</b> <b>al Rockefeller Center</b></a>. La <b>cerimonia</b>, che si è tenuta lo scorso 4 dicembre, è stata la 87^. Un appuntamento imperdibile per tutti i newyorchesi e i turisti in visita alla Grande Mela.</p>
      <p>L’albero di Natale è allestito ai piedi del grande grattacielo Rockefeller e sopra la pista di <b>pattinaggio su ghiaccio</b> più famosa al mondo. Un luogo che è stato set di moltissimi film.</p>
      <p>
        <b>Leggi anche –&gt; </b>
        <a href="https://www.viagginews.com/2019/09/11/natale-new-york-2019-clima-consigli-cosa-fare/">
          <b>New York a Natale 2019: cosa fare e cosa vedere</b>
        </a>
      </p>
      <h3>Acceso l’albero di Natale al Rockefeller Center di New York</h3>
      <p>C’è chi fa di tutto per partecipare all’<b>evento dell’anno a New York</b>, chi per evitare l’assembramento, il caos e soprattutto il traffico preferisce guardare la diretta in tv. Sta di fatto che la <b>cerimonia di accensione</b> del maestoso <b>albero di Natale a Rockefelles Center di New York</b> è un evento seguitissimo e non solo negli Stati Uniti. L’appuntamento ormai è diventato internazionale, con gli spettatori di tutto il mondo che aspettano con curiosità e interesse l’accensione delle migliaia di luci coloratissime dell’albero di Natale più famoso di New York.</p>
      <p><b>Leggi anche –&gt;</b> <a href="https://www.viagginews.com/2019/09/17/new-york-clima-natale-dicembre/"><b>New York a Natale clima: meteo e temperature a dicembre</b></a></p>
      <p>L’evento, presieduto come da tradizione dal <b>sindaco di New York</b>, è un vero e proprio spettacolo, con cantanti famosi, musicisti e ballerini che si esibiscono sul palco allestito proprio sotto l’albero di Natale. Una scenografia e una coreografia davvero uniche, che lasciano a bocca aperta e regalano momenti di assoluta meraviglia.</p>
      <figure>
        <img src="https://www.viagginews.com/wp-content/uploads/2019/12/rockefeller_center_natale_GettyImages-1186534939-min.jpg"/>
        <figcaption>L’albero di Natale a Rockefeller Center a New York, 2019 (ANGELA WEISS/AFP via Getty Images)</figcaption>
      </figure>
      <p>Quest’anno la <b>cerimonia di accensione dell’albero di Natale di Rockefelle Center è stata la 87^</b>. La prima si svolse <b>nel 1933</b>. Ben prima dell’orario di inizio, alle 19.00, una folta folla si è radunata nella parterre del centro per assistere alla cerimonia. Sul palco era presente il sindaco <b>Bill De Blasio</b>, che ha premuto il pulsante di accensione delle luci. L’albero di Natale è un <b>abete rosso alto 23 metri</b> e piantato circa sessant’anni fa a Orange County, parte dell’aerea metropolitana di New York. L’abete è stato donato da Carol Schultz, anche lei sul palco con le autorità.</p>
      <p>L’albero è stato decorato con più di <b>50 mila luci led di tutti i colori</b> e sulla sua sommità è stata posta una <b>stella natalizia</b> realizzata con <b>3 milioni di cristalli Swaroski</b> e del <b>peso di ben 400kg</b>.</p>
      <p>
        <b>Leggi anche –&gt; </b>
        <a href="https://www.viagginews.com/2019/08/11/new-york-guida-low-cost/">
          <b>New York low cost guida: consigli per risparmiare</b>
        </a>
      </p>
      <figure>
        <img src="https://www.viagginews.com/wp-content/uploads/2019/12/rockefeller_center_natale_GettyImages-1186534937.jpg"/>
        <figcaption>La grande stella sulla punta dell’albero di Natale del Rockefeller Center a New York, 2019 (ANGELA WEISS/AFP via Getty Images)</figcaption>
      </figure>
      <p>Durante la cerimonia di accensione dell’albero si sono esibiti sul palco i cantanti <b>Gwen Stefani</b>, <b>John Legend</b> e <b>Jon Bon Jovi</b>. Allo spettacolo ha partecipato anche un gruppo di ballerini.</p>
      <p>L’accensione del grande albero di Natale di Rockfeller Center apre ufficialmente il periodo natalizio a New York, la <b>Holiday Season</b> come la chiamano qui. L’albero resterà acceso fino al 7 gennaio 2020.</p>
      <p>
        <b>Leggi anche -&gt; <a href="https://www.viagginews.com/2018/08/27/new-york-cosa-fare-vedere-gratis/">Cosa fare gratis a New York</a></b>
      </p>
      <p>Per informazioni su eventi per il periodo di Natale al Rockefeller Center di New York, il sito web ufficiale: <a href="https://www.rockefellercenter.com/">www.rockefellercenter.com</a></p>
      <p>
        <b>Il video dell’accensione dell’albero di Natale al Rockefeller Center di New York (Associated Press)</b>
      </p>
      <figure>
        <iframe src="https://www.youtube.com/embed/Q1GfvFUVSiM" width="560" height="315" data-service="Youtube" scrolling="no"/>
      </figure>
      <h4>Altre informazioni su New York:</h4>
      <ul>
        <li>
          <a href="https://www.viagginews.com/2019/07/30/periodo-migliore-andare-new-york-clima/">
            <b>Clima di New York: quando andare e cosa mettere in valigia</b>
          </a>
        </li>
        <li>
          <a href="https://www.viagginews.com/2016/10/14/guida-new-york-alla-scoperta-della-citta-piu-amata-nel-mondo/">
            <b>Guida di New York: alla scoperta della città più amata nel mondo</b>
          </a>
        </li>
        <li>
          <a href="https://www.viagginews.com/2019/11/10/new-york-ristorante-nonne-chef/">
            <b>A New York il ristorante con le nonne chef</b>
          </a>
        </li>
        <li>
          <a href="https://www.viagginews.com/2018/11/23/nutella-cafe-aperto-new-york/">
            <b>Un Nutella Cafè è stato aperto a New York</b>
          </a>
        </li>
        <li>
          <a href="https://www.viagginews.com/2017/11/11/colazione-tiffany-new-york/">
            <b>Colazione da Tiffany a New York: si potrà fare davvero</b>
          </a>
        </li>
      </ul>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/assisi-natale-2019-albero-presepe-tempesta-vaia/"/>
        <a href="https://www.viagginews.com/2019/12/08/saldi-invernali-date-inizio-europa/"/>
        <a href="https://www.viagginews.com/2019/12/08/saldi-invernali-italia-calendario-date-inizio/"/>
      </related>
    </article>
  </body>
</html>