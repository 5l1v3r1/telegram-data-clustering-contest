<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247796/bmw-group-romania-are-un-nou-ceo.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T15:32:33+00:00"/>
    <meta property="og:title" content="BMW Group Romania are un nou CEO"/>
    <meta property="og:description" content="BMW Group Romania are un nou director general, pe Dr. Josef Reiter, care a preluat functia la inceputul lunii decembrie."/>
  </head>
  <body>
    <article>
      <h1>BMW Group Romania are un nou CEO</h1>
      <address><time datetime="2019-12-09T15:32:33+00:00">09 Dec 2019, 15:32</time> by <a rel="author">Cristian Gubandru</a></address>
      <p>
        <b>BMW Group Romania are un nou director general, pe Dr. Josef Reiter, care a preluat functia la inceputul lunii decembrie.</b>
      </p>
      <blockquote>Managerul are o experienta internationala de peste 25 de ani la BMW Group.</blockquote>
      <p>In ultimii cinci ani, Dr. Reiter a condus divizia globala BMW Group Web, cu responsabilitatea de a contura strategic platforma globala de comunicare on-line a companiei, asigurand transformarea acesteia de la un instrument informational si de marketing catre un punct de vanzare digital. Dr. Reiter a condus in trecut si alte doua piete din Europa Centrala si de Sud-Est: Slovacia si Republica Ceha.</p>
      <p>Totodata are o vasta experienta IT, sales si marketing, ocupand pozitii diferite in cadrul BMW Austria, BMW Group in Munchen si in BMW Group Coreea de Sud .</p>
      <p>„BMW Group Romania are un potential puternic pentru viitor, in ciuda conditiilor de piata volatile. Am descoperit aici o echipa locala dedicata - acesta este cel mai important atu pentru succesul local al marcilor noastre”, a declarat Dr. Reiter.</p>
      <p>
        <a href="https://www.wall-street.ro/articol/International/246379/mcdonald-s-isi-concediaza-directorul-general-din-cauza-unei-relatii-la-locul-de-munca.html">Citeste si:<br/>Seful McDonald's, concediat din cauza unei relatii la munca</a>
      </p>
      <figure>
        <img src="https://img.wall-street.ro/image_thumbs/thumbs/110/110cbb47d4dcec78426d5bc0e815745b-400x250-00-65.jpg?v=1572855798"/>
      </figure>
      <p>Dr. Josef Reiter il inlocuieste pe Wolfgang Schulz, care va prelua o noua pozitie de conducere in Germania. Wolfgang Schulz a condus BMW Group Romania pentru o perioada de 5 ani in care compania a inregistrat o crestere puternica si o dezvoltare stabila a retelei de dealeri.</p>
    </article>
  </body>
</html>