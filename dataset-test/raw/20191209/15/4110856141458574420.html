<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/parelabe_to_xartofylakio_tou_apodimou_ellinismou_o_yf_k_blasis-593066/"/>
    <meta property="og:site_name" content="Real.gr"/>
    <meta property="article:published_time" content="2019-12-09T15:55:00+00:00"/>
    <meta property="og:title" content="Επίκαιρη επερώτηση ΣΥΡΙΖΑ για «συνεχή φαινόμενα αστυνομικής βίας και αύξηση της εγκληματικότητας»"/>
    <meta property="og:description" content="Σε ιδιαίτερα εγκάρδιο κλίμα και με εκατέρωθεν φιλοφρονήσεις πραγματοποιήθηκε τη Δευτέρα το μεσημέρι, η τελετή παράδοσης - παραλαβής του χαρατοφυλακίου του Απόδημου Ελληνισμού στο υπουργείο Εξωτερικών, μεταξύ του απερχόμενου υφυπουργού Αντώνη Διαματάρη και του Κώστα Βλάση."/>
  </head>
  <body>
    <article>
      <h1>
        <a href="https://www.real.gr/politiki/arthro/epikairi_eperotisi_syriza_gia_synexi_fainomena_astynomikis_bias_kai_auksisi_tis_egklimatikotitas-593090/">Επίκαιρη επερώτηση ΣΥΡΙΖΑ για «συνεχή φαινόμενα αστυνομικής βίας και αύξηση της εγκληματικότητας»</a>
      </h1>
      <address><time datetime="2019-12-09T15:55:00+00:00">09 Dec 2019, 15:55</time> by <a rel="author">ΑΠΕ-ΜΠΕ</a></address>
      <p>
        <b>Σε ιδιαίτερα εγκάρδιο κλίμα και με εκατέρωθεν φιλοφρονήσεις πραγματοποιήθηκε τη Δευτέρα το μεσημέρι, η τελετή παράδοσης - παραλαβής του χαρατοφυλακίου του Απόδημου Ελληνισμού στο υπουργείο Εξωτερικών, μεταξύ του απερχόμενου υφυπουργού Αντώνη Διαματάρη και του Κώστα Βλάση.</b>
      </p>
      <p>Ενδεικτικό μάλιστα του κλίματος είναι πως ο απερχόμενος υφυπουργός υποδέχθηκε τον κ. Βλάση στο κατώφλι του υπουργείου και τον συνόδευσε στο νέο, πλέον, γραφείο του, στον 6ο όροφο του κτιρίου του υπουργείου Εξωτερικών, όπου είχαν πλέον της μίας ώρας συνάντηση.</p>
      <p>Καλωσορίζοντας τον νέο υφυπουργό Εξωτερικών Κώστα Βλάση, ο Αντώνης Διαματάρης χαρακτήρισε το χαρτοφυλάκιο του Απόδημου Ελληνισμού ως ένα από τα πιο σημαντικά στην κυβέρνηση.</p>
      <p>«Καλωσορίζω στο υφυπουργείο Εξωτερικών, αρμόδιο για θέματα του Απόδημου Ελληνισμού, ένα από τα πιο σημαντικά πόστα στην κυβέρνηση, τον βουλευτή Αρκαδίας της Νέας Δημοκρατίας, κ. Κώστα Βλάση. Τον συγχαίρω για τα νέα του καθήκοντα και του εύχομαι από καρδιάς κάθε επιτυχία στην αποστολή του» ανέφερε ο κ. Διαματάρης.</p>
      <p>«Στους έξι, ακριβώς, μήνες που πρόλαβα να υπηρετήσω τον απόδημο ελληνισμό, από αυτό το πόστο, -γιατί όπως ίσως να γνωρίζετε υπηρετώ την ομογένεια των ΗΠΑ για σαράντα και πλέον χρόνια από τη θέση του εκδότη/διευθυντή του Εθνικού Κήρυκα- οι συνεργάτες μου κι εγώ εκμεταλλευτήκαμε κάθε ώρα και λεπτό για να υπηρετήσουμε τα κοινά συμφέροντα της μητέρας πατρίδας και του οικουμενικού ελληνισμού, να δώσουμε λύσεις σε προβλήματα της καθημερινότητας. Το αν και πόσο πέτυχα στην αποστολή μου δεν θα το κρίνω εγώ, αλλά οι Έλληνες εντός και εκτός της Ελλάδας» σημείωσε ο κ. Διαματάρης υποδεχόμενος τον νέο υφυπουργό Εξωτερικών.</p>
      <figure>
        <img src="https://media.real.gr/filesystem/images/20191209/low/21999385_252863_182949.JPG"/>
      </figure>
      <p>Ο απερχόμενος υφυπουργός ευχαρίστησε τον πρωθυπουργό Κυριάκο Μητσοτάκη «για την τιμή που μου έκανε να μου αναθέσει αυτό το υφυπουργείο, το υφυπουργείο της καρδιάς μoυ». Πρόκειται, όπως υπογράμμισε ο κ. Διαματάρης, για μια τιμή που θα διαφυλάξει ως θησαυρό για όλη τη ζωή του. Επίσης, ευχαρίστησε «τους ανθρώπους μου, τους απόδημους, τους Έλληνες του οικουμενικού ελληνισμού που είδαν τον διορισμό μου σαν να ήταν δικός τους, που με αγκάλιασαν με τόση αγάπη και που πίστεψαν και πιστεύουν σε μένα μέχρι το τέλος».</p>
      <p>
        <b>Κ. Βλάσης: «Θα κάνω ό,τι περνά από το χέρι μου προκειμένου να δικαιώσω τις προσδοκίες όλων των αποδήμων Ελλήνων»</b>
      </p>
      <p>Από τη μεριά του, ο νέος υφυπουργός Εξωτερικών, αρμόδιος για τον Απόδημο Ελληνισμό, Κώστας Βλάσης, έστειλε το μήνυμα πως θα κάνει ό,τι περνά από το χέρι του προκειμένου να δικαιώσει τις προσδοκίες του πρωθυπουργού Κυριάκου Μητσοτάκη, αλλά και τις προσδοκίες όλων των αποδήμων Ελλήνων, με τους οποίους, όπως επισήμανε, τον συνδέει ένας ιδιαίτερος και ισχυρός δεσμός που αναπτύχθηκε τα τελευταία χρόνια.</p>
      <p>Συνεχίζοντας στο ίδιο κλίμα, ο κ. Βλάσης τόνισε πως τώρα δεν είναι ώρα για τίποτε άλλο πέρα από σκληρή δουλειά, ώστε ενωμένοι να πετύχουμε το καλύτερο δυνατό για τους Έλληνες όπου κι αν αυτοί βρίσκονται, στην Ελλάδα αλλά και σε κάθε γωνιά της γης. «Πιστέψτε με, οι ομογενείς αποτελούν ένα από τα πλέον ισχυρά κύτταρα του Ελληνισμού και αποτελούν πολύτιμο κεφάλαιο, που σε καμία περίπτωση δεν πρέπει να μείνει ανεκμετάλλευτο. Με την εμπειρία τους, τη γνώση τους αλλά και την αδιαμφισβήτητη αγάπη τους για την πατρίδα, μπορούν να συμβάλλουν ενεργά στο να φτιάξουμε μια χώρα όπως τη θέλουμε κι όπως την ονειρευόμαστε» υπογράμμισε περαιτέρω ο νέος υφυπουργός Εξωτερικών.</p>
      <p>Παράλληλα, στη δήλωσή του ο κ. Βλάσης ευχαρίστησε τον πρωθυπουργό, Κυριάκο Μητσοτάκη που του εμπιστεύθηκε τη θέση του υφυπουργού Εξωτερικών με αρμοδιότητα τα θέματα Απόδημου Ελληνισμού και δήλωσε πως η επιλογή του αποτελεί μεγάλη τιμή κι ακόμη μεγαλύτερη ευθύνη για τον ίδιο. Επίσης, ευχαρίστησε τους συνεργάτες του αλλά και όλους όσοι τον στηρίζουν και δείχνουν εμπιστοσύνη στο πρόσωπό του.</p>
      <p>Κλείνοντας, θέλησε να ευχαριστήσει από καρδιάς τον Αντώνη Διαματάρη για την εγκάρδια υποδοχή του, του ευχήθηκε καλή συνέχεια στο έργο του και δήλωσε βέβαιος ότι θα συνεχίσει να προσφέρει στην Ελλάδα και τους Έλληνες από όποιο πόστο κι αν χρειαστεί, καθώς ο απόδημος Ελληνισμός αποτελεί μεράκι και αγάπη του και πως θα συνεχίζει να τον στηρίζει και να τον ενδυναμώνει.</p>
    </article>
  </body>
</html>