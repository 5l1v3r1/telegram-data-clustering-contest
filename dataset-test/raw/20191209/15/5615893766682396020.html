<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/directorii-din-marea-britanie-cel-mai-bine-platiti-din-europa-19193539"/>
    <meta property="og:site_name" content="Profit.ro"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Directorii din Marea Britanie, cel mai bine plătiți din Europa"/>
    <meta property="og:description" content="Cel mai bine plătiți directori din Europa sunt cei din Marea Britanie, care primesc 2,7 milioane de lire sterline pe an, datorită planurilor generoase de stimulente care sunt din ce în ce mai criticate de acționari, informează publicația britanică Financial Times (FT)."/>
  </head>
  <body>
    <article>
      <h1>Directorii din Marea Britanie, cel mai bine plătiți din Europa</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author">Profit.ro</a></address>
      <p>
        <b>Cel mai bine plătiți directori din Europa sunt cei din Marea Britanie, care primesc 2,7 milioane de lire sterline pe an, datorită planurilor generoase de stimulente care sunt din ce în ce mai criticate de acționari, informează publicația britanică Financial Times (FT).</b>
      </p>
      <p>Este de aproximativ șase ori mai mult față de plata medie la nivel european, conform unui studiu al școlii de afaceri Vlerick Business School din Belgia, în care se arată că directorii generali ai principalelor 600 de companii listate din Europa au câștigat anul trecut 2,3 milioane de lire sterline, scrie <a href="http://www.Agerpres.ro/">Agerpres</a>.</p>
      <p>În Marea Britanie, aproape jumătate din plata anuală medie a unui director general vine din planul de stimulente pe termen lung, deseori legat de performanța companiei sau de profitul atribuit acționarilor. Restul este împărțit între stimulente pe termen scurt, cum ar fi bonusurile și salariile fixe, conform raportului realizat în rândul a 159 de șefi de companii din Marea Britanie și 576 din restul Europei.</p>
      <p>Nivelul mediu al plăților pentru directorii generali ai principalelor 100 de companii listate din Regatul Unit s-a situat anul trecut la 3,3 milioane de lire sterline, ușor în creștere față de 2017, dar în scădere față de nivelul de vârf de 3,6 milioane de lire sterline în 2016.</p>
      <p>De asemenea, indicatorii de performanță non-financiari - cum ar fi sustenabilitatea mediului - pentru acordarea de stimulente pe termen lung sunt mai puțin populari în Marea Britanie decât în alte părți din Europa, dar peste nivelul înregistrat în Germania.</p>
    </article>
  </body>
</html>