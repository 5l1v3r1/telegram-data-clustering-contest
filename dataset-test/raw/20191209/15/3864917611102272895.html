<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2834371-evrosouz-ne-zbiraetsa-znimati-sankcii-z-rosii-borrel.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T15:44:00+00:00"/>
    <meta property="og:title" content="Євросоюз не збирається знімати санкції з Росії – Боррель"/>
    <meta property="og:description" content="Міністри закордонних справ країн ЄС, які зустрілися у понеділок в Брюсселі в форматі Ради ЄС, серед інших питань, розглянули ситуацію в Україні та перспективи, які може відкрити зустріч у нормандському форматі, що відбувається у Парижі, для врегулювання конфлікту."/>
  </head>
  <body>
    <article>
      <h1>Євросоюз не збирається знімати санкції з Росії – Боррель</h1>
      <h2>Міністри закордонних справ країн ЄС, які зустрілися у понеділок в Брюсселі в форматі Ради ЄС, серед інших питань, розглянули ситуацію в Україні та перспективи, які може відкрити зустріч у нормандському форматі, що відбувається у Парижі, для врегулювання конфлікту.</h2>
      <address>
        <time datetime="2019-12-09T15:44:00+00:00">09 Dec 2019, 15:44</time>
      </address>
      <p>Водночас, міністри підтвердили намір зберігати санкції проти Росії, поки не будуть вирішені проблеми, які призвели до їх введення. Про це заявив на пресконференції за підсумками засідання Ради заявив високий представник <a href="https://www.ukrinform.ua/tag-evrosouz">ЄС</a> із закордонних справ і політики безпеки Жозеп Боррель, повідомляє кореспондент Укрінформу.</p>
      <p>"Важливою є не моя особиста позиція, важливою є позиція Ради ЄС, і я можу говорити вам про результати нашого обговорення та домовленостей. Щодо України – ми не зробили нічого іншого, ніж отримали інформацію про перспективи зустрічі в нормандському форматі. Не було більше жодних міркувань або пропозицій. Треба подивитися, що трапиться там. Але очевидно, що ніхто не думає про скасування санкцій без отримання результатів у вирішення проблем, які є мотивом для цих санкцій", - сказав Жозеп Боррель.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2834296-nimecki-zeleni-proti-privazki-gazovogo-tranzitu-do-minska.html">Німецькі Зелені — проти прив'язки газового транзиту до "Мінська"</a>
      </blockquote>
      <p>Він зауважив, що міністри обговорили перспективи, які може принести для врегулювання конфлікту в Україні "саміт чотирьох", який відбувається у нормандському форматі просто зараз.</p>
      <p>"Я думаю, що ми маємо позитивний момент, і повинні цим скористатися. Відбулося певне поліпшення ситуації, певне розведення (сил — ред.), і я сподіваюся, що сьогоднішній саміт стане ще одним кроком до змістовного та мирного рішення конфлікту", - сказав високий представник ЄС.</p>
      <p>Фото: CLAUDIO ÁLVAREZ</p>
    </article>
  </body>
</html>