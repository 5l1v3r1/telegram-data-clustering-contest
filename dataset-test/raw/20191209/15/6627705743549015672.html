<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nationalezorggids.nl/kraamzorg/nieuws/51692-vader-dode-baby-staat-deze-week-terecht-voor-doodslag.html"/>
    <meta property="og:site_name" content="www.nationalezorggids.nl"/>
    <meta property="article:published_time" content="2019-12-09T15:21:02+00:00"/>
    <meta property="og:title" content="Vader dode baby staat deze week terecht voor doodslag"/>
    <meta property="og:description" content="Maandag is de strafzaak rondom het overlijden van een zeven maanden oude baby van start gegaan. Zijn vader, een nu 26-jarige man, wordt verdacht van het toebrengen van ernstig letsel dat leidde tot de dood. Dit meldt de Telegraaf. "/>
  </head>
  <body>
    <article>
      <h1>Vader dode baby staat deze week terecht voor doodslag</h1>
      <address>
        <time datetime="2019-12-09T15:21:02+00:00">09 Dec 2019, 15:21</time>
      </address>
      <figure>
        <img src="https://www.nationalezorggids.nl/uploads/article/article_image/51692/normal_vrouwe_justitia__rechtszaak__rechtbank.jpg"/>
      </figure>
      <p>Maandag is de strafzaak rondom het overlijden van een zeven maanden oude baby van start gegaan. Zijn vader, een nu 26-jarige man, wordt verdacht van het toebrengen van ernstig letsel dat leidde tot de dood. Dit meldt de Telegraaf. </p>
      <p>Uit sectie in 2017 bleek dat het jonge kindje hevig door elkaar is geschud (shakenbabysyndroom) of is komen te overlijden door ernstig geweld. Onder zijn hersenvlies werd een bloeduitstorting aangetroffen en de zeven maanden oude baby had een gescheurde tongriem. De vader pleit zichzelf nog steeds vrij.</p>
      <p>Uit eerdere niet-inhoudelijke zittingen bleek al dat beide ouders van het jongetje begeleid werden door de jeugdzorg. Vader en moeder waren regelmatige drugsgebruikers en vader heeft een verleden van huiselijk geweld.</p>
      <p>Het Openbaar Ministerie (OM) spreekt woensdag een strafeis uit, waarna de advocaat van de verdachte ook nog het woord krijgt. </p>
      <p>
        <i>Door: Nationale Zorggids </i>
      </p>
    </article>
  </body>
</html>