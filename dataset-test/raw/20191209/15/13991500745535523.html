<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/504632-vladimir-ezerskij-eto-byl-polozhitelnyj-god-dlya-sbornoj-ukrainy"/>
    <meta property="og:site_name" content="Dynamomania.com"/>
    <meta property="article:published_time" content="2019-12-09T15:33:00+00:00"/>
    <meta property="og:title" content="Владимир ЕЗЕРСКИЙ: &quot;Это был положительный год для сборной Украины&quot;"/>
    <meta property="og:description" content="Головний тренер юнацької збірної України U-18 Володимир Єзерський хотів би побільше матчів для своєї команди."/>
  </head>
  <body>
    <article>
      <h1>Владимир ЕЗЕРСКИЙ: "Это был положительный год для сборной Украины"</h1>
      <address>
        <time datetime="2019-12-09T15:33:00+00:00">09 Dec 2019, 15:33</time>
      </address>
      <p>Головний тренер юнацької збірної України U-18 Володимир Єзерський хотів би побільше матчів для своєї команди.</p>
      <p>Минулого тижня відбулося жеребкування кваліфікаційного раунду Євро-2021 (U-19), матчі якого проходитимуть із 10-го по 16 жовтня наступного року.<br/><br/>Результати цього жеребкування, а також підсумки року для збірної України (футболісти не старші 2002 року народження) прокоментував головний тренер команди Володимир Єзерський.<br/><b><br/></b><b>— Володимире Івановичу, як ви оціните рік, що завершується, для своєї команди?<br/></b><br/>— Загалом позитивно. Єдиною прикрістю став виступ в еліт-раунді чемпіонату Європи U-17. Але на тому турнірі мені дуже не сподобалося суддівство. І якщо звернутися до відео, то всі зрозуміють, що саме цей фактор завадив нашій команді пробитися до фінальної частини Євро. До хлопців ніяких претензій немає, усі проявили себе з найкращого боку.<br/><br/>Протягом року через різні причини нам не вдавалося залучати до роботи всіх кращих виконавців, але це дало поштовх для інших гравців, яким я можу тільки сказати спасибі за виконану роботу.<br/><br/>Також я хотів би подякувати керівництву УАФ за створені умови. Проблем із підготовкою в нас ніколи не виникало. Не можу обійти увагою й роботу клубів, які готували для збірної України футболістів. Тому в наступний рік ми дивимося з оптимізмом.<br/><b><br/></b><b>— Які гравці у 2019 році стали для вас відкриттям?<br/></b><br/>— Не буду зараз називати прізвищ, але є група виконавців, які протягом двох останніх років практично завжди були на рівні. Головне, щоб вони не зупинялися в розвитку.<br/><b><br/></b><b>— У році, що минає, ваша збірна зіграла 10 матчів. Цього достатньо для зіграності команди?<br/></b><br/>— Як подивитися. Адже після кваліфікації, яка відбулася в кінці березня, потім ми зібралися в серпні й жовтні, і ці етапи підготовки більшою мірою мали селекційний характер. Звичайно, хотілося б і матчів більше, і щоб рівень суперників був вищим. І дуже важливо, щоб було розуміння з клубами в плані запрошення гравців, адже, беручи участь у матчах збірних, футболісти отримують найкращий шанс прогресувати, це вершина для кожного виконавця.<br/><b><br/></b><b>— Як оціните результати жеребкування кваліфікаційного раунду Євро-2021 (U-19)?<br/></b><br/>— Ми вже зустрічалися зі збірними Ізраїлю та Чорногорії. В ізраїльтян добре працює вертикаль збірних, тому вони завжди конкурентоспроможні, із ними завжди нелегко. Чорногорців ми обіграли з рахунком 2:0, проте голи забили під завісу зустрічі. Це теж непростий суперник, з яким буде важко. А рівень команди Білорусі мені поки що складно спрогнозувати. Хоча можу сказати, що в наших сусідів футбол зараз на підйомі. Фаворита в нашій групі немає, рівні шанси на успіх у цьому суперництві мають усі збірні.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>