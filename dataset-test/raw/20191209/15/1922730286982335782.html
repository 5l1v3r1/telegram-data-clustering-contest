<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/magistrati/politistul-care-a-amenintat-o-pe-emilia-sercan-condamnat-la-1-an-de-inchisoare-cu-amanarea-executarii-pedepsei-1588978"/>
    <meta property="og:site_name" content="Ziare.com"/>
    <meta property="article:published_time" content="2019-12-09T15:10:00+00:00"/>
    <meta property="og:title" content="Politistul care a amenintat-o pe Emilia Sercan, condamnat la 1 an de inchisoare cu amanarea executarii pedepsei"/>
    <meta property="og:description" content="Subinspectorul Gheorghe-Adrian Barbulescu din cadrul Academiei de Politie, judecat pentru ca i-ar fi trimis mesaje de amenintare jurnalistei Emilai Sercan, a fost condamnat luni la 1 an de inchisoare cu amanarea executarii. Decizia a fost data de Tribunalul Bucuresti si nu este definitiva."/>
  </head>
  <body>
    <article>
      <h1>Politistul care a amenintat-o pe Emilia Sercan, condamnat la 1 an de inchisoare cu amanarea executarii pedepsei</h1>
      <address>
        <time datetime="2019-12-09T15:10:00+00:00">09 Dec 2019, 15:10</time>
      </address>
      <p>
        <b>Subinspectorul Gheorghe-Adrian Barbulescu din cadrul Academiei de Politie, judecat pentru ca i-ar fi trimis mesaje de amenintare jurnalistei Emilai Sercan, a fost condamnat luni la 1 an de inchisoare cu amanarea executarii. Decizia a fost data de Tribunalul Bucuresti si nu este definitiva.</b>
      </p>
      <p>In acest caz, Gheorghe-Adrian Barbulescu a incheiat un acord de recunoastere a vinovatiei cu procurorii DNA. Judecatorii au lasat nesolutionata actiunea civila in acest caz, adica plata unor eventuale daune catre Emilia Sercan, deoarece mai este un dosar pe rolul isnatntelor.</p>
      <p>"<b>Ia act ca pentru solutionarea actiunii civile formulate de partea civila Sercan Emilia a fost investita Curtea de Apel Bucuresti</b>," este minuta Tribunalului Bucuresti.</p>
      <p>Instanta face trimitere la dosarul in care sunt judecati pentru instigare la santaj chestorul Adrian Iacob, rectorul Academiei de Politie "Alexandru Ioan Cuza", si comisarul sef Petrica-Mihail Marcoci (foto), prorectorul institutiei.</p>
      <p>Marcoci si Iacob erau nemultumiti de demersurile Emiliei Sercan, care scria despre doctoratele plagiate care au fost obtinute la Academia de Politie. In plus, in martie 2019, jurnalista a dezvaluit ca lucrarea lui Adrian Iacob este plagiata cel putin 70%.</p>
      <h4>Planul chestorului</h4>
      <p>Articolele au determinat demararea unor anchete administrative la nivelul Ministerului Afacerilor Interne si a unor verificari ale comisiei de etica din cadrul Academiei. In acest context, Iacob si Marcoci au planuit discreditarea jurnalistei.</p>
      <p>In realizarea acestor demersuri, "cei doi s-au folosit de functiile pe care le detineau, implicand persoane care le erau subordonate si utilizand resursele academiei si cunostintele specifice dobandite in calitate de ofiteri de politie".</p>
      <p>Una dintre aceste persoane a fost subinspectorul Gheorghe-Adrian Barbulescu, care absolvise cursurile Academiei de Politie in cursul anului 2018 si care fusese angajat in acelasi an in cadrul institutiei de invatamant, ca ofiter debutant, in urma demersurilor facute de Iacob.</p>
      <p><i>Citeste si:</i> <b><a href="http://www.ziare.com/stiri/dna/dezvaluiri-din-ancheta-dna-cum-voiau-sefii-academiei-de-politie-sa-o-discrediteze-pe-jurnalista-emilia-sercan-1578761">Dezvaluiri din ancheta DNA: Cum voiau sefii Academiei de Politie sa o discrediteze pe jurnalista Emilia Sercan</a></b></p>
      <p>I.S.</p>
    </article>
  </body>
</html>