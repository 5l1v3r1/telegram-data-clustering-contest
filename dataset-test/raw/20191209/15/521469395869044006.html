<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468947/%D8%A7%D9%85%DA%A9%D8%A7%D9%86-%D8%AA%D8%B4%D8%AE%DB%8C%D8%B5-%D8%B3%D8%B1%D8%B7%D8%A7%D9%86-%D9%BE%D8%B1%D9%88%D8%B3%D8%AA%D8%A7%D8%AA-%D8%A8%D8%A7-%DB%8C%DA%A9-%D8%A2%D8%B2%D9%85%D8%A7%DB%8C%D8%B4-%D8%AE%D8%A7%D9%86%DA%AF%DB%8C-%D8%A7%D8%AF%D8%B1%D8%A7%D8%B1"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T15:58:26+00:00"/>
    <meta property="og:title" content="امکان تشخیص سرطان پروستات با یک آزمایش خانگی ادرار "/>
    <meta property="og:description" content="محققان موفق به تشخیص سرطان پروستات با استفاده از یک آزمایش خانگی ادرار شده‌اند که می‌تواند تحولی در زمینه مواجهه با این سرطان ایجاد کند."/>
  </head>
  <body>
    <article>
      <h1>امکان تشخیص سرطان پروستات با یک آزمایش خانگی ادرار </h1>
      <h2>محققان موفق به تشخیص سرطان پروستات با استفاده از یک آزمایش خانگی ادرار شده‌اند که می‌تواند تحولی در زمینه مواجهه با این سرطان ایجاد کند.</h2>
      <address>
        <time datetime="2019-12-09T15:58:26+00:00">09 Dec 2019, 15:58</time>
      </address>
      <p>به گزارش همشهری آنلاین به نقل از مدیکال‌نیوز تودی <a href="https://www.hamshahrionline.ir/news/58322/%D9%85%D9%81%D8%A7%D9%87%DB%8C%D9%85-%D8%B3%D8%B1%D8%B7%D8%A7%D9%86-%D9%BE%D8%B1%D9%88%D8%B3%D8%AA%D8%A7%D8%AA-%DA%86%DB%8C%D8%B3%D8%AA">سرطان پروستات</a> بسیار شایع است و تقریبا نیمی از مردان بالای پنجاه سال را در جهان در معرض خطر دچار شدن به آن هستند.</p>
      <p>سرطان <a href="https://www.hamshahrionline.ir/news/96234/%DA%86%D8%B7%D9%88%D8%B1-%D9%BE%D8%B1%D9%88%D8%B3%D8%AA%D8%A7%D8%AA-%DA%A9%D8%A7%D8%B1-%D9%85%DB%8C-%DA%A9%D9%86%D8%AF">پروستات </a>معمولا به کندی پیشرفت می‌کند و در بسیاری از موارد اهمیت بالینی ندارد، به عبارت دیگر طول عمر مردان را کوتاه نمی‌کند.</p>
      <p>درمان سرطان پروستات باید در زمانی آغاز شود که رفتار تهاجمی آن آغاز شده باشد و تا قبل از آن ضرورتی برای این کار وجود ندارد. در حال حاضر دو روش شایع برای تشخیص زودرس این سرطان، یکی معاینه انگشتی از راه مقعد و دیگری آزمایش خون «آنتی‌ژن اختصاصی پروستات» (PSA) است، اما دقت این روش‌ها رضایت‌بخش نبوده است. </p>
      <ul>
        <li>
          <h4>
            <a href="https://www.hamshahrionline.ir/news/117293/%DB%8C%DA%A9-%D8%A2%D8%B2%D9%85%D8%A7%DB%8C%D8%B4-%D8%AC%D8%AF%DB%8C%D8%AF-%D8%A8%D8%B1%D8%A7%DB%8C-%D8%AA%D8%B4%D8%AE%DB%8C%D8%B5-%D8%B2%D9%88%D8%AF%D8%B1%D8%B3-%D8%B3%D8%B1%D8%B7%D8%A7%D9%86-%D9%BE%D8%B1%D9%88%D8%B3%D8%AA%D8%A7%D8%AA">یک آزمایش جدید برای تشخیص زودرس سرطان پروستات</a>
          </h4>
        </li>
      </ul>
      <p>آزمایش جدید ادرار که شناسایی سرطان پروستات تهاجمی را ممکن می‌کند، پی‌یوآر (PUR) نام دارد. مایع ترشح‌شده از پروستات از راه پیشابراه خارج می‌شود و حاوی سلول‌های سرطانی و RNA‌های آنها است. این آزمایش از طریق بررسی همین شاخص‌های زیستی موجود در این مایع که وارد ادرار می‌شود، می‌تواند درجه پیشرفت سرطان پروستات را با دقت بالایی مشخص می‌کند. براساس این آزمایش، می‌توان سرطان پروستات را به سه دسته دارای خطر کم، متوسط و بالا تقسیم‌بندی کرد. </p>
      <p>این پژوهشگران در از دانشگاه ایست انگلیای بریتانیا قبلا این آزمایش بر روی نمونه ادرار جمع‌آوری شده پس از ماساژ انگشتی پروستات از راه مقعد انجام داده بودند و به نتیجه مثبتی رسیده بودند.</p>
      <p>این پژوهشگران با توجه به آزارنده بودن معاینه انگشتی و نیاز حضور بیمار در مطب پزشک برای انجام آن، می‌خواستند بدانند آیا می‌توانند آزمایش PUR را روی نمونه ادرار انجام دهند یا نه.</p>
      <p>آنان در بررسی‌شان بر روی ۱۴ مرد داوطلب از یک کیت خانگی آزمایش PUR برای آزمایش دو نمونه ادرار (یک نمونه از نخستین ادار روز و دیگری نمونه ادرار پس از معاینه انگشتی پروستات) که به فاصله یک ساعت از یکدیگر  جمع‌آوری شده بودند، استفاده کردند و به این  نتیجه رسیدند که نمونه‌های ادرار جمع‌آوری‌شده در خانه می‌توانند شاخص‌های زیستی سرطان پروستات را بسیار واضح‌تر از نمونه ادرار جمع‌آوری‌شده پس از معاینه پروستات نشان دهند.</p>
      <p>البته آزمایش یادشده باید به فاصله ۶ تا ۱۲ ماه تکرار شود تا دقت نتایج حاصل از آن افزایش یابد. </p>
      <p>این پژوهشگران می‌گویند آزمایش خانگی PUR می‌تواند تاثیر مهمی در تشخیص سرطان پروستات بگذارد و انقلابی در پایش پیشرفت بیماری ایجاد کند.</p>
      <ul>
        <li>
          <h4>
            <a href="https://www.hamshahrionline.ir/news/457153/%DB%8C%DA%A9-%D8%AF%D8%A7%D8%B1%D9%88%DB%8C-%D8%A7%D9%86%D9%82%D9%84%D8%A7%D8%A8%DB%8C-%D8%A8%D8%B1%D8%A7%DB%8C-%D8%B3%D8%B1%D8%B7%D8%A7%D9%86-%D9%BE%D8%B1%D9%88%D8%B3%D8%AA%D8%A7%D8%AA">یک داروی «انقلابی» برای سرطان پروستات</a>
          </h4>
        </li>
        <li>
          <h4>
            <a href="https://www.hamshahrionline.ir/news/47106/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D9%86%DA%A9%D8%A7%D8%AA%DB%8C-%D8%AF%D8%B1%D8%A8%D8%A7%D8%B1%D9%87-%D8%AA%D8%B4%D8%AE%DB%8C%D8%B5-%D8%B2%D9%88%D8%AF%D8%B1%D8%B3-%D8%B3%D8%B1%D8%B7%D8%A7%D9%86">آشنایی با نکاتی درباره تشخیص زودرس سرطان</a>
          </h4>
        </li>
      </ul>
    </article>
  </body>
</html>