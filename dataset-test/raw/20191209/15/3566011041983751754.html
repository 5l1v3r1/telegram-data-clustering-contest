<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553452.html/%d8%ab%d8%a8%d8%aa-%d9%86%d8%a7%d9%85----%d9%86%d9%81%d8%b1-%d8%af%d8%b1-%d8%a7%d9%86%d8%aa%d8%ae%d8%a7%d8%a8%d8%a7%d8%aa-%d9%85%d8%ac%d9%84%d8%b3-%d8%a7%d8%b2-%d8%ad%d9%88%d8%b2%d9%87-%d8%a7%d9%86%d8%aa%d8%ae%d8%a7%d8%a8%db%8c%d9%87-%d9%86%d8%a7%d8%a6%db%8c%d9%86--%d8%ae%d9%88%d8%b1-%d9%88-%d8%a8%db%8c%d8%a7%d8%a8%d8%a7%d9%86%da%a9"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:24:00+00:00"/>
    <meta property="og:title" content="ثبت‌نام ۲۹ نفر در انتخابات مجلس از حوزه انتخابیه نائین، خور و بیابانک"/>
    <meta property="og:description" content="محمدحسین نصرتی با اشاره به این که از این تعداد ۲۴ نفر مرد و پنج نفر خانم هستند افزود: از مجموع افراد ثبت نام شده تعداد دو نفر پزشک، چهار نفر دارای مدرک دکترا، یک نفر دارای مدرک حوزوی و مابقی دارای کارشناسی ارشد هستند."/>
  </head>
  <body>
    <article>
      <h1>ثبت‌نام ۲۹ نفر در انتخابات مجلس از حوزه انتخابیه نائین، خور و بیابانک</h1>
      <h2>فرماندار نایین خبر داد:</h2>
      <address>
        <time datetime="2019-12-09T15:24:00+00:00">09 Dec 2019, 15:24</time>
      </address>
      <p>محمدحسین نصرتی با اشاره به این که از این تعداد ۲۴ نفر مرد و پنج نفر خانم هستند افزود: از مجموع افراد ثبت نام شده تعداد دو نفر پزشک، چهار نفر دارای مدرک دکترا، یک نفر دارای مدرک حوزوی و مابقی دارای کارشناسی ارشد هستند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a> و به نقل از  <a href="http://sahebnews.ir/">صاحب نیوز</a>؛ فرماندار نایین بیان کرد: فرایند ثبت نام یازدهمین دوره انتخابات مجلس شورای اسلامی را با شعار «انتخابات ۹۸، گام دوم انقلاب، قانونمداری و بی‌طرفی، انسجام ملی» بادستور وزیر محترم کشور آغاز نمودیم که نام نویسی از داوطلبان نمایندگی یازدهمین دوره انتخابات مجلس شورای اسلامی از دهم آذرماه امسال آغاز و تا ۱۶آذر ادامه داشت .</p>
      <p> نصرتی ادامه داد :در این مهلت تعیین شده ۲۹نفر داوطلب برای حوزه انتخابیه شهرستان های نایین و خوروبیابانک ثبت نام نمودند که صلاحیت آنها تا ۲۶ آذر ماه در هیئت اجرایی بررسی و نتیجه آن در تاریخ ۲۷ آذر ماه به هیئت نظارت استان و داوطلبان اعلام خواهد شد.</p>
      <p>محمدحسین نصرتی با اشاره به این که از این تعداد ۲۴نفر مرد و ۵نفر خانم هستند افزود: از مجموع افراد ثبت نام شده تعداد ۲نفر پزشک، ۴نفر دارای مدرک دکترا، یک نفر دارای مدرک حوزوی و مابقی دارای کارشناسی ارشد هستند.</p>
      <p>نصرتی اضافه کرد: مسن ترین فرد ثبت نام شده در این حوزه انتخابیه ۶۳ ساله و جوان ترین آنها ۳۲ سال سن دارد.</p>
      <p>وی به آغاز بررسی صلاحیت ها از ۱۷ آذر لغایت ۲۱ بهمن اشاره کرد و افزود: با مقایسه وضعیت ثبت نام داوطلبان در دوره یازدهم انتخابات مجلس شورای اسلامی و با توجه به آمار ۲۳ نفری ثبت نام کنندگان در دوره دهم، شاهد رشد ۲۶ درصدی ثبت نام کنندگان برای انتخابات این دوره مجلس هستیم.</p>
      <p>فرماندار نایین تصریح کرد: از افراد ثبت نام شده در حوزه انتخابیه نایین و خوروبیابانک، تعداد سه نفر دارای سابقه نمایندگی در مجلس شورای اسلامی هستند.</p>
      <p>رییس هیئت اجرایی حوزه انتخابیه نایین و خور و بیابانک با اشاره به این که انتخابات یازدهمین دوره مجلس شورای اسلامی دوم اسفند ماه سال جاری برگزار می شود گفت: حوزه انتخابیه نایین و خوروبیابانک ،با ۶شهر، یک نماینده در مجلس شورای اسلامی دارد.</p>
      <p>انتهای پیام/</p>
    </article>
  </body>
</html>