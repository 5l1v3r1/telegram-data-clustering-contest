<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/oppo-reno3-pro-il-primo-smartphone-5g-dual-mode-sara-cosi-637753"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T15:30:33+00:00"/>
    <meta property="og:title" content="OPPO Reno3 Pro, il primo smartphone 5G dual-mode sarà così"/>
    <meta property="og:description" content="OPPO Reno3 Pro sarà un vero top di gamma. Ecco le caratteristiche tecniche del primo smartphone 5G dual-mode dell'azienda cinese."/>
  </head>
  <body>
    <article>
      <h1>OPPO Reno3 Pro, il primo smartphone 5G dual-mode sarà così</h1>
      <h2>OPPO Reno3 Pro sarà un vero top di gamma. Ecco le caratteristiche tecniche del primo smartphone 5G dual-mode dell'azienda cinese.</h2>
      <address><time datetime="2019-12-09T15:30:33+00:00">09 Dec 2019, 15:30</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/Untitled-design-2019-12-09T111341.435.png"/>
      </figure>
      <p>Al <i><b>Qualcomm Snapdragon Tech Summit </b></i>tenutosi qualche giorno fa a Maui, alle Hawaii, OPPO ha annunciato che Reno3 Pro sarà il primo smartphone dell’azienda ad essere alimentato dalla piattaforma mobile <b>Snapdragon 756G con il 5G integrato</b>, nonché il <b>primo device a supportare il dual-mode 5G</b>.</p>
      <p>Nelle scorse ore, però, il vicepresidente di OPPO, Shen Yiren, ha rivelato alcune delle caratteristiche che vedremo a bordo del nuovo top di gamma dell’azienda cinese. <b>OPPO Reno3 Pro</b> avrà un <b>display curvo OLED da 6,5 pollici</b>, con risoluzione FHD+ e foro all’interno del quale sarà posizionata la fotocamera per selfie (molto probabilmente sarà posizionato in alto a sinistra). Ad accompagnare il nuovo e potente processore <b>Qualcomm Snapdragon 756G</b> saranno ben <b>12 GB di RAM</b>, mentre non è stata comunicata la capacità della memoria interna.</p>
      <h3>OPPO Reno3 Pro, altre caratteristiche del primo smartphone 5G dual-mode</h3>
      <p><a href="https://www.tecnoandroid.it/2019/12/04/oppo-prepara-il-lancio-degli-smartphone-5g-con-snapdragon-865-e-765g-635387"><b>OPPO Reno3 Pro</b></a> sarà uno smartphone ottimo anche per il mobile gaming, grazie alla tecnologia <i><b>Qualcomm Snapdragon Elite Gaming </b></i>e ad un <b>refresh rate di 90Hz</b>. Per quanto riguarda il comparto fotografico, sarà presente una <b>quad-camera</b> il cui <b>sensore principale è di 48 MP</b>, e questo viene fatto accompagnare da un <b>teleobiettivo da 8 MP</b>, una <b>ultra-wide da 13 MP</b> ed una <b>macro da 2 MP</b>. <b>OPPO Reno3 Pro</b> avrà una <b>batteria da 4025 mAh</b> con supporto alla <b>ricarica rapida a 30 W</b>.</p>
      <figure>
        <img src="https://android.teeech.it/wp-content/uploads/sites/2/2019/12/OPPO-Reno3-Pro-specifiche.png"/>
      </figure>
      <p>Oltre ciò, durante il <i><b>Q</b><b>ualcomm Snapdragon Tech Summit </b></i>OPPO ha annunciato che nel primo trimestre del prossimo anno arriverà anche il <b>primo smartphone 5G</b> alimentato dal processore <b>Qualcomm Snapdragon 865</b>, che offrirà una velocità di navigazione in 5G e delle prestazioni mai viste prima.</p>
    </article>
  </body>
</html>