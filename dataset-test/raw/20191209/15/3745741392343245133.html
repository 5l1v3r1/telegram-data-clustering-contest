<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/oluleri-topraga-donusturecek-cenaze-evi-h81391.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:16:26+00:00"/>
    <meta property="og:title" content="Bu Cenaze Evi, Ölen İnsanları Toprağa Dönüştürecek"/>
    <meta property="og:description" content="İnsan cesetlerini toprağa dönüştürmeyi hedefleyen dünyanın ilk cenaze evi, 2021 yılında Amerika Birleşik Devletleri’nin (ABD) başkenti Washington’da açılıyor."/>
  </head>
  <body>
    <article>
      <h1>Bu Cenaze Evi, Ölen İnsanları Toprağa Dönüştürecek</h1>
      <h2>İnsan cesetlerini toprağa dönüştürmeyi hedefleyen dünyanın ilk cenaze evi, 2021 yılında Amerika Birleşik Devletleri’nin (ABD) başkenti Washington’da açılıyor. Recompose adlı şirket tarafından hayata geçirilen proje, karbondioksit (CO2) miktarını önemli ölçüde azaltmayı hedefliyor.</h2>
      <address><time datetime="2019-12-09T15:16:26+00:00">09 Dec 2019, 15:16</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>Ölülerin bakımlarıyla ilgilenen bir şirket olan <b>Recompose</b>, dünyanın ilk <b>cenaze evini </b>2021 yılında açmaya hazırlanıyor. Washington eyaletinin ev sahipliği yapacağı cenaze evi, insan kalıntılarının <b>toprağa dönüştürülmesini </b>sağlayacak. </p>
      <p>Bildiğiniz üzere bazı inançlarda hayatlarını kaybeden insanlar gömülmek yerine yakılıyor. <b>Kremasyon </b>denilen bu işlemde, ölen kişinin cesedi yaklaşık olarak 900-1200 derece sıcaklıkta en az 70 dakika yakılıyor. Prehistorik (Tarih Öncesi) döneme kadar uzanan kremasyon kültürüne <b>çevre odaklı</b> yeni bir anlayış kazandırmak isteyen Recompose, <b>bir metrik ton karbondioksitin (CO2) </b>doğaya salınmasını engelleyecek. </p>
      <h3>Ölülerin karbondioksit salınımı engellenecek</h3>
      <figure>
        <img src="https://www.webtekno.com/images/editor/default/0002/33/e9a0176dd6a8395b82e0bf5ed0cb918c00721b02.jpeg"/>
      </figure>
      <p>Geleneksel kremasyon süreçlerinde yukarıda da belirttiğim gibi çok büyük bir enerji harcanıyor. Bu da, önemli oranda karbon emisyonuna neden oluyor. ABD’li firmanın hayata geçireceği ilk cenaze evi ise geleneksel kremasyonun <b>sekizde biri kadar</b> enerji harcayacak.</p>
      <p>Recompose tarafından Washington’da açılacak olan <b>cenaze evi</b>, tek seferde 75 kişilik bir kapasiteye sahip olacak. Projeye, Washington eyaletindeki yasa koyucular tarafından yeşil ışık yakıldı. Mayıs 2020’de yürürlüğe girecek olan yeni yasa gereği, insan kalıntılarının toprağa dönüştürülme süreci hızlandırılacak. Böylece Recompose’un, <b>çevre dostu cenaze evi projesinin</b> önünde hiçbir engel kalmayacak.</p>
      <figure>
        <img src="https://www.webtekno.com/images/editor/default/0002/33/5f0048353b0d3ffd95c480350f0c72d2d38e5bcb.jpeg"/>
      </figure>
      <p><b>İklim değişikliğinin</b> etkileri konusundaki endişelerin giderek arttığı bugünlerde, insanların karbon ayak izini azaltacak olan bu hamle, uzun vadede gezegen için büyük bir anlam taşıyor. Recompose, bitkisel ve hayvansal atıkların <b>nemli-oksijenli ortamda </b>bozunarak organik gübreye dönüşmesi olarak tanımlayabileceğimiz <b>kompostlaşma tekniğini </b>temel alıyor. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/olu-bedenlerin-yakilma-islemi-olan-kremasyon-sirasinda-neler-oluyor-h45170.html">Ölü Bedenlerin Yakılma İşlemi Olan Kremasyon Sırasında Neler Oluyor?</a>
      </p>
      <p>Doğal olarak oluşan bakteriler, daha sonra vücudu dört ila yedi hafta boyunca parçalıyor. Daha sonra ölen kişi, sevdiklerine kompost olarak geri dönüyor. Kalan kalıntıların eyaletin Bell Dağı'ndaki bir orman projesine bağışlanacağını belirten şirket, her bir bedenin <b>907 ila 1.360 gram toprak</b> oluşturmasının beklendiğini ifade etti.  </p>
      <p><b>Kaynak : </b>https://www.independent.co.uk/news/science/funeral-green-burial-climate-change-environment-soil-composting-recompose-seattle-a9238896.html</p>
    </article>
  </body>
</html>