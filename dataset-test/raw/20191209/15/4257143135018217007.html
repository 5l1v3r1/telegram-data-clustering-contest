<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/12/09/serfozo-simon-verseskotetet-dijazta-az-mma"/>
    <meta property="og:site_name" content="infostart"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="Serfőző Simon verseskötetét díjazta az MMA"/>
    <meta property="og:description" content="Serfőző Simon Arcunk az ég című verseskötete kapja a Magyar Művészeti Akadémia (MMA) Irodalmi Tagozatának az év legjobb könyvét elismerő díját - közölte a köztestület."/>
  </head>
  <body>
    <article>
      <h1>Serfőző Simon verseskötetét díjazta az MMA</h1>
      <address><time datetime="2019-12-09T15:23:00+00:00">09 Dec 2019, 15:23</time> by <a rel="author">Infostart / MTI</a></address>
      <h3>Serfőző Simon Arcunk az ég című verseskötete kapja a Magyar Művészeti Akadémia (MMA) Irodalmi Tagozatának az év legjobb könyvét elismerő díját - közölte a köztestület.</h3>
      <p>A 2019-es Könyv Nívódíjat Kabdebó Lóránt Esettanulmányok? Sorsvállalások! és Marcsák Gergely Fekete-Tisza című kötete nyerte el. A díjakat az Élőfolyóirat sorozat estjén adják december 12-én, csütörtökön az MMA Andrássy úti irodaházában.</p>
      <p>A rendezvény meghívója szerint a könyveket Ágh István költő, író; Füzesi Magda József Attila-díjas költő és Nagy Zoltán Mihály József Attila-díjas író, az MMA rendes tagjai méltatják. Közreműködnek Újhelyi Kinga és Lázár Balázs színművész, valamint Dresch Mihály Liszt-díjas dzsesszzenész.</p>
      <p>Az év legjobb könyve díjat 2018-ban Kontra Ferenc vehette át Az álom hídja című regényéért.</p>
    </article>
  </body>
</html>