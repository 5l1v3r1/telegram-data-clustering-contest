<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/onnek-ma-nem-mastol-erkezett-uzenete-mint-papatol-aki-pedig-tolmacsolja-annak-meg-neve-beszedes"/>
    <meta property="og:site_name" content="Paraméter"/>
    <meta property="article:published_time" content="2019-12-09T15:29:00+00:00"/>
    <meta property="og:title" content="Önnek ma nem mástól érkezett üzenete, mint a pápától! Aki pedig tolmácsolja, annak még a neve is beszédes"/>
    <meta property="og:description" content="A pápával való találkozás nyomot hagy az emberben. Nagyon nagy energia árad belőle és erős karizmával bír. - ezt Peter Pellegrini kormányfő jelentette ki, miután hétfőn találkozott Ferenc pápával a Vatikánban. A találkozót eredetileg 15 percesre tervezték, végül 40 percig tartott. A kormányfő úgy véli, óriási megtiszteltetés érte őt."/>
  </head>
  <body>
    <article>
      <h1>Önnek ma nem mástól érkezett üzenete, mint a pápától! Aki pedig tolmácsolja, annak még a neve is beszédes</h1>
      <h2>A pápával való találkozás nyomot hagy az emberben. Nagyon nagy energia árad belőle és erős karizmával bír. - ezt Peter Pellegrini kormányfő jelentette ki, miután hétfőn találkozott Ferenc pápával a Vatikánban. A találkozót eredetileg 15 percesre tervezték, végül 40 percig tartott. A kormányfő úgy véli, óriási megtiszteltetés érte őt.</h2>
      <address>
        <time datetime="2019-12-09T15:29:00+00:00">09 Dec 2019, 15:29</time>
      </address>
      <p>A találkozóval kapcsolatban elmondta: informálisan, nyíltan beszélgettek, például a generációk közötti kölcsönös segítségnyújtás fontosságáról, illetve arról, hogy néha nevelni kell a társadalmat, és beszélni kell arról is, ami esetleg nemtetszést válthat ki a társadalom részéről. „Nem csupán a népszerűségünket kell szem előtt tartanunk, óvnunk kell az értékeket és a tradíciókat is” – fűzte hozzá a miniszterelnök.</p>
      <p>Pellegrini Ferenc pápát meghívta Szlovákiába, a meghívást tolmácsolta Pietro Parolin szentszéki államtitkárnak is. A szentatya nem nyilatkozott arról, hogy ellátogat-e Szlovákiába, csak annyit mondott, hogy szívesen utazik a kis országokba is. A kormányfő hangsúlyozta: Ferenc pápa nagyon jól tudja, hol van Szlovákia, és üdvözli az ország minden lakosát. „Boldog ünnepeket, minden jót kíván nekik, és Isten áldását küldi” – mondta Pellegrini.</p>
      <p>A kormányfő egy észak-szlovákiai mester által készített, hársfából faragott betlehemet és egy üvegkeresztet adott a pápának, amely az ország védőszentjét, Hétfájdalmú Szűz Máriát ábrázolja.</p>
      <p>A pápa többek között egy festményt ajándékozott a szlovák miniszterelnöknek, amely a Szent Péter-bazilikához vezető zarándokutat ábrázolja, utalva Pellegrini nevére, amelynek jelentése 'zarándokok'.</p>
      <p>tasr</p>
    </article>
  </body>
</html>