<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/kielce-budowa-siedziby-gum-podpisano-umowe/1bfeh89"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T15:56:06+00:00"/>
    <meta property="og:title" content="Otwarta droga do budowy siedziby GUM w Kielcach"/>
    <meta property="og:description" content="Podpisana została dziś umowa zamiany nieruchomości przy ul. Wrzosowej i Langiewicza pomiędzy miastem Kielce, a Narodowym Funduszem Zdrowia. Ponad hektarowa działka, do tej pory będąca własnością Narodowego Funduszu Zdrowia, stała się własnością stolicy regionu świętokrzyskiego, a nieruchomość obok dawnego szpitalika dziecięcego – własnością NFZ."/>
  </head>
  <body>
    <article>
      <h1>Otwarta droga do budowy siedziby GUM w Kielcach</h1>
      <h2>Podpisana została dziś umowa zamiany nieruchomości przy ul. Wrzosowej i Langiewicza pomiędzy miastem Kielce, a Narodowym Funduszem Zdrowia. Ponad hektarowa działka, do tej pory będąca własnością Narodowego Funduszu Zdrowia, stała się własnością stolicy regionu świętokrzyskiego, a nieruchomość obok dawnego szpitalika dziecięcego – własnością NFZ.</h2>
      <address><time datetime="2019-12-09T15:56:06+00:00">09 Dec 2019, 15:56</time> by <a rel="author" href="https://wiadomosci.onet.pl/autorzy/piotr-rogozinski" target="_blank">Piotr Rogoziński</a></address>
      <p>Dzisiejsza transakcja kończy długi proces zamiany gruntów, dzięki któremu możliwe będzie powstanie w Kielcach Świętokrzyskiego Kampusu Laboratoryjnego Głównego Urzędu Miar. Jednocześnie przy ul. Langiewicza powstanie nowa siedziba Świętokrzyskiego Oddziału NFZ.</p>
      <p>- W cały proces zaangażował się także samorząd województwa świętokrzyskiego, przekazując wcześniej miastu nieruchomość przy Langiewicza, w zamian za miejską działkę przy Bęczkowskiej, na której ma powstać siedziba Świętokrzyskiego Centrum Innowacji i Transferu Technologii – podkreśla Tomasz Porębski, rzecznik prezydent Kielc. – W ten sposób Główny Urząd Miar będzie już gotowy do ogłoszenia przetargu na budowę ogólnopolskiego kompleksu laboratoriów w Kielcach – dodaje.</p>
      <p>Przypomnijmy, że w ubiegłym tygodniu GUM uzyskał już pozwolenie na budowę wartego 160 mln zł pierwszego etapu kluczowej dla miasta inwestycji centralnej. Kompleks laboratoriów GUM będzie jedynym tego typu ośrodkiem w Polsce i jednym z najnowocześniejszych w Europie. Dzięki temu Kielce staną się centrum naukowo badawczym polskiej metrologii. Partnerem w projekcie jest Politechnika Świętokrzyska.</p>
      <p>
        <a href="http://onet.tv/i/news/nowicka-mam-nadzieje-ze-prezydent-nie-bedzie-notariuszem-rzadzacej-partii/sl4n42">Nowicka: mam nadzieję, że prezydent nie będzie notariuszem rządzącej partii</a>
      </p>
      <p>(pmd)</p>
    </article>
  </body>
</html>