<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/430318-rusia-ukrepva-adrenata-si-triada"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="Русия укрепва ядрената си триада"/>
    <meta property="og:description" content="Русия модернизира въоръжените си сили"/>
  </head>
  <body>
    <article>
      <h1>Русия укрепва ядрената си триада</h1>
      <address><time datetime="2019-12-09T15:06:00+00:00">09 Dec 2019, 15:06</time> by <a rel="author" href="https://fakti.bg/author/mariya-atanasova" target="_blank">Мария Атанасова</a></address>
      <p>Обновяването на авиационния парк за далечни разстояния и създаването на нови самолети значително е укрепило въздушния компонент на ядрената триада на Русия. Това <a href="https://bazar.bg/obiavi/">обяви</a> руският министър на отбраната Сергей Шойгу, цитиран от руските медии.</p>
      <p>"През тази година предприятието "Туполев" извърши значителна <a href="https://www.zaplata.bg/">работа</a> по модернизацията на самолетите Ту-95МС с подмяна на морално остарялото радиотехническо и навигационно оборудване", уточни руският военен министър, без да уточнява подробности. По този начин в състава на авиацията за далечни разстояния действат "планирано количество изправни стратегически бомбардировачи".</p>
      <p>Шойгу също така е инструктирал да се увеличи броят на бойните кораби, въоръжени с ракети "Калибр" и "Циркон". Освен това по думите му трябва "да се разшири номенклатурата на безпилотните летателни апарати, роботизирани комплекси и оръжия, базирани на нови физически принципи".</p>
      <p>Самолетите от далекобойната <a href="https://www.google.bg/search?q=%D0%B0%D0%B2%D0%B8%D0%B0%D1%86%D0%B8%D1%8F+%D0%B7%D0%B0%D0%BF%D0%BB%D0%B0%D1%82%D0%B0">авиация</a> понастоящем преминавали през дълбока модернизация. По-конкретно първият усъвършенстван Ту-22М3М е бил предаден за изпитания, а в момента се модернизира Ту-160М, предаде News.bg. Тези самолети щели да позволят укрепване на бойния потенциал на въздушно-космическите сили (както руските власти наричат военновъздушните сили на страната) до появата на обещаващ авиационен комплекс за далечни разстояния, работата по който се осъществявала от конструкторското бюро "Туполев" в сътрудничество с други предприятия от руската авиационна индустрия.</p>
      <p>
        <b>Русия</b>
      </p>
    </article>
  </body>
</html>