<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813696/%D9%BE%D8%A7%D8%AF%D8%A7%D8%B4-200-%D9%85%DB%8C%D9%84%DB%8C%D9%88%D9%86%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%BE%DB%8C%D9%86%DA%AF-%D9%BE%D9%86%DA%AF-%D8%A8%D9%87-%D9%85%D9%84%DB%8C-%D9%BE%D9%88%D8%B4%D8%A7%D9%86-%D8%AF%D8%B1-%D8%B5%D9%88%D8%B1%D8%AA-%DA%A9%D8%B3%D8%A8"/>
    <meta property="og:site_name" content="ایسنا"/>
    <meta property="article:published_time" content="2019-12-09T15:46:56+00:00"/>
    <meta property="og:title" content="پاداش 200 میلیونی فدراسیون پینگ پنگ به ملی پوشان در صورت کسب سهمیه تیمی"/>
    <meta property="og:description" content="فدراسیون تنیس روی میز اعلام کرد در صورتی که تیم ملی در مسابقات انتخابی المپیک بتواند سهمیه المپیک تیمی جایزه نقدی دریافت می کند."/>
  </head>
  <body>
    <article>
      <h1>پاداش 200 میلیونی فدراسیون پینگ پنگ به ملی پوشان در صورت کسب سهمیه تیمی</h1>
      <address>
        <time datetime="2019-12-09T15:46:56+00:00">09 Dec 2019, 15:46</time>
      </address>
      <p>فدراسیون تنیس روی میز اعلام کرد در صورتی که تیم ملی در مسابقات انتخابی المپیک بتواند سهمیه المپیک تیمی جایزه نقدی دریافت می کند.</p>
      <p>به گزارش ایسنا، پس از برگزاری جلسه هیأت رئیسه فدراسیون،  بهنام حبیب زاده مومن سرپرست فدراسیون اعلام کرد:  در راستای حمایت و ایجاد انگیزه در بدنه تیم ملی  در این جلسه مقرر شده است در صورت کسب سهمیه تیمی در مسابقات انتخابی المپیک که بهمن ماه سال جاری در کشور پرتغال برگزار خواهد شد 2 میلیارد ریال به عنوان پاداش به اعضا و کادرفنی تیم ملی بزرگسالان کشورمان پرداخت شود.</p>
      <p>سرپرست فدراسیون افزود: با توجه به اهمیت مسابقات انتخابی المپیک در جهت تقویت کادر فنی  و ضرورت آنالیز تیم های شرکت کننده در مسابقات انتخابی المپیک ضمن هماهنگی با سرمربی محترم تیم ملی تصمیم گرفته شده است که سرمربی نسبت به معرفی کمک مربی و استفاده از روانشناس اقدام کند و تمام برنامه‌ریزی‌ها بر این است که با حمایت مادی و معنوی بیشتر، تیم ملی ایران با حداکثر توان در این آوردگاه حضور پیدا کند.</p>
      <p>انتهای پیام</p>
    </article>
  </body>
</html>