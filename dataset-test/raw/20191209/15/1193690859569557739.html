<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/pozov-klychka-proty-bohdana-politsiia-rozpochala-provadzhennia-za-samopravstvo-chilnyka-opu-204342.html"/>
    <meta property="og:site_name" content="5 канал"/>
    <meta property="article:published_time" content="2019-12-09T15:44:00+00:00"/>
    <meta property="og:title" content="Позов Кличка проти Богдана: поліція розпочала провадження за &quot;самоправство&quot; чільника ОПУ"/>
    <meta property="og:description" content="Очільник ОПУ Андрій Богдан поки що не прокоментував обвинувачення"/>
  </head>
  <body>
    <article>
      <h1>Позов Кличка проти Богдана: поліція розпочала провадження за "самоправство" чільника ОПУ</h1>
      <address>
        <time datetime="2019-12-09T15:44:00+00:00">09 Dec 2019, 15:44</time>
      </address>
      <p>Відповідно до заяви столичного міського голови Віталія Кличка Національна поліція України відкрила кримінальне провадження проти голови Офісу президента Андрія Богдана з приводу його ймовірного самоуправства. Про таке повідомляє "<a href="https://www.radiosvoboda.org/a/news-politsiya-bohdan-rozsliduvannia/30315646.html">Радіо Свобода</a>".</p>
      <p>"27 листопада 2019 слідче управління Головного управління Національної поліції в місті Києві внесло відомості до Єдиного реєстру досудових розслідувань (...) за ознаками кримінального порушення, передбаченого статтею 356 (самоправство – ред.) Кримінального кодексу України ", – зазначили в Нацполіції.</p>
      <p>Слід зазначити, що чільник ОПУ Андрій Богдан поки що не прокоментував обвинувачення з боку Кличка.</p>
      <blockquote>Як повідомляв 5.UA, міський голова Києва Віталій Кличко <a href="https://www.5.ua/polityka/klychko-napysav-zaiavu-na-bohdana-cherez-samopravstvo-zmi-202030.html">написав заяву в Нацполіцію</a> з проханням відкрити кримінальне провадження щодо "самоправства" голови Офісу президента Андрія Богдана.</blockquote>
      <p>Як зазначається у ЗМІ, відповідно до документа, поданого до Головного управління Нацполіції Києва, Кличко вважає, що Богдан вчинив кримінальне правопорушення, коли звернувся до Кабміну з листом щодо його звільнення – оскільки такі дії, на його думку, не належать до його посадових обов'язків як голови ОП. </p>
    </article>
  </body>
</html>