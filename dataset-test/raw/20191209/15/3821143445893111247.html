<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/venezia/seppie_aragoste_salmoni_sequestro_romea-4915255.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="Seppie, aragoste, salmoni e gamberi irregolari nascosti dietro le cassette di pesce: sequestro sulla Romea"/>
    <meta property="og:description" content="VENEZIA - Seppie, aragoste, salmoni e gamberi irregolari nascosti dietro le cassette di pesce. Sequestrata sulla Romea una tonnellata di pesce priva di etichettatura di tracciabilità. A..."/>
  </head>
  <body>
    <article>
      <h1>Seppie, aragoste, salmoni e gamberi irregolari nascosti dietro le cassette di pesce: sequestro sulla Romea</h1>
      <address>
        <time datetime="2019-12-09T15:59:00+00:00">09 Dec 2019, 15:59</time>
      </address>
      <p>VENEZIA - Seppie, aragoste, salmoni e gamberi irregolari nascosti dietro le cassette di pesce. <b>Sequestrata </b>sulla <b>Romea una tonnellata di pesce</b> priva di etichettatura di tracciabilità. A mettere a segno il controllo è stata la Guardia di finanza di Venezia. La Gdf ha multato 11 autotrasportatori tra italiani e cinesi con sanzioni amministrative di diverse migliaia di euro.<br/><a href="https://www.ilgazzettino.it/nordest/venezia/chioggia_seppioline_vendute_192_euro_al_chilo-4600634.html">Seppioline come l'oro: vendute al mercato di Chioggia a 192 euro al chilo​</a><br/><a href="https://www.ilgazzettino.it/nordest/venezia/pesca_granchi_laguna_venezia-4832676.html">Granchi, ecco l'oro verde della laguna di Venezia. Tutti i segreti della pesca</a><br/><br/>La merce sequestrata, in prevalenza<b> salmoni, aragoste, gamberi, moscardini, canestrelli, granseole e seppie</b>, è stata rinvenuta nascosta dietro ad altre cassette di pesce regolarmente etichettate. Dalla documentazione rinvenuta all'atto dei controlli e dalle dichiarazioni rese dai trasgressori è stato appurato che le partite sequestrate erano destinate alla commercializzazione in Veneto, nelle zone di Mira, Padova, Dolo, Rosolina e Casalserugo. Tutti i prodotti sequestrati sono stati posti a disposizione delle competenti autorità sanitarie per i successivi accertamenti<br/><br/><a href="https://www.ilgazzettino.it/pay/venezia_pay/quei_piatti_di_pesce_nel_nome_dei_padri-4507173.html">Quei piatti di pesce nel nome dei padri </a><br/><a href="https://www.ilgazzettino.it/nordest/venezia/sequestro_vongole_chioggia-4887529.html">Pesca abusiva, sequestrata una tonnellata di vongole veraci</a></p>
    </article>
  </body>
</html>