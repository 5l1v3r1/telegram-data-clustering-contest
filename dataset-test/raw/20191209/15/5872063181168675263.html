<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/1562379/etoimazei-basketiko-leukoma-o-sveki/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T15:21:34+00:00"/>
    <meta property="og:title" content="Ετοιμάζει μπασκετικό λεύκωμα ο Σ.ΒΕ.Κ.Η."/>
    <meta property="og:description" content="Καλεί όσους έχουν φωτογραφικό υλικό να το προσκομίσουν στην επιτροπή αρχείου…"/>
  </head>
  <body>
    <article>
      <h1>Ετοιμάζει μπασκετικό λεύκωμα ο Σ.ΒΕ.Κ.Η.</h1>
      <address><time datetime="2019-12-09T15:21:34+00:00">09 Dec 2019, 15:21</time> by <a rel="author">Πετρούτσου Μαρία</a></address>
      <p>
        <b>Καλεί όσους έχουν φωτογραφικό υλικό να το προσκομίσουν στην επιτροπή αρχείου…</b>
      </p>
      <p>Μία από τις κινήσεις που γνωστοποίησε εξ΄ αρχής ότι θα είναι στις προτεραιότητες του Συνδέσμου Βετεράνων Καλαθοσφαιριστών Ηρακλείου, είναι αποφασισμένη να δρομολογήσει η νέα Διοίκηση. Ο λόγος για τη συγκέντρωση και αξιοποίηση αρχειακού υλικού προκειμένου να εκδοθεί ένα φωτογραφικό λεύκωμα που θα αφορά από την δεκαετία του ‘ 50 εώς και σήμερα. Μάλιστα καλείται όποιος διαθέτει φωτογραφίες να τις προσκομίσει στην επιτροπή. Σίγουρα πρόκειται για μία κίνηση καταγραφής της ιστορίας του ηρακλειώτικου μπάσκετ και αξίζει της στήριξης όλων.<br/>Αναλυτικά η σχετική ανακοίνωση του Σ.ΒΕ.Κ.Η: <br/>«Ο Σύνδεσμος Βετεράνων Καλαθοσφαιριστών Ηρακλείου (Σ.ΒΕ.Κ.Η), όπως είχε ειπωθεί από στελέχη του στην Γενική συνέλευση, φιλοδοξεί να καταγράψει την ιστορία του Ηρακλειώτικου μπάσκετ.</p>
      <p>Έτσι, η διοίκησή του με την επιτροπή αρχείου -ιστορίας, που έχει συσταθεί ,αποφάσισαν να προχωρήσουν στο μεγαλεπήβολο αυτό έργο ζητώντας την βοήθεια όλων των Ηρακλειωτών που ασχολούνται με το Μπάσκετ προκειμένου να εκδοθεί ένα καλαίσθητο λεύκωμα που θα περιέχει 100αδες φωτογραφίες κι όχι μόνον.</p>
      <p>Η διοίκηση του Συνδέσμου παρακαλεί όποιος παλαίμαχος αθλητής-τρια, Σύλλογος, οικογένεια, φίλαθλος, γενικά όποιος Ηρακλειώτης έχει φωτογραφίες του μπάσκετ από το παρελθόν (από την δεκαετία του ‘50) έως και σήμερα μπορεί να την στείλει στα email:<br/>Τούλη Νίκο nic_toulis@yahoo.gr<br/>Δασκαλάκη Μιχάλη mihalisdaskalakis@gmail.com<br/>Ευαγγελινό Ντέμη demis2109@me.com<br/>Ναλετάκη Γιάννη apolloapts@hotmail.gr<br/>Παπουτσάκη Αντώνη papoutsakis@patris.gr <br/>(μέχρι 30 Απριλίου του 2020)»</p>
      <figure>
        <img src="https://www.neakriti.gr/files/2019-12-09/vekh.jpg"/>
      </figure>
    </article>
  </body>
</html>