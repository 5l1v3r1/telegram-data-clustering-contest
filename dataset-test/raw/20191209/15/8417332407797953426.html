<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/12/09/Flere-vogntog-sliter-p%C3%A5-glatte-veier-20577931.ece"/>
    <meta property="og:site_name" content="adressa.no"/>
    <meta property="article:published_time" content="2019-12-09T15:01:20+00:00"/>
    <meta property="og:title" content="Flere vogntog sliter på glatte veier"/>
    <meta property="og:description" content="Vegtrafikksentralen melder om stengte veier og vogntog som sliter på glatt føre."/>
  </head>
  <body>
    <article>
      <h1>Flere vogntog sliter på glatte veier</h1>
      <address><time datetime="2019-12-09T15:01:20+00:00">09 Dec 2019, 15:01</time> by <a rel="author">Ann Iren Bævre</a></address>
      <p>Vegtrafikksentralen melder om stengte veier og vogntog som sliter på glatt føre.</p>
      <aside><a href="https://www.adressa.no/nyheter/trondelag/2019/12/09/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/12/09/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/12/09/javascript:void(0);">Del denne artikkelen på e-post</a></aside>
      <p>Fylkesvei 714 ved Snillfjord ble klokken 16.20 åpnet igjen etter å ha vært stengt en stund. Da var et vogntog berget, og det er strødd på området. Dermed skal det ikke lenger være så glatt her.</p>
      <p>Like etter klokken 16.00 mandag opplyser Vegtrafikksentralen i Midt-Norge på Twitter at Fylkesvei 6684 i Trondheim er stengt. Dette er ved Rønningsdalen på Tiller, og stengningen skyldes berging av et vogntog.</p>
      <p>Like før dette ble det meldt om stengingen av Fylkesvei 714 ved Slørdal i Snillfjord. Her skyldes steningen to vogntog som ikke kommer seg videre på glatt føre.</p>
      <p>En time før denne stengingen igjen meldte Vegtrafikksentralen at det er vanskelige kjøreforhold i Storvasshammertunnelen til Slørdal. Det vises til at det er veldig glatt på stedet.</p>
      <p>Tidligere i dag har veien mellom Slørdal og Storvasshammertunnelen vært stengt en periode på grunn av et stanset vogntog.</p>
    </article>
  </body>
</html>