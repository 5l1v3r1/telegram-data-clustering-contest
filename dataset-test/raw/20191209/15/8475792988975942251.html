<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/fem-personer-gres-i-kopenhamn-vid-razzia-mot-gangkriminella"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T15:05:32+00:00"/>
    <meta property="og:title" content="Fem greps i Köpenhamn vid razzia mot gängkriminella"/>
    <meta property="og:description" content="Fem personer, mellan 19 och 22 år, greps på måndagen på olika platser i Köpenhamn i en aktion mot gängkriminaliteten."/>
  </head>
  <body>
    <article>
      <h1>Fem greps i Köpenhamn vid razzia mot gängkriminella</h1>
      <address><time datetime="2019-12-09T15:05:32+00:00">09 Dec 2019, 15:05</time> by <a rel="author">Per Carlsson</a></address>
      <p>
        <b>Fem personer, mellan 19 och 22 år, greps på måndagen på olika platser i Köpenhamn i en aktion mot gängkriminaliteten.</b>
      </p>
      <p>Fyra av dem observerades i samband med sprängningen av en pizzeria i september. Den femte greps misstänkt för flera våldsbrott samt olovligt frihetsberövande. </p>
      <p>Alla fem har kopplingar till kriminella gäng i Köpenhamn. <br/>Polisen har före gripandena gjort husrannsakningar i flera städer, där man beslagtagit bland annat narkotika och knivar. </p>
      <h3>Hög prioritet</h3>
      <p>– Bekämpandet av gängkriminella har hög prioritet för Köpenhamnspolisen. Dagens aktion skedde efter en längre tids spaning, säger Knud Hvass, chef för avdelningen mot organiserad brottslighet. </p>
      <p>En häktningsframställan väntas bli inlämnad under tisdagen. </p>
    </article>
  </body>
</html>