<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553427.html/%d9%87%d9%88%d8%a7%db%8c-%d8%b5%d8%a7%d9%81-%d8%aa%d8%a7-%d9%86%db%8c%d9%85%d9%87-%d8%a7%d8%a8%d8%b1%db%8c-%d8%af%d8%b1-%d8%a7%d9%86%d8%aa%d8%b8%d8%a7%d8%b1-%d9%85%d8%a7%d8%b2%d9%86%d8%af%d8%b1%d8%a7%d9%86%db%8c-%d9%87%d8%a7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T15:47:00+00:00"/>
    <meta property="og:title" content="هوای صاف تا نیمه ابری در انتظار مازندرانی‌ها"/>
    <meta property="og:description" content="معاون توسعه و پیش بینی اداره کل هواشناسی مازندران گفت: طی امروز و روزهای آتی هوایی صاف تا نیمه ابری خواهیم داشت و البته در روزهای پایانی هفته در برخی از مناطق شاهد بارش‌هایی پراکنده نیز خواهیم بود."/>
  </head>
  <body>
    <article>
      <h1>هوای صاف تا نیمه ابری در انتظار مازندرانی‌ها</h1>
      <h2>معاون هواشناسی مازندران خبر داد؛</h2>
      <address>
        <time datetime="2019-12-09T15:47:00+00:00">09 Dec 2019, 15:47</time>
      </address>
      <p>معاون توسعه و پیش بینی اداره کل هواشناسی مازندران گفت: طی امروز و روزهای آتی هوایی صاف تا نیمه ابری خواهیم داشت و البته در روزهای پایانی هفته در برخی از مناطق شاهد بارش‌هایی پراکنده نیز خواهیم بود.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ احمد اسدی در گفت‌وگو با خبرنگار <a href="http://www.bloghnews.com/">بلاغ </a>اظهار کرد: وضعیت جوی استان تا پایان این هفته، عمدتا پایدار است.<br/><br/>وی افزود: طی امروز و روزهای آتی هوایی صاف تا نیمه ابری خواهیم داشت و البته در روزهای پایانی هفته در برخی از مناطق شاهد بارش‌هایی پراکنده نیز خواهیم بود.<br/><br/>معاون توسعه و پیش بینی اداره کل هواشناسی مازندران خاطرنشان کرد: بر اساس پیش بینی‌های صورت گرفته طی روزهای چهارشنبه تا جمعه در برخی از مناطق استان به ویژه در بخش‌های کوهستانی، شاهد بارش‌هایی پراکنده خواهیم بود.<br/><br/>اسدی متذکر شد: طی این هفته، دریا نیز موج کوتاهی خواهد داشت و شاهد موج‌های بلند و وضعیت طوفانی نخواهیم بود.<br/><br/>به گفته وی، طی روز گذشته دشت ناز با 19 درجه بیشینه دما و صبح امروز بلده با 7 درجه زیر صفر کمینه دمای استان را به خود اختصاص دادند.<br/><br/>گفتنی است دمای هوای ساری نیز که طی روز گذشته به 15 درجه رسیده بود، صبح امروز 7 درجه بالای صفر گزارش شده است.<br/><br/>انتهای پیام/</p>
    </article>
  </body>
</html>