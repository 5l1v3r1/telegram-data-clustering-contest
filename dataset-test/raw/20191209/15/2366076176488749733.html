<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965146/%DA%A9%D8%AF%D8%A7%D9%85-%D9%85%D8%AF%D8%A7%D8%B1%D8%B3-%D8%B3%D9%87%E2%80%8C%D8%B4%D9%86%D8%A8%D9%87-%D9%88-%DA%86%D9%87%D8%A7%D8%B1%D8%B4%D9%86%D8%A8%D9%87-%D9%87%D9%81%D8%AA%D9%87%E2%80%8C%D8%AC%D8%A7%D8%B1%DB%8C-%D8%AA%D8%B9%D8%B7%DB%8C%D9%84-%D8%B4%D8%AF%D9%86%D8%AF"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T15:52:00+00:00"/>
    <meta property="og:title" content="کدام مدارس سه‌شنبه و چهارشنبه هفته‌جاری تعطیل شدند؟"/>
    <meta property="og:description" content="مدیرکل آموزش و پرورش استان کردستان گفت: مدارس شهری و روستایی همه مقاطع تحصیلی روستایی و شهری بیجار، یاسوکند و بخش کرانی در روزهای سه‌شنبه و چهارشنبه هفته‌جاری تعطیل است."/>
  </head>
  <body>
    <article>
      <h1>کدام مدارس سه‌شنبه و چهارشنبه هفته‌جاری تعطیل شدند؟</h1>
      <address><time datetime="2019-12-09T15:52:00+00:00">09 Dec 2019, 15:52</time> by <a rel="author">پایگاه خبری تحلیلی فردا | Farda News</a></address>
      <p>
        <b>مدیرکل آموزش و پرورش استان کردستان گفت: مدارس شهری و روستایی همه مقاطع تحصیلی روستایی و شهری بیجار، یاسوکند و بخش کرانی در روزهای سه‌شنبه و چهارشنبه هفته‌جاری تعطیل است.</b>
      </p>
      <p>خبرگزاری تسنیم: رشید قربانی، از تعطیلی مدارس خبر داد و اظهار داشت: به‌دلیل تداوم سرمای هوا و به منظور پیشگیری از شیوع بیماری سرماخوردگی و آنفلوآنزا، مدارس شهری همه مقاطع تحصیلی شهرستان بیجار در روزهای سه‌شنبه و چهارشنبه هفته‌جاری تعطیل است.</p>
      <p>وی افزود: همچنین همه مقاطع تحصیلی مدارس روستایی شهرستان بیجار، شهر یاسوکند و بخش کرانی در روزهای سه‌شنبه و چهارشنبه هفته‌جاری تعطیل است.</p>
      <p>مدیرکل آموزش و پرورش استان کردستان تصریح کرد: تصمیم به تعطیلی این مدارس به پیشنهاد مدیر آموزش و پرورش بیجار، مدیر شبکه بهداشت و با موافقت فرماندار این شهرستان صورت گرفت و در صورت تعطیلی مدارس در سایر شهرهای استان این موضوع از طریق رسانه‌های معتبر به اطلاع عموم مردم کردستان می‌رسد.</p>
      <p>گفتنی است؛ براساس گفته «ابراهیم قادری» معاون بهداشتی دانشگاه علوم پزشکی استان تاکنون 217 نفر مبتلا به بیماری آنفلوآنزا به بیمارستان‌های کردستان مراجعه کرده‌ که پس از انجام آزمایشات و نمونه‌برداری، 50 نفر مبتلا به این ویروس شناسایی و بستری و 7 نفر نیز فوت کرده‌اند.</p>
      <p> </p>
      <p>
        <b>کلیه مدارس استان اردبیل به‌علت تداوم برودت هوا و پیشگیری از بیماری احتمالی در روزهای «سه‌شنبه و چهارشنبه» هفته جاری تعطیل است.</b>
      </p>
      <p> </p>
      <p><b>مدارس استان قزوین فردا تعطیل نیست</b><br/>فردا مدارس استان قزوین در کلیه مقاطع در دو نوبت صبح و عصر دایر است.</p>
      <p>رحمانی مدیرکل آموزش و پرورش استان قزوین گفت: باتوجه به تمهیدات انجام شده برای جلوگیری از انتقال و انتشار بیماری آنفلوآنزا در بین دانش آموزان، مدارس استان قزوین در هیچ یک از مناطق و نواحی در روز سه شنبه ۱۹ آذر ۱۳۹۸ در هیچ مقطعی تعطیل نیست.</p>
      <p>سه روز به علت جلوگیری از احتمال شیوع بیماری آنفولانزا دانش آموزان مدارس تعطیل بودند.</p>
      <p> </p>
      <p>
        <b>مدارس چالدران برای پیشگیری از بیماری‌های فصلی تعطیل شد</b>
      </p>
      <p>مدیرکل آموزش و پرورش استان آذربایجان‌ غربی گفت: به علت سرمای هوا و با هدف جلوگیری از شیوع بیماری‌های فصلی، مدارس چالدران سه‌شنبه و چهارشنبه این هفته تعطیل است.</p>
      <p>ابراهیم محمدی امروز در گفت‌وگو با خبرنگار فارس در ارومیه، اظهار کرد: با توجه به سرمای شدید هوا در شهرستان چالدران و برای جلوگیری از شیوع بیماری‌های فصلی، مدارس این شهرستان تعطیل است.</p>
      <p>وی افزود: در این راستا، مدارس ابتدایی و متوسطه دوره اول تحصیلی شهرستان چالدران، روزهای سه‌شنبه و چهارشنبه 19 و 20 آذر در نوبت صبح و بعدازظهر تعطیل شد.</p>
      <p>به گزارش خبرگزاری فارس، این هفته مدارس چند شهرستان جنوب و شمال استان آذربایجان غربی نیز به دلیل سرمای شدید و برای جلوگیری از شیوع آنفلوآنزا تعطیل اعلام شده بود.</p>
      <p><b>تعطیلی مدارس ابتدایی جاجرم برای پیشگیری از ابتلا به آنفلوآنزا</b><br/>خراسان شمالی مدیر کل آموزش و پرورش خراسان شمالی از تعطیلی مدارس مقطع ابتدایی شهرستان جاجرم به علت پیشگیری از شیوع آنفلوآنزا در نوبت صبح خبر داد.</p>
      <p>عباس سعیدی در گفت و گو با ایسنا گفت: مدارس ابتدایی جاجرم به دلیل مذکور طی فردا، تاریخ ۱۹ آذر ماه تعطیل هستند.</p>
      <p>وی اظهارکرد: این اداره کل تصمیم گیری برای تعطیلی مدارس به دلایلی همچون سرما، آلودگی هوا و ... را به مدیریت آموزش و پرورش شهرستان و فرمانداری ارجاع داده است و در صورت به نتیجه رسیدن برای تعطیلی و تایید اداره کل آموزش و پرورش استان، مدارس تعطیل می شود.</p>
      <p>سعیدی افزود: مدیریت آموزش و پرورش و فرمانداری جاجرم به منظور پیشگیری از شیوع آنفلوآنزا تصمیم بر تعطیلی مدارس مقطع ابتدایی طی فردا گرفته اند و موضوع را به اداره کل اعلام و مورد تایید قرار گرفت.</p>
      <p>وی ادامه داد: بنا به تشخیص کارگروه سلامت استان، وضعیت بروز آنفلوآنزا در استان قرمز و بحرانی نیست.</p>
      <p><b>«آنفلوآنزا» مدارس «لوشان گیلان» را تعطیل کرد</b><br/>خطر شیوع بیماری آنفلوآنزا باعث تعطیلی مدارس پیش دبستانی و ابتدایی شهر لوشان در شهرستان رودبار استان گیلان شد.</p>
      <p>خطر شیوع بیماری آنفلوآنزا باعث تعطیلی مدارس پیش دبستانی و ابتدایی شهر لوشان در شهرستان رودبار استان گیلان شد.</p>
      <p>مدیر آموزش و پرورش شهرستان رودبار امشب در جمع خبرنگاران اظهار داشت: مدارس پیش‌دبستانی و ابتدایی شهر لوشان به دلیل خطر ابتلا به آنفلوآنزا در روزهای سه‌شنبه 19 و چهارشنبه 20 آذرماه تعطیل است.</p>
      <p>علی عطایی خاطرنشان کرد: این تصمیم در پی گزارش مرکز بهداشت شهرستان رودبار مبنی بر ابتلای چند دانش‌آموز به آنفلوآنزا در مدارس لوشان اتخاذ شد.</p>
      <p>وی افزود: پس از تایید فرماندار و رئیس شورای آموزش و پرورش رودبار، مدارس پیش‌دبستانی و ابتدایی لوشان برای جلوگیری از شیوع آنفلوآنزا به مدت 2 روز کاری تعطیل شدند.</p>
    </article>
  </body>
</html>