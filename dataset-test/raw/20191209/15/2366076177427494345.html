<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965142/%D8%B9%D8%B1%D8%A7%D9%82%DA%86%DB%8C-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B4%D8%AA-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%B3%D8%AA-%D8%A8%D9%87-%DA%A9%D8%A7%D8%B1-%D8%B4%D8%AF%DB%8C%D9%85-%D8%A7%D9%88-%D8%B9%D8%AC%D9%84%D9%87-%DA%A9%D8%B1%D8%AF"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T15:36:00+00:00"/>
    <meta property="og:title" content="عراقچی: برای بازگشت استراماچونی دست به کار شدیم/ او عجله کرد"/>
    <meta property="og:description" content="معاون سیاسی وزارت امور خارجه، گفت: استراماچونی عجله کرد و با کمک‌ سفارت‌های ایران در ایتالیا و پرونه سفیر ایتالیا در تهران به زودی مطالباتش پرداخت می‌شود."/>
  </head>
  <body>
    <article>
      <h1>عراقچی: برای بازگشت استراماچونی دست به کار شدیم/ او عجله کرد</h1>
      <address><time datetime="2019-12-09T15:36:00+00:00">09 Dec 2019, 15:36</time> by <a rel="author">پایگاه خبری تحلیلی فردا | Farda News</a></address>
      <p>
        <b>معاون سیاسی وزارت امور خارجه، گفت: استراماچونی عجله کرد و با کمک‌ سفارت‌های ایران در ایتالیا و پرونه سفیر ایتالیا در تهران به زودی مطالباتش پرداخت می‌شود.</b>
      </p>
      <p>خبرگزاری تسنیم: عباس عراقچی معاون سیاسی ظریف وزیر امور خارجه در گفت‌و‌گو با پایگاه خبری وزارت ورزش و جوانان با ابراز امیدواری به حل مشکل آندره‌آ استراماچونی سرمربی ایتالیایی تیم استقلال اظهار داشت: به درخواست مسعود سلطانی‌فر به سرعت برای حل مشکل سرمربی ایتالیایی استقلال دست به کار شدیم و با مذاکرات متعددی که خود من با سفیر ایتالیا در تهران و همینطور سفیر خودمان در کشور ایتالیا داشتیم، در تلاشیم با وساطت آقای پرونه سفیر ایتالیا در تهران استراماچونی به تهران و هدایت تیم استقلال بازگردد.</p>
      <p>وی افزود: به نظرم استراماچونی عجله کرد و با کمک سفارت‌های ایران در ایتالیا و سفیر ایتالیا در تهران بزودی پرداخت و مطالبات مالی معوقه ایشان یه حسابش خواهد رفت و برداشت من این است ایشان نگران پرداخت‌های خود بود. اخبار برخی رسانه‌ها مبنی بر ترک کشور بواسطه مسائل اخیر درست نبوده و در صحبتی که استراماچونی با سفیر ایتالیا در تهران داشته خواستار حل مشکلات پرداخت‌های خود از سوی باشگاه استقلال بوده است.</p>
      <p>معاون سیاسی وزارت خارجه تصریح کرد: استراماچونی می‌داند مشکلات پرداخت در حقوق ایشان ناشی از تحریم‌های ظالمانه آمریکاست و قطعا با علم به این موضوع با باشگاه استقلال قرار داد بسته است و امیدوارم با تلاش‌های سفیر ایتالیا در تهران به زودی او را مجددا در سمت سرمربیگری تیم استقلال تهران ببینیم.</p>
    </article>
  </body>
</html>