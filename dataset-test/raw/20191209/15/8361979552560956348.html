<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/koli-zelenskiy-zustrinetsya-z-putinim-shcho-prinese-ukrajini-normandskiy-format-50058202.html"/>
    <meta property="og:site_name" content="НВ"/>
    <meta property="article:published_time" content="2019-12-09T15:36:00+00:00"/>
    <meta property="og:title" content="Два сценарії для Зеленського"/>
    <meta property="og:description" content="Є ще третій, коли публічно скажуть, що все залишається на старих позиціях, а згідно з таємними домовленостями в Україні почнуть тихо реалізовувати інше"/>
  </head>
  <body>
    <article>
      <h1>Два сценарії для Зеленського</h1>
      <h2>Є ще третій, коли публічно скажуть, що все залишається на старих позиціях, а згідно з таємними домовленостями в Україні почнуть тихо реалізовувати інше</h2>
      <address><time datetime="2019-12-09T15:36:00+00:00">09 Dec 2019, 15:36</time> by <a rel="author">Борислав Береза</a></address>
      <p>Чого я чекаю від поїздки Зеленського до Парижа? Тільки два сценарії. Або він нічого звідти не привезе, або під тиском свого оточення, Путіна і європейців погодиться на умови Кремля.</p>
      <p>На тлі другого варіанту перший непоганий. Він повинен дозволити Зеленському позбутися залишків ілюзій. Повинно прийти усвідомлення, що не існує сьогодні іншого варіанту, окрім як продовжувати політику попередника щодо ОРДЛО. І треба забути про стіну, яку обіцяв Єрмак. Ідіотизм не повинен стати реальністю.</p>
      <p>Якщо ж буде другий варіант, то почнуться протести, які переростуть у бунт. При другому сценарії бунт або його відсутність влаштує Кремль. Тому що бунт дозволить Путіну перейти у відкриту інтервенцію. А відсутність бунту дозволить йому реалізувати план, коли через де-факто підконтрольні Кремлю Донецьк і Луганськ відбудеться зупинка всіх євроінтеграційних процесів і Україна повернеться в Орбіту впливу Росії.</p>
      <aside>Ідіотизм не має стати реальністю</aside>
      <p>Є ще третій варіант, коли публічно скажуть про те, що все залишається на старих позиціях, а згідно з таємними домовленостями в Україні почнуть тихо й неквапливо реалізовувати другий сценарій. Це дуже небезпечна ситуація. Але дуже скоро таємні домовленості спливуть і стануть публічними. Не знаю хто їх опублікує, як швидко і на якому телеграм-каналі, але так і буде. Тоді бунт і знову поганий сценарій для України.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/034/original/e6072ea76672cf9b1b696c2a399376c1.png&amp;stamp=1&amp;q=85&amp;w=115"/>
      </figure>
      <p>Мустафа Найєм<br/>Замість порад напередодні Нормандії</p>
      <p>Варіант того, що Зеленський привезе мир, при якому ми беремо під контроль кордони, а тільки потім пройдуть вибори, не буде амністії вбивцям українців і відсутній особливий статус для Донбасу, я можу розглядати тільки в комплекті з тим, що в Парижі висадиться десант з Альфа Центавра і викраде Путіна. Інших варіантів немає.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/512/original/cce95c7bf4e1c7aba80ea201c424dec0.png&amp;stamp=1&amp;q=85&amp;w=115"/>
      </figure>
      <p>Ірина Геращенко<br/>Чому не можна вірити Путіну</p>
      <p>Тож для Зеленського головне не погіршити і не зіпсувати ту ситуацію, яка є зараз. У цьому йому удачі. І не тільки йому. Вона потрібна всім нам. Тому що при реалізації другого сценарію Україна втрачає незалежність і багато ознак державності. А це неприпустимо.</p>
      <p>
        <i>Текст опубліковано з дозволу автора</i>
      </p>
      <p>
        <i>
          <a href="https://www.facebook.com/borislav.bereza/posts/3851757378183673">Оригінал</a>
        </i>
      </p>
      <p><i><i><b>Приєднуйтесь до нашого телеграм-каналу</b></i></i> <i><b/></i> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>