<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-48/drumul-de-fughiu-spre-podgoria-se-inchide-marti-si-miercuri-pentru-asfaltare-153334.html"/>
    <meta property="og:site_name" content="Bihoreanul"/>
    <meta property="article:published_time" content="2019-12-09T15:23:00+00:00"/>
    <meta property="og:title" content="Drumul de Fughiu spre Podgoria se închide, marți și miercuri, pentru asfaltare"/>
    <meta property="og:description" content="Drumul de Fughiu prin Podgoria va fi închis traficului rutier marţi şi miercuri între orele 9 și 19 pentru turnarea primului strat de mixtură asfaltică. Interdicţia va afecta un sector de drum de circa un kilometru aflat pe administrativul municipiului Oradea."/>
  </head>
  <body>
    <article>
      <h1>Drumul de Fughiu spre Podgoria se închide, marți și miercuri, pentru asfaltare</h1>
      <address><time datetime="2019-12-09T15:23:00+00:00">09 Dec 2019, 15:23</time> by <a rel="author" href="https://www.ebihoreanul.ro/contact/Dan%20Simai#redactia_form" target="_blank">Dan Simai</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/drum-podgoria_09122019.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/drum_inchis_fughiu.jpg"/>
        </figure>
      </slideshow>
      <p>
        <b>Drumul de Fughiu prin Podgoria va fi închis traficului rutier marţi şi miercuri pentru turnarea primului strat de mixtură asfaltică.</b>
      </p>
      <p>Potrivit unui comunicat al Asociaţiei de Dezvoltare Intercomunitară Zona Metropolitană Oradea, noua cale de legătură cu comuna Oşorhei, aflată încă în lucru, va fi închisă pe un sector de drum de circa un kilometru.</p>
      <p>"În vederea aşternerii stratului de legătură de mixtură asfaltică, în perioada 10 noiembrie2019 - 11 noiembrie 2019, în intervalul orar 09:00 - 19:00, circulaţia rutieră va fi închisă pe sectorul cuprins între kilometrul 1 + 643 şi kilometrul 2 + 740, sector aflat pe raza unităţii administrative Oradea", a anunţat luni ZMO.</p>
      <p>Lucrările de amenajare a drumului Podgoria - Fughiu, cu o lungime de 3,6 kilometri, sunt executate de firma Drumuri Bihor pentru suma de 4,5 milioane lei şi au ca termen de predare luna februarie a anului viitor.</p>
      <p>Noul drum consolidat cu ziduri de sprijin pe o porţiune de circa 340 metri va fi dotat cu şanţuri, rigole şi podeţe pentru îmbunătăţirea sistematizării pluviale şi va fi prevăzut cu stâlpi de iluminat şi marcaje rutiere.</p>
      <p>Curbele cu o rază mai mică de 226 de metri de pe traseul şoselei vor fi supraînălţate şi supralărgite pentru a îmbunătăţi siguranţa traficului.</p>
      <figure>
        <img src="https://www.ebihoreanul.ro/user_files/drum_inchis_fughiu.jpg"/>
      </figure>
    </article>
  </body>
</html>