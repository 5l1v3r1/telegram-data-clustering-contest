<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/muziek/lionel-richie-komt-naar-de-lokerse-feesten~a0a81e52/"/>
    <meta property="og:site_name" content="HLN"/>
    <meta property="article:published_time" content="2019-12-09T15:30:35+00:00"/>
    <meta property="og:title" content="Lionel Richie komt naar de Lokerse Feesten"/>
    <meta property="og:description" content="Lionel Richie komt naar de Lokerse Feesten. Dat maakte de organisatie net zelf bekend. De zanger van monsterhits  als ‘All Night Long’, ‘Hello’ en ‘Say You, Say Me’ komt op vrijdag 31 juli naar de ..."/>
  </head>
  <body>
    <article>
      <h1>Lionel Richie komt naar de Lokerse Feesten</h1>
      <address><time datetime="2019-12-09T15:30:35+00:00">09 Dec 2019, 15:30</time> by <a rel="author">Redactie</a></address>
      <p>
        <b>Lionel Richie komt naar de Lokerse Feesten. Dat maakte de organisatie net zelf bekend. De zanger van monsterhits  als ‘All Night Long’, ‘Hello’ en ‘Say You, Say Me’ komt op vrijdag 31 juli naar de Grote Kaai.</b>
      </p>
      <p>Met meer dan 100 miljoen verkochte albums, een Oscar en vier Grammy Awards is hij één van de succesrijkste popsterren ooit. In 2015 speelde hij op Glastonbury voor meer dan 200.000 fans, de grootste opkomst ooit op het festival. Tijdens de nieuwe ‘Hello’-tour speelt hij alle hits, zowel uit zijn tijd bij ‘The Commodores’ als zijn daarop volgende solo-carrière.</p>
      <p>De 46e editie van de Lokerse Feesten vindt plaats van vrijdag 31 juli tot en met zondag 9 augustus 2020. Meer nieuwe namen volgen binnenkort, maar de voorverkoop voor 31 juli - de dag met Richie dus - loopt vanaf nu. Tickets zijn te verkrijgen via lokersefeesten.be</p>
    </article>
  </body>
</html>