<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/nagrade-plakete-i-povelje-najuspesnijim-u-privredi-srbije/"/>
    <meta property="og:site_name" content="Krstarica"/>
    <meta property="article:published_time" content="2019-12-09T15:21:00+00:00"/>
    <meta property="og:title" content="Nagrade, plakete i povelje najuspešnijim u privredi Srbije"/>
    <meta property="og:description" content="BEOGRAD - Na svečanoj sednici Skupštine Privredne komore Srbije, danas su uručene godišnje nagrade najuspešnijim kompanijama i pojedincima koji su"/>
  </head>
  <body>
    <article>
      <h1>Nagrade, plakete i povelje najuspešnijim u privredi Srbije</h1>
      <address><time datetime="2019-12-09T15:21:00+00:00">09 Dec 2019, 15:21</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524286-750x430.jpg"/>
        <figcaption>Foto: Tanjug/pks</figcaption>
      </figure>
      <p>BEOGRAD – Na svečanoj sednici Skupštine Privredne komore Srbije, danas su uručene godišnje nagrade najuspešnijim kompanijama i pojedincima koji su angažovanjem i postignutim rezultatima pružili snažan doprinos jačanju srpske privrede i njenoj prepoznatljivosti u inostranstvu.</p>
      <p>Dodeljeno je ukupno 38 priznanja – 20 plaketa za poslovni uspeh, 16 povelja za poslovnog lidera i dve specijalne nagrade predstavnicima medija za doprinos informisanju javnosti o poslovanju privrede i PKS.</p>
      <p>Plaketa za poslovni uspeh pripala je kompanijama: ABELA PHARM DOO – Beograd, AGRO PLUS DOO – Sombor, AUNDE SRB DOO – Kočino Selo, BIO ENERGY POINT DOO – Beograd, ĆORIĆ AGRAR DOO – Bašaid, PERFOM DOO – Požega, FRESENIUS MEDICAL CARE SRBIJA DOO – Vršac, JKP ŠUMADIJA – Kragujevac, JOHNSON ELECTRIC DOO – Niš, KD DN COMPANY NENAD VELIČKOVIĆ – Vladičin Han, LPO DOO – Ada.</p>
      <p>Plakete su pripale i kompanijama MAXIMA DOO – Lučani, METALFER STEEL MILL DOO – Sremska Mitrovica, MILŠPED DOO – Beograd, MLEKARA ŠABAC AD – Šabac, MLEKOPRODUKT DOO – Zrenjanin, BOGUTOVO DOO – Arilje, RB GLOBAL DOO – Užice, Specijalna bolnica za rehabilitaciju RIBARSKA BANjA, SUNCOKRET DOO – Hajdukovo.<br/>Dobitnici povelje za poslovnog lidera su Aida Delkić, direktorka kompanije FIORANO DOO Sombor, Aleksandar Cincar Poposki, direktor JKP Javno osvetljenje Beograd, Branko Bešević, direktor kompanije UNITRAG DOO Užice, Dejan Dimitrijević, direktor JKP Parking servis Niš, Dragan Ćirić, direktor D-COMPANY DOO Babušnica, Dušan Antonijević, direktor u kompaniji HENKEL SRBIJA DOO Kruševac.</p>
      <p>Antonijević je u ime svih nagrađenih rekao da iza svakog uspešnog lidera stoji uspešan tim i da ljudski potencijali predstavljaju najveći potencijal Srbije.</p>
      <p>„Čast i obaveza svih nas je je da pomeramo granice i stvaramo još bolji ambijent za poslovanje i rast i jačanje srpske privrede“, poručio je on.</p>
      <p>Povelje su uručene i za Kruger Tomas Martina, generalni direktor FALKE SERBIA DOO Leskovac, Miloš Colić, direktor NEW ENERGY SOLUTIONS DOO Beograd, Miroslav Matić, predsednik Odbora direktora IZOLIR AD Zrenjanin, Miroslav Pavlović, direktor EP-BELT DOO Loznica, Predrag STojanović, direktor Duvanske industrije Čoka, Saša Vitošević, generalni direktor GLOBAL SEED DOO iz Čuruga, Slavoljub Jeremić , direktor EKO MINERAL DOO Smederevo, kao i Srećko Bojanić, direktor GFO Kraljevo kompanije Dunav osiguranje.</p>
      <p>Povelju su dobili i vlasnik firme SKALA GARDEN DOO iz Subotice Zoltan Skala i generalni direktor kompanije Krušik-plastika AD iz Osečine Zoran Urošević.</p>
      <p>Posebne nagrade, na osnovu odluke predsednika PKS Marka Čadeža, uručene su predstavnicima medija uredniku u Redakciji za unutrašnju politiku i privredu Radio Beograda 1 Ivanu Jovanoviću, i portalu www.telegraf.rs čiji je ekonomski deo Biznis Telegraf, kako je rečeno, značajna informativna podrška privrednicima u poslovanju.</p>
      <p>Nagrade PKS ustanovljene su 24. januara 1969. godine odlukom Skupštine PKS i dodeljuju se u u kategorijama – Jubilarna nagrada, Nagrada za poslovnog lidera, Nagrada za poslovni uspeh.</p>
      <p>Jubilarne nagrade uručuju se u regionalnim privrednim komorama, odnosno u privrednoj komori glavnog grada.</p>
      <p>(Tanjug)</p>
    </article>
  </body>
</html>