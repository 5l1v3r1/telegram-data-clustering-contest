<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_zakrivavlene-tilo-znajshli-v-kanavi-posered-selischa/942173"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T15:58:00+00:00"/>
    <meta property="og:title" content="Закривавлене тіло знайшли в канаві посеред селища"/>
    <meta property="og:description" content="Труп у канаві знайшли посеред селища Семенівка Полтавської області. Про це Gazeta.ua повідомили у прес-службі ГУ національної поліції в Полтавській області. Тіло чоловіка з ознаками тілесних ушкоджень на вулиці Семенівки виявили випадкові перехожі ранком 8 грудня. &quot;Він був ..."/>
  </head>
  <body>
    <article>
      <h1>Закривавлене тіло знайшли в канаві посеред селища</h1>
      <address><time datetime="2019-12-09T15:58:00+00:00">09 Dec 2019, 15:58</time> by <a rel="author">Ольга СТЕНЬКО</a></address>
      <figure>
        <img src="https://static2.gazeta.ua/img2/cache/preview/942/942173_w_300.jpg?v=0"/>
        <figcaption>Тіло чоловіка знайшли в селищі Семенівка в канаві. Фото: pl.npu.gov.ua</figcaption>
      </figure>
      <p>Труп у канаві знайшли посеред селища Семенівка Полтавської області.</p>
      <p>Про це <a href="https://gazeta.ua/">Gazeta.ua</a> повідомили у прес-службі ГУ національної поліції в Полтавській області.</p>
      <p>Тіло чоловіка з ознаками тілесних ушкоджень на вулиці Семенівки виявили випадкові перехожі ранком 8 грудня.</p>
      <p>"Він був увесь у крові. Тілесні ушкодження були нанесені в область голови. Пізніше встановили, що чоловік відпочивав у компанії своїх знайомих. Між ними виник конфлікт. Сталася бійка, внаслідок чого потерпілий отримав несумісні з життям травми", - розповів речник Полтавського управління національної поліції <b>Юрій Сулаєв</b>.</p>
      <p>За інформацією Семенівського відділення поліції, загиблий - 46-річний мешканець селища. Нападники - мешканці Семенівського району 1999 та 2001 років народження, один з яких раніше потрапляв у поле зору правоохоронців.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_pid-chas-spilnogo-vidpochinku-vnochi-zarizali-cholovika/942104"/>
      </related>
      <p>Обох підозрюваних затримали. В рамках кримінального провадження проводять досудове розслідування. Затриманим інкримінують вчинені групою осіб нанесення тяжких тілесних ушкоджень, які спричинили смерть потерпілого. Санкція статті передбачає позбавлення волі на термін від семи до десяти років.</p>
      <blockquote>У місті Кременчук Полтавської області 38-річний чоловік з<a href="https://gazeta.ua/articles/np/_sin-zastreliv-batka-pid-chas-pyanoyi-svarki/942095">астрелив свого 66-річного батька</a>.</blockquote>
    </article>
  </body>
</html>