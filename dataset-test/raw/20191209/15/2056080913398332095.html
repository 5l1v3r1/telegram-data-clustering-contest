<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sviat/2019/12/09/4003163_iaponiia_izprobva_licevo_razpoznavane_v_metroto/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T15:56:00+00:00"/>
    <meta property="og:title" content="Япония изпробва лицево разпознаване в метрото"/>
    <meta property="og:description" content="&quot;Осака метро&quot; планира да направи утре тестове на турникети от следващо поколение. Системата няма да допуска пътници с маска или шапка, закриваща очите им."/>
  </head>
  <body>
    <article>
      <h1>Япония изпробва лицево разпознаване в метрото</h1>
      <address><time datetime="2019-12-09T15:56:00+00:00">09 Dec 2019, 15:56</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Оператор на метрото в Западна Япония започва да изпробва прилагането на технология за лицево разпознаване на входовете за самотаксуване с билети, съобщи днес компанията, цитирана от ДПА.</p>
      <p>"Осака метро" (Osaka Metro) планира да направи утре тестове на турникети от следващо поколение - първите по рода си сред железопътните оператори в Япония. Пътниците в Осака ще имат достъп чрез системата за лицево разпознаване, ако снимки на лицата им са регистрирани предварително.</p>
      <p>Системата обаче няма да допуска пътници с маска или шапка, закриваща очите им, уточни "Киодо нюз". Операторът цели до 2024 г. да приложи тази технология на всичките си метростанции, тъй като така ще създаде по-голямо удобство за пътниците и ще намали разходите им.</p>
      <p>В края на октомври и Китай съобщи, че ще инсталира на входовете на метрото в Пекин съоръжения за лицево разпознаване, които ще имат и "бял лист" за облекчено преминаване на пътници, които не са заподозрени.</p>
    </article>
  </body>
</html>