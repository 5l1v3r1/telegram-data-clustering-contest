<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-p40-serisinin-ilk-goruntusu-h81395.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T15:33:54+00:00"/>
    <meta property="og:title" content="Huawei P40 Serisinin İlk Görüntüsü Ortaya Çıktı"/>
    <meta property="og:description" content="Huawei'nin P40 serisine ait olduğu iddia edilen bir görsel paylaşıldı. Görsel, cihazın büyük bir kamera çıkıntısına ve kavisli ekrana sahip olacağını gösteriyor."/>
  </head>
  <body>
    <article>
      <h1>Huawei P40 Serisinin İlk Görüntüsü Ortaya Çıktı</h1>
      <h2>Huawei'nin yaklaşmakta olan P40 serisi ile ilgili yeni bir gelişme yaşandı. Telefona ait olduğu ileri sürülen bir görüntü, ilk kez paylaşıldı. Söz konusu görsel, cihazın kavisli ekranını ve kamera çıkıntısını açık bir şekilde gösteriyor.</h2>
      <address><time datetime="2019-12-09T15:33:54+00:00">09 Dec 2019, 15:33</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Çinli teknoloji devi Huawei, 2019 yılında hem akıllı telefon modelleri hem ABD yönetiminin ticaret yasağı hem de kendi işletim sistemi <b>HarmonyOS </b>ile çok konuşuldu. Hareketli bir yıl geçiren Huawei'nin en çok konuşulan telefonlarından bir tanesi de <b>P30</b> serisiydi. Şimdiyse P30 serisinin halefi olacak olan Huawei P40 serisiyle ilgili bir görüntü ortaya çıktı. </p>
      <p>Huawei P40 serisiyle ilgili hala çok fazla bilinmeyen<b> </b>detay var. Aslına bakacak olursak bu serinin mart ayında duyurulması bekleniyordu. Ancak son dönemlerde ortaya atılan iddialar, Huawei P40 serisinin ocak ayında düzenlenecek CES 2020 etkinliklerinde veya şubat ayında düzenlenecek <b>MWC 2020</b> etkinliklerinde duyurulabileceğini ortaya koydu. Hangi söylentilerin gerçek olacağını bilmek mümkün değil ancak en azından, bu serinin nasıl görünebileceğine dair bir fikre sahibiz.</p>
      <h3>İşte Huawei P40 serisi için ortaya çıkan o görüntü</h3>
      <figure>
        <img src="https://www.webtekno.com/images/editor/default/0002/33/36cdcfdbb35c6f72d5a9490f9119612adc69e977.jpeg"/>
      </figure>
      <p>Huawei P40 serisi ile ilgili olarak paylaşılan bu görüntü, telefonun kavisli<b> </b>bir ekrana sahip olacağını açıkça ortaya koyuyor. Ayrıca telefonun kamera kurulumu, serinin son üyesi P30'un kurulumunu bir hayli andırıyor. <b>Huawei P40</b>'ın dörtlü kamera kurulumuna sahip olması bekleniyor. Ayrıca Huawei'nin klasik tuş yerleşimi, Huawei P40'ta da açıkça görülebiliyor. </p>
      <p>Huawei P40 serisinin <b>Kirin 990 </b>işlemcisinden güç alması bekleniyor. Ayrıca bu telefonun, çift deliği bulunan 6.57 inç boyutundaki AMOLED ekrana sahip olacağı ve bu ekranın tüketicilere<b> </b>2K<b> </b>çözünürlük sunup HDR desteğine sahip olacağı da diğer söylentiler arasında. Ancak elbette bu konudaki son söz bizzat Huawei tarafından söylenecek.</p>
      <p><b>Kaynak : </b>https://www.gizchina.com/2019/12/09/huawei-p40-s-first-alleged-render-surfaces-online/</p>
    </article>
  </body>
</html>