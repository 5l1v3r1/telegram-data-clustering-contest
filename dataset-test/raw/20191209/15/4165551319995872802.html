<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727759/babely-vrachiha-antinagrada-na-vladimir-zelenski-za-seksistko-izkazvane.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:50:00+00:00"/>
    <meta property="og:title" content="Бабель: Връчиха антинаграда на Владимир Зеленски за сексистко изказване"/>
    <meta property="og:description" content="София. В Украйна се състоя връчването на антинаградите за сексизъм &quot;Яйце&quot;. На нея украинският президент Владимир Зеленски беше „отличен“ за своите дискриминационни забележки по време на първото си официално посещение във Франция. Украинският президент получи „наградата“ си, заради свое изказване във Франция, където той косвено заяви, че мястото на жените е в кухнята. С „отличието“"/>
  </head>
  <body>
    <article>
      <h1>Бабель: Връчиха антинаграда на Владимир Зеленски за сексистко изказване</h1>
      <address><time datetime="2019-12-09T15:50:00+00:00">09 Dec 2019, 15:50</time> by <a rel="author">Агенция "Фокус"</a></address>
      <p><b><i>Киев. </i></b>Украинският президент Владимир Зеленски беше „отличен“ за своите дискриминационни забележки по време на първото си официално посещение във Франция. Това се случи по време на "връчването" на антинаградите "Яйце", които се "присъждат" на обществени личности за сексистки и дискриминационни изказвания, предава руската медия <b>"Бабель"</b>.<br/><br/>Украинският президент получи „наградата“ си, заради свое изказване във Франция, където той косвено заяви, че мястото на жените е в кухнята. <br/><br/>С „отличието“ беше награден и бившият президент на украинската федерация по колоездене Александър Башенко, заради скандал, свързан със спортистката Хана Соловей, която получи златен медал по време на Европейските игри в Беларус. Федерацията по колоездене на Украйна поздрави за отличието не нея, а ръководителя на Киевската федерация по колоездене Сергей Мухомор. По-късно Соловей коментира, че Мухомор не й е помогнал по никакъв начин, за да получи тя отличието. Този коментар предизвика гневната реакция на Башенко, който открито я заплаши, че ще я изключи от руския отбор по колоездене за следващите Европейски игри. <br/><br/><br/><b><i>Превод и редакция: </i></b>Теодор Пенев</p>
    </article>
  </body>
</html>