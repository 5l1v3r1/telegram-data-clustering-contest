<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/kentriki-makedonia/thessaloniki-apisteyti-ypothesi-aselgeias-se-varos-28xronis-apo-ntelivera/2932765/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T15:06:54+00:00"/>
    <meta property="og:title" content="Θεσσαλονίκη: Απίστευτη υπόθεση ασέλγειας σε βάρος 28χρονης από ντελιβερά"/>
    <meta property="og:description" content="Ούτε ένας μήνας δεν έχει περάσει από την υπόθεση που προκάλεσε σάλο στη Θεσσαλονίκη, με τον φοιτητή που εκσπερμάτισε στην πλάτη κοπέλας μέσα στη βιβλιοθήκη του ΑΠΘ και ακόμη ένα πρωτοφανές περιστατικό ασέλγειας έρχεται στο φως. Αυτή τη φορά με «πρωταγωνιστή» έναν 50χρονο ντελιβερά."/>
  </head>
  <body>
    <article>
      <h1>Θεσσαλονίκη: Απίστευτη υπόθεση ασέλγειας σε βάρος 28χρονης από ντελιβερά</h1>
      <h2>Ούτε ένας μήνας δεν έχει περάσει από την υπόθεση που προκάλεσε σάλο στη Θεσσαλονίκη, με τον φοιτητή που εκσπερμάτισε στην πλάτη κοπέλας μέσα στη βιβλιοθήκη του ΑΠΘ και ακόμη ένα πρωτοφανές περιστατικό ασέλγειας έρχεται στο φως. Αυτή τη φορά με «πρωταγωνιστή» έναν 50χρονο ντελιβερά.</h2>
      <address><time datetime="2019-12-09T15:06:54+00:00">09 Dec 2019, 15:06</time> by <a rel="author">Newsit Newsroom</a></address>
      <p>Όλα έγιναν το βράδυ του περασμένου Σαββάτου (07.12.2019) στη Θεσσαλονίκη. Μια 28χρονη κοπέλα αποφάσισε να παραγγείλει φαγητό απέξω και όταν λίγη ώρα μετά ο ντελίβερι εμφανίστηκε στην πόρτα της με την παραγγελία, αυτό που έγινε προκαλεί οργή.</p>
      <related>
        <a href="https://www.newsit.gr/topikes-eidhseis/apth-foititis-ekspermatise-stin-plati-kopelas-pou-meletouse-sti-vivliothiki-9/2910310/"/>
      </related>
      <p>Την ώρα που η 28χρονη έψαχνε τα χρήματα για να πληρώσει την παραγγελία, αντίκρισε τον 50χρονο ντελιβερά να αυτοϊκανοποιείται μπροστά στα μάτια της!</p>
      <p>Κατατρομαγμένη η νεαρή γυναίκα, κάλεσε αμέσως την αστυνομία αλλά πριν προλάβουν να φτάσουν οι αστυνομικοί, ο δράστης είχε προλάβει να εξαφανιστεί.</p>
      <p>Ο 50χρονος ντελιβεράς, πάντως, δεν γλίτωσε τη σύλληψη, αφού την Κυριακή αστυνομικοί του Α.Τ. Καλαμαριάς τον βρήκαν και τον συνέλαβαν στο πλαίσιο του αυτοφώρου.</p>
      <p>Σε βάρος του σχηματίστηκε δικογραφία για προσβολή γενετήσιας αξιοπρέπειας και σήμερα οδηγήθηκε στον εισαγγελέα.</p>
      <p>
        <i>Πηγή: <a href="http://www.thestival.gr/society/police/item/493236-thessaloniki-nteliberas-edose-tin-paraggelia-se-28xroni-kai-arxise-na-aunanizetai">thestival.gr</a></i>
      </p>
    </article>
  </body>
</html>