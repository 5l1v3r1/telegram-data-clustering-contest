<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/269787/arest-si-dosar-penal-pentru-un-tanar-de-22-de-ani-prins-circuland-cu-permisul-suspendat-la-volanul-unei-masini-cu-numar-de-inmatriculare-fals"/>
    <meta property="og:site_name" content="NewsBucovina"/>
    <meta property="article:published_time" content="2019-12-09T15:01:19+00:00"/>
    <meta property="og:title" content="Arest și dosar penal pentru un tânăr de 22 de ani prins circulând cu permisul suspendat, la volanul unei mașini cu număr de înmatriculare fals"/>
    <meta property="og:description" content="Un tânăr de 22 de ani din orașul Frasin are probleme serioase cu legea, fiind cercetat pentru trei infracțiuni rutiere, după cea fost depistat în trafic circulând cu permisul suspendat, la volanul unei mașini neînmatriculate la care montase un număr de înmatriculare fals. Autoturismul condus de acesta, un BMW 320, a fost oprit pentru control …"/>
  </head>
  <body>
    <article>
      <h1>Arest și dosar penal pentru un tânăr de 22 de ani prins circulând cu permisul suspendat, la volanul unei mașini cu număr de înmatriculare fals</h1>
      <address>
        <time datetime="2019-12-09T15:01:19+00:00">09 Dec 2019, 15:01</time>
      </address>
      <p>Un tânăr de 22 de ani din orașul Frasin are probleme serioase cu legea, fiind cercetat pentru trei infracțiuni rutiere, după cea fost depistat în trafic circulând cu permisul suspendat, la volanul unei mașini neînmatriculate la care montase un număr de înmatriculare fals.</p>
      <p>Autoturismul condus de acesta, un BMW 320, a fost oprit pentru control duminică dimineața, pe DN 17 în localitatea Bucşoaia.</p>
      <figure>
        <img src="https://www.newsbucovina.ro/wp-content/uploads/2016/02/arest-retinere.jpg"/>
      </figure>
      <p>Verificările polițiștilor au arătat că tânărul figurează ca având dreptul de a conduce autovehicule pe drumurile publice suspendat ca urmare a comiterii unei infracţiuni la regimul circulaţiei rutiere.</p>
      <p>Totodată, cu ocazia verificării numărului de înmatriculare, s-a stabilit că acesta este atribuit unui autoturism marca Opel, vehicul radiat din circulaţie din data de 08.07.2019.  </p>
      <p>S-a procedat la examinarea autoturismului, iar cu ocazia consultării bazei de date privind evidenţa vehiculelor înmatriculare în România, s-a constatat că aparţine unui bărbat din în orașul Cajvana, și a fost autorizat provizoriu să circule pe teritoriul României până la data de 10.08.2018.</p>
      <p>Prin urmare, s-a dispus măsura reţinerii pentru 24 de ore faţă de tânărul de 22 de ani.</p>
      <p>S-a întocmit dosar penal sub aspectul comiterii infracţiunilor de „conducerea pe drumurile publice a unui vehicul pentru care legea prevede obligativitatea deţinerii permisului de conducere de către o persoană căreia exercitarea dreptului de a conduce i-a fost suspendat”, „conducerea pe drumurile publice a unui autovehicul neînmatriculat” şi „conducerea pe drumurile publice a unui autovehicul cu număr fals de înmatriculare”.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/269855/mai-multi-soferi-bauti-au-fost-prinsi-luni-pe-soselele-judetului-suceava-unul-dintre-ei-a-intrat-cu-masina-in-gardul-unei-gospodarii-din-cornu-luncii"/>
        <a href="https://www.newsbucovina.ro/social/269852/o-femeie-a-fost-accidentata-pe-o-trecere-pentru-pietoni-din-falticeni-aceasta-a-fost-ranita-de-un-autotren-condus-de-un-cetatean-turc"/>
        <a href="https://www.newsbucovina.ro/social/269846/clubul-phoenix-suceava-organizeaza-un-proiect-caritabil-pentru-a-ajuta-o-familie-nevoiasa-cu-trei-copii-din-dumbraveni-organizatorii-vor-juca-baschet-si-vor-realiza-un-spectacol"/>
      </related>
    </article>
  </body>
</html>