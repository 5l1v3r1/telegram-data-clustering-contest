<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1171113/policia-po-zabiti-na-namesti-snp-ukazala-zabery-ziada-o-pomoc.html"/>
    <meta property="og:site_name" content="TA3.com"/>
    <meta property="article:published_time" content="2019-12-09T15:02:00+00:00"/>
    <meta property="og:title" content="Polícia po zabití na Námestí SNP ukázala zábery. Žiada o pomoc"/>
    <meta property="og:description" content="Tváre niekoľkých neznámych mladých mužov zverejnila polícia, ktorá sa snaží vypátrať páchateľa brutálneho útoku na bratislavskom Námestí SNP. Neprežil ho..."/>
  </head>
  <body>
    <article>
      <h1>Polícia po zabití na Námestí SNP ukázala zábery. Žiada o pomoc</h1>
      <h2>Tváre niekoľkých neznámych mladých mužov zverejnila polícia, ktorá sa snaží vypátrať páchateľa brutálneho útoku na bratislavskom Námestí SNP. Neprežil ho 22-ročný cudzinec. Policajti uverejnili na Facebooku video a screenshoty a žiadajú o pomoc pri stotožnení mužov, ktorí sa na záberoch nachádzajú.</h2>
      <address>
        <time datetime="2019-12-09T15:02:00+00:00">09 Dec 2019, 15:02</time>
      </address>
      <p>Ako informovali policajti, na objasnení útoku, ku ktorému došlo v nedeľu krátko po 05.00 hod v blízkosti hlavného vchodu do budovy Hlavnej pošty v Bratislave, sa intenzívne pracuje. <b>"Následkom útoku doposiaľ neznámeho páchateľa utrpel poškodený 22-ročný cudzinec zranenia, ktorým na mieste podľahol. Vyšetrovateľ Policajného zboru vo veci vedie trestné stíhanie pre prečin usmrtenia,"</b> uviedli.</p>
      <figure>
        <img src="https://www.ta3.com/public/data/Article/1171113/photogallery/345/large/osoba-001-002_ba6de2c0.jpg"/>
      </figure>
      <p>
        <a href="https://www.ta3.com/clanok/1171113/policia-po-zabiti-na-namesti-snp-ukazala-zabery-ziada-o-pomoc.html?fotka=27081">3 fotografie v galérii</a>
      </p>
      <p>Podarilo sa zabezpečiť kamerový záznam, ktorý zobrazuje priebeh udalosti.<b> "V tejto súvislosti sa policajti obracajú na verejnosť so žiadosťou o pomoc pri stotožnení mužov na záberoch. Muži, po ktorých totožnosti policajti pátrajú, by svojimi informáciami mohli prispieť k objasneniu tohto prípadu, malo by ísť o cudzincov hovoriacich srbským jazykom vo veku od 20 do 35 rokov," </b>pokračovali policajti. Občanov žiadajú, aby v prípade, ak poznajú osoby na zázname a fotografiách, kontaktovali políciu.</p>
      <p>
        <a href="https://www.facebook.com/KRPZBA/videos/549245629249332/?v=549245629249332">https://www.facebook.com/KRPZBA/videos/549245629249332/?v=549245629249332</a>
      </p>
      <p>Aktuálny prípad mnohým pripomenul zabitie Filipínca Henryho, ku ktorému došlo len o niekoľko metrov ďalej. <br/><br/>V nedeľu skorých ranných hodinách policajti vyslali hliadku na Námestie SNP, kde sa mala nachádzať osoba v bezvedomí. Na miesto sa dostavili aj záchranári. Muža sa však aj napriek snahe zdravotníkov oživiť nepodarilo. Páchateľ, alebo páchatelia, mali 22-ročného mladíka fyzicky napadnúť a následne utiecť na neznáme miesto. Údajne ho kopli do hlavy.</p>
      <p>
        <a href="https://www.facebook.com/vallo.primator/photos/a.904640343027299/1424536364371025/?type=3&amp;theater">https://www.facebook.com/vallo.primator/photos/a.904640343027299/1424536364371025/?type=3&amp;theater</a>
      </p>
    </article>
  </body>
</html>