<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727756/okrazhna-prokuratura-v-plovdiv-obrazuva-dosadebno-proizvodstvo-za-izvarsheno-prestaplenie-ot-fondatsiya-plovdiv-2019-vav-vrazka-s-otkrivashtoto-sabitie-na-esk-2019.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:40:00+00:00"/>
    <meta property="og:title" content="Окръжна прокуратура в Пловдив образува досъдебно производство за извършено престъпление от Фондация &quot;Пловдив 2019&quot; във връзка с откриващото събитие на ЕСК 2019"/>
    <meta property="og:description" content="Пловдив. Окръжна прокуратура в Пловдив образува досъдебно производство за извършено престъпление от Фондация „Пловдив – 2019”, във връзка с откриващото събитие на Европейска столица на културата 2019. Това съобщи за Радио „Фокус”- Пловдив зам.-окръжният прокурор Галина Андреева – Минчева. По думите и, ще се събират доказателства за това дали евентуално е извършено пр"/>
  </head>
  <body>
    <article>
      <h1>Окръжна прокуратура в Пловдив образува досъдебно производство за извършено престъпление от Фондация "Пловдив 2019" във връзка с откриващото събитие на ЕСК 2019</h1>
      <address><time datetime="2019-12-09T15:40:00+00:00">09 Dec 2019, 15:40</time> by <a rel="author">Агенция "Фокус"</a></address>
      <p><b><i>Пловдив. </i></b>Окръжна прокуратура в Пловдив образува досъдебно производство за извършено престъпление от Фондация „Пловдив – 2019”, във връзка с откриващото събитие на Пловдив – Европейска столица на културата 2019. Това съобщи за <b>Радио „Фокус”- Пловдив</b> зам.-окръжният прокурор Галина Андреева – Минчева. По думите и, ще се събират доказателства за това дали евентуално е извършено престъпление през 2018 година и дали има длъжностно лица, което е сключило неизгодна сделка, от което са произлезли значителни вреди за организацията. <br/><br/>„Разследването е в начален етап и понастоящем е в първоначалния определен от Закона двумесечен срок”, каза прокурор Андреева. <br/><br/>Тя припомни, че още през месец февруари тази година стартира проверка на прокуратурата, а тя от своя страна възложи такава на Агенцията за държавна финансова инспекция /АДФИ/. Наскоро излезе и техният доклад и едва след приобщаването на този доклад вече прокуратурата разполага с целия обем от материали. „Въз основа на данните от този доклад е преценено, че са налице достатъчно данни за престъпление, за да се образувано досъдебно производство”, посочи прокурор Андреева. <br/><br/>От агенцията са били открити седем нарушения при откриването на ЕСК 2019 от проверени 43 договора и 13 обществени поръчки на общинска фондация "Пловдив 2019".<br/><br/>Цветана ТОНЧЕВА</p>
    </article>
  </body>
</html>