<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/spanyol-foci/a-spanyol-birosag-felmentette-pinter-adamot-bundaugyeben/5bsrmyx"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T15:21:16+00:00"/>
    <meta property="og:title" content="Felmentette a bíróság a magyar válogatott középpályást: itt van a legfrissebb fejlemény a spanyol bundaügyben"/>
    <meta property="og:description" content="Valencia — A spanyol bíróság felmentette Pintér Ádámot (jobbra) a 2011 májusában játszott Levante–Zaragoza focibajnokival kapcsolatos bundaügyben."/>
  </head>
  <body>
    <article>
      <h1>Felmentette a bíróság a magyar válogatott középpályást: itt van a legfrissebb fejlemény a spanyol bundaügyben</h1>
      <address><time datetime="2019-12-09T15:21:16+00:00">09 Dec 2019, 15:21</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Valencia — A spanyol bíróság felmentette Pintér Ádámot (jobbra) a 2011 májusában játszott Levante–Zaragoza focibajnokival kapcsolatos bundaügyben.</b>
        </i>
      </p>
      <p>Az indoklás szerint egyik játékos bűnössége sem volt bizonyítható, így mind a 36 érintett labdarúgót felmentették. Az ügyben 41 embert vádoltak meg, a 29-szeres magyar válogatott középpályás mellett többek közt az együttes akkori vezetőedzőjét, Javier Aguirrét.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A gyanú szerint a zaragozaiak 965 ezer eurót (320 millió Ft) fizettek a bennmaradásukról döntő mérkőzés végeredményének manipulálásáért. A jelenleg nevelőegyesületében, az NB II-es MTK-ban focizó Pintér egyébként nem játszott a 2-1-re megnyert találkozón.</p>
    </article>
  </body>
</html>