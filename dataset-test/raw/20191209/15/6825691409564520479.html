<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/lietuva/salies-pulsas/pasienieciai-uz-daugiau-nei-12-mln-euru-perka-naujus-automobilius-943305"/>
    <meta property="og:site_name" content="Kauno diena"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="Pasieniečiai už daugiau nei 1,2 mln. eurų perka naujus automobilius"/>
    <meta property="og:description" content="Pasieniečiai už daugiau nei 1,2 mln. eurų perka 42 naujus automobilius, pirmadienį pranešė Valstybės sienos apsaugos tarnybos (VSAT) atstovas Giedrius Mišutis."/>
  </head>
  <body>
    <article>
      <h1>Pasieniečiai už daugiau nei 1,2 mln. eurų perka naujus automobilius</h1>
      <address><time datetime="2019-12-09T15:51:00+00:00">09 Dec 2019, 15:51</time> by <a rel="author">BNS inf.</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/v.virkutyte/1210-skoda-1-46537.jpg?itok=ccLLSTM9"/>
          <figcaption>Pasieniečiai už daugiau nei 1,2 mln. eurų perka naujus automobilius – VSAT nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/v.virkutyte/1210-skoda-5-46541.jpg?itok=l_C-xjuF"/>
          <figcaption>Pasieniečiai už daugiau nei 1,2 mln. eurų perka naujus automobilius – VSAT nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/v.virkutyte/8g1a9727-49824.jpg?itok=aD_ZsTRL"/>
          <figcaption>Pasieniečiai už daugiau nei 1,2 mln. eurų perka naujus automobilius – VSAT nuotr.</figcaption>
        </figure>
      </slideshow>
      <p>
        <b>Pasieniečiai už daugiau nei 1,2 mln. eurų perka 42 naujus automobilius, pirmadienį pranešė Valstybės sienos apsaugos tarnybos (VSAT) atstovas Giedrius Mišutis.</b>
      </p>
      <p>Pirmadienį VSAT centrinėje įstaigoje sutartį pasirašė laikinasis tarnybos vadas Vidas Mačaitis ir viešąjį pirkimo konkursą laimėjusios įmonės ARX direktorius Česlavas Antonovičius.</p>
      <p>Už Europos Sąjungos lėšas perkami automobiliai „Škoda Octavia Scout“. Vieno tokio automobilio kaina siekia beveik 29,5 tūkst. eurų.</p>
      <p>VSAT teigia, kad naujieji automobiliai bus naudojami funkcijoms, susijusioms su sienos apsauga ir kontrole.</p>
      <p>„Automobiliuose bus sumontuota papildomos įrangos, kuri reikalinga pasienietiškoms funkcijoms vykdyti. Jie turės 2 litrų darbinio tūrio dyzelinį variklį, visų ratų pavarą, bus aprūpinti garsine balso stiprinimo ir kita įranga, turės švyturėlius, telemetrinius įrenginius,</p>
      <p>video registratorius ir atitiks kitus specifinius pasieniečių reikalavimus“, – rašoma tarnybos išplatintame pranešime.</p>
      <p>Nauji automobiliai pakeis susidėvėjusias VSAT tarnybines transporto priemones.</p>
    </article>
  </body>
</html>