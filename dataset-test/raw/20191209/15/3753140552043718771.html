<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/bilorus_vede_peremovyny_pro_viyskovi_navchannya_z_nato"/>
    <meta property="og:site_name" content="espreso.tv"/>
    <meta property="article:published_time" content="2019-12-09T15:28:00+00:00"/>
    <meta property="og:title" content="Білорусь веде перемовини про військові навчання з НАТО"/>
    <meta property="og:description" content="Білорусь веде переговори про проведення спільних навчань з НАТО"/>
  </head>
  <body>
    <article>
      <h1>Білорусь веде перемовини про військові навчання з НАТО</h1>
      <address>
        <time datetime="2019-12-09T15:28:00+00:00">09 Dec 2019, 15:28</time>
      </address>
      <p>Білорусь веде переговори про проведення спільних навчань з НАТО</p>
      <p>Про це повідомив начальник Генштабу республіки Олег Бєлоконєв, передає видання "<a href="https://nn.by/?c=ar&amp;i=242440">Наша Ніва</a>".</p>
      <p>Він розповів про нещодавній візит до Білорусі начальника італійського Генштабу. З ним, за словами Белоконева, серед іншого обговорювали питання, пов'язані з можливістю участі білоруського контингенту в миротворчій місії в Лівані у складі італійських сил.</p>
      <p>За його словами, Білорусь не може відправити миротворців до Лівану, так як це рішення приймає ООН. А глава контингенту в Лівані - Італія, все залежить від них.</p>
      <p>Бєлоконєв також прокоментував можливість спільних навчань. "Білорусь готова до спільних навчань з НАТО, йдуть навіть переговори про можливі формати. Але це з тією умовою, що НАТО буде розуміти: наш стратегічний союзник - це Росія", - пояснив він.</p>
      <p>Нагадаємо, нещодавно президенти Білорусі і РФ обговорювали можливу інтеграцію двох країн, але <a href="https://espreso.tv/news/2019/12/07/anshlyus_vidkladayetsya_5_godynni_peregovory_lukashenka_ta_putina_zavershylysya_bezrezultatno">завершили переговори</a> без підписання документів.</p>
    </article>
  </body>
</html>