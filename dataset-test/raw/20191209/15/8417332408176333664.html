<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondheim/2019/12/09/Fotgjenger-15-p%C3%A5kj%C3%B8rt-i-Trondheim-20578179.ece"/>
    <meta property="og:site_name" content="adressa.no"/>
    <meta property="article:published_time" content="2019-12-09T15:41:16+00:00"/>
    <meta property="og:title" content="Fotgjenger (15) påkjørt i Trondheim"/>
    <meta property="og:description" content="- Gutten har blitt kastet opp på panseret til bilen som kjørte på ham, slik at frontruta ble knust."/>
  </head>
  <body>
    <article>
      <h1>Fotgjenger (15) påkjørt i Trondheim</h1>
      <address><time datetime="2019-12-09T15:41:16+00:00">09 Dec 2019, 15:41</time> by <a rel="author">Ann Iren Bævre</a></address>
      <p>- Gutten har blitt kastet opp på panseret til bilen som kjørte på ham, slik at frontruta ble knust.</p>
      <aside><a href="https://www.adressa.no/nyheter/trondheim/2019/12/09/javascript:void(0);">Del denne artikkelen på Facebook</a> <a href="https://www.adressa.no/nyheter/trondheim/2019/12/09/javascript:void(0);">Del denne artikkelen på Twitter</a> <a href="https://www.adressa.no/nyheter/trondheim/2019/12/09/javascript:void(0);">Del denne artikkelen på e-post</a></aside>
      <p>Politiet i Trøndelag melder på Twitter klokken 16.35 at en fotgjenger er påkjørt ved Skovgård ved Ranheim i Trondheim.</p>
      <p>- Det er en gutt på 15 år som har blitt påkjørt, sier Bjørn Handegard, operasjonsleder hos politiet.</p>
      <p>- Gutten har blitt kastet opp på panseret til bilen som kjørte på ham, slik at frontruta ble knust. Gutten har så havnet i asfalten, sier Handegard. Gutten ser ut til å ha kommet fra ulykken uten store skader.</p>
      <p>- Han var oppe og gikk like etter ulykken, og han undersøkes nå av helsepersonell på stedet, sier Handegard klokken 16.45.</p>
      <p>Politiet melder at førerkortet til bilføreren blir beslaglagt og at det opprettes sak på forholdet.</p>
      <p>Ifølge NRK Trafikk var fylkesvei 950 stengt etter ulykken. Veien ble stengt mot sentrum, og det var omkjøring via Grillstadtunnelen. Veien var derimot åpen nordover, i retning mot Ranheim.</p>
      <p>Trafikken går nå som normalt.</p>
    </article>
  </body>
</html>