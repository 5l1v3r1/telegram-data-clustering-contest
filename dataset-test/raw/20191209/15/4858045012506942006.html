<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/finul-lui-dan-mihalache-s-a-insurubat-in-guvern-mutare-de-ultima-ora-la-palatul-victoria_1411269.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T15:50:58+00:00"/>
    <meta property="og:title" content="Finul lui Dan Mihalache s-a înșurubat în Guvern: mutare de ultimă oră la Palatul Victoria"/>
    <meta property="og:description" content="Liderul organizației județene PNL Maramureș, Ionel Ovidiu Bogdan, a fost numit secretar de stat în Guvern, la Cancelaria premierului Ludovic..."/>
  </head>
  <body>
    <article>
      <h1>Finul lui Dan Mihalache s-a înșurubat în Guvern: mutare de ultimă oră la Palatul Victoria</h1>
      <address><time datetime="2019-12-09T15:50:58+00:00">09 Dec 2019, 15:50</time> by <a rel="author">Ionel Dancu, Reporter</a></address>
      <p>Liderul organizației județene PNL Maramureș, Ionel Ovidiu Bogdan, a fost numit secretar de stat în Guvern, la Cancelaria premierului Ludovic Orban. Decizia prim-ministrului a apărut în Monitorul Oficial.</p>
      <p>Ionel Bogdan este cel mai tânăr lider județean PNL. Nașul său de cununie este ambasadorul României în Marea Britanie, fostul consilier prezidențial Dan Mihalache.</p>
      <p>CITEȘTE ȘI: <a href="https://www.stiripesurse.ro/raed-arafat-fondatorul-smurd-ameninta-ca-pleaca-din-romania_1411076.html">Raed Arafat amenință că pleacă din România. Fondatorul SMURD: Pentru ce am făcut în țara asta, dacă vor să mă demită, să mă demită onorabil</a> .</p>
      <p>„Mulțumesc premierului pentru încrederea acordată și colegilor care m-au susținut pentru această poziție. De asemenea, echipa PNL Maramureș alături de care voi munci în continuare pentru a ne atinge obiectivele asumate pentru anul viitor, merită recunoștința mea, deoarece împreună am muncit pentru a face din PNL Maramureș una din cele mai puternice organizații liberale din țară. Sunt onorat de această numire și cu responsabilitate mă alătur echipei guvernamentale pentru a pune în practică măsurile despre care le-am vorbit oamenilor în campanie și pe care ni le-am asumat prin programul de guvernare. Sunt multe lucruri stricate de guvernările PSD, am început deja să le reparăm și sunt convins că împreună cu întreaga echipă guvernamentală vom reuși să ducem la capăt cu succes toate măsurile asumate. Cu muncă, încredere și bună-credință construim împreună România pe care o dorim cu toții”, a scris Ionel Bogdan pe Facebook.</p>
    </article>
  </body>
</html>