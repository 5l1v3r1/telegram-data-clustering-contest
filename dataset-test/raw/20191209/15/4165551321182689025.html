<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727753/zadarzhaha-28-godishen-mazh-za-prichinyavane-na-telesna-povreda-na-politseyski-sluzhitel.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:32:00+00:00"/>
    <meta property="og:title" content="Задържаха 28-годишен мъж за причиняване на телесна повреда на полицейски служител"/>
    <meta property="og:description" content="Велико Търново. Бързо производство за причиняване на телесна повреда на полицейски служител е започнато в РУ – Велико Търново срещу 28-годишен местен жител, известен на полицията. Това съобщиха от пресцентъра на ОДМВР-Велико Търново. В петък, при проверка от служители на Пътна полиция, 28-годишният мъж не изпълнил полицейските им разпореждания и при задържането му е причини"/>
  </head>
  <body>
    <article>
      <h1>Задържаха 28-годишен мъж за причиняване на телесна повреда на полицейски служител</h1>
      <address><time datetime="2019-12-09T15:32:00+00:00">09 Dec 2019, 15:32</time> by <a rel="author">Агенция "Фокус"</a></address>
      <p><b><i>Велико Търново. </i></b>Бързо производство за причиняване на телесна повреда на полицейски служител е започнато в РУ – Велико Търново срещу 28-годишен местен жител, известен на полицията. Това съобщиха от пресцентъра на <b>ОДМВР-Велико Търново.</b><br/><br/>В петък, при проверка от служители на Пътна полиция, 28-годишният мъж не изпълнил полицейските им разпореждания и при задържането му е причинил телесна повреда на единия униформен служител, изразяваща се в травма на ръката.<br/><br/>Мъжът е бил задържан с полицейска мярка до 24 часа. Срещу него е започнато бързо производство.</p>
    </article>
  </body>
</html>