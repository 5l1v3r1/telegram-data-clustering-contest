<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/12/09/jegvarazs_frozen_olaf_jeti_elza_anna_para/"/>
    <meta property="og:site_name" content="Index.hu"/>
    <meta property="article:published_time" content="2019-12-09T15:11:16+00:00"/>
    <meta property="og:title" content="Ha a Jégvarázs hóembere 162 centi, akkor vajon milyen magas a többi szereplő?"/>
    <meta property="og:description" content="Mindeközben - Azok kedvéért, akik esetleg egy jégtömb alatt élnek, a Jégvarázs minden idők egyik legsikeresebb animációs filmje. A Jég..."/>
  </head>
  <body>
    <article>
      <h1>Ha a Jégvarázs hóembere 162 centi, akkor vajon milyen magas a többi szereplő?</h1>
      <address><time datetime="2019-12-09T15:11:16+00:00">09 Dec 2019, 15:11</time> by <a rel="author" href="https://index.hu/szerzo/egyed_anna" target="_blank">Egyed Anna</a></address>
      <p>Azok kedvéért, akik esetleg egy jégtömb alatt élnek, a Jégvarázs minden idők egyik legsikeresebb animációs filmje. A Jégvarázs-őrület 2013 óta töretlen, ráadásul nemrég bemutatták a <a href="https://index.hu/kultur/cinematrix/2019/11/25/jegvarazs_2_frozen_animacio_folytatas_kritika/">második részt</a> is, ami <a href="https://index.hu/kultur/cinematrix/2019/12/01/jegvarazs_2_rekordbevetel/">rekordbevételt hozott</a>. Olaf pedig a film egyik szereplője, egy mozgó, beszélő hóember, akiről most kiderült, hogy milyen magas. </p>
      <p>A rajongók pedig teljesen kiakadtak, ugyanis Olaf nem kevesebb mint</p>
      <aside>162,5 centiméter magas.</aside>
      <p>Ez önmagában nem lenne probléma, de nézzük csak a plakátot, és rajta a többi szereplő magasságát Olafhoz viszonyítva!</p>
      <figure>
        <img src="https://kep.cdn.indexvas.hu/1/0/3069/30693/306938/30693851_d33fd069dc4265d0a883373c8d33098d_wm.jpg"/>
        <figcaption>Tippelje meg, milyen magasak a Jégvarázs emberi szereplői!<cite>Fotó: Frozen 2. / Imdb</cite></figcaption>
      </figure>
      <p>Ha egymás mellé állnak, Olaf nagyon nyújtózkodva is a főszereplő Elzának alig a derekáig ér, így ő legalább két vagy két és fél olafnyi magas, tehát</p>
      <aside>minimum 320 centiméter.</aside>
      <p>Azaz eszerint az új infó szerint a Jégvarázs szereplői a legkisebb túlzás nélkül</p>
      <aside>óriások.</aside>
      <p>Tudományos rajzos magyarázat is érkezett a rendkívül fontos felfedezéshez: </p>
      <figure>
        <iframe data-src="https://twitter.com/scotthopeful/status/1203069329593516033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az internet gyorsan felkapta a témát, és jöttek a Peppa malac magasságáról szóló értekezések, illetve Elza magasságának összehasonlítása Kylo Rennel és Baby Yodával.</p>
      <figure>
        <iframe data-src="https://twitter.com/hattiesoykan/status/1203722878681780227?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egyébként meg maximum a rémálmainkban jöjjön elő az embernagyságú, beszélő hóember, különösen a magyarországi klímát figyelembe véve, ahol már másnap ilyen állapotban vannak a hóemberek:</p>
      <figure>
        <img src="https://kep.cdn.indexvas.hu/1/0/3069/30693/306936/30693697_0b29c2a956ba8cc834c1eefc83a31980_wm.jpg"/>
        <figcaption>Milyen jó lenne, ha szembejönne és megszólítana, ugye?<cite>Fotó: Egyed Anna / Index</cite></figcaption>
      </figure>
      <p>(<a href="https://www.dailydot.com/unclick/olaf-frozen-height/">DailyDot</a>)</p>
    </article>
  </body>
</html>