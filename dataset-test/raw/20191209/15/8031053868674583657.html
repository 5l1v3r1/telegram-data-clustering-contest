<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%84%ce%bf%cf%85%cf%81%ce%ba%ce%af%ce%b1-%cf%83%cf%85%ce%bd%ce%b5%ce%bb%ce%ae%cf%86%ce%b8%ce%b7%cf%83%ce%b1%ce%bd-%ce%b4%cf%8d%ce%bf-%ce%b3%ce%ba%ce%b9%ce%bf%cf%85%ce%bb%ce%b5%ce%bd%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T15:42:28+00:00"/>
    <meta property="og:title" content="Τουρκία: Συνελήφθησαν δύο «γκιουλενιστές» που προσπάθησαν να περάσουν στην Ελλάδα"/>
    <meta property="og:description" content="Στη σύλληψη δύο ατόμων, που φέρονται μέλη του κυκλώματος FETO του Φετουλάχ Γκιουλέν και προσπάθησαν να περάσουν στη χώρα μας προχώρησαν οι τουρκικές αρχές, όπως μεταδίδουν Μέσα ενημέρωσης της Τουρκίας."/>
  </head>
  <body>
    <article>
      <h1>Τουρκία: Συνελήφθησαν δύο «γκιουλενιστές» που προσπάθησαν να περάσουν στην Ελλάδα</h1>
      <address>
        <time datetime="2019-12-09T15:42:28+00:00">09 Dec 2019, 15:42</time>
      </address>
      <p>
        <b>Στη σύλληψη δύο ατόμων, που φέρονται μέλη του κυκλώματος FETO του Φετουλάχ Γκιουλέν και προσπάθησαν να περάσουν στη χώρα μας προχώρησαν οι τουρκικές αρχές, όπως μεταδίδουν Μέσα ενημέρωσης της Τουρκίας.</b>
      </p>
      <p>Οι συλλήψεις έγιναν στην Αδριανούπολη. Αν και μέχρι στιγμής δεν είναι γνωστά τα ονόματά τους, μαζί τους συνελήφθησαν και τέσσερα άτομα, που κατηγορούνται ότι προσπάθησαν να τους βοηθήσουν. Μάλιστα όλοι οι συλληφθέντες φέρονται ως συγγενείς.</p>
      <p>Κατά την πρόσφατη συνάντησή του με τον Κυριάκο Μητσοτάκη, ο Ρετζέπ Ταγίπ Ερντογάν ζήτησε τη στήριξη της Ελλάδας στο θέμα της καταπολέμησης της τρομοκρατίας. Μάλιστα, σύμφωνα με τουρκικά ΜΜΕ, ο Ερντογάν είπε ότι «μέλη του DHKP-C, PKK/YPG, FETÖ έρχονται σε εσάς και, σύμφωνα με τις πληροφορίες που λαμβάνουμε από τις υπηρεσίες μας, ο ΣΥΡΙΖΑ έχει γίνει καταφύγιό τους».</p>
    </article>
  </body>
</html>