<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/601237/diadiloseis-stin-texerani-gia-ton-stramatsoni"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T15:25:00+00:00"/>
    <meta property="og:title" content="Διαδηλώσεις στην Τεχεράνη για τον Στραματσόνι!"/>
    <meta property="og:description" content="Στους δρόμους της Τεχεράνης βγήκαν οι οπαδοί της Εστεγκλάλ για να φωνάξουν υπέρ του Αντρέα Στραματσόνι!   Έντονες διαμαρτυρίες έξω από το υπουργείο..."/>
  </head>
  <body>
    <article>
      <h1>Διαδηλώσεις στην Τεχεράνη για τον Στραματσόνι!</h1>
      <address><time datetime="2019-12-09T15:25:00+00:00">09 Dec 2019, 15:25</time> by <a rel="author">Sigmalivesports</a></address>
      <p>Στους δρόμους της Τεχεράνης βγήκαν οι οπαδοί της Εστεγκλάλ για να φωνάξουν υπέρ του Αντρέα Στραματσόνι!<br/> <br/>Έντονες διαμαρτυρίες έξω από το υπουργείο Αθλητισμού του Ιράν στην Τεχεράνη, από οργισμένους οπαδούς της Εστεγκλάλ, εξαιτίας της αποχώρησης του Αντρέα Στραματσόνι από τον πάγκο της ομάδας τους, που είναι επικεφαλής στην βαθμολογία.<br/> <br/>Ο Ιταλός πρώην προπονητής του Παναθηναϊκού, έφυγε για οικονομικούς λόγους, ενώ όπως αναφέρουν οι συμπατριώτες του, ταξίδεψε χθες αργά το βράδυ από την Τεχεράνη με ιδιωτική πτήση, αντίθετα με τους συνεργάτες του, που φέρονται να είναι ακόμα στην πόλη, αφού δεν τους επέτρεψαν την αναχώρηση.<br/> <br/>Οι οπαδοί της Εστεγκλάλ υποστηρίζουν τον Στραματσόνι και στρέφονται κατά της διοίκησης για την απομάκρυνσή του.<br/> <br/>Πηγή: sdna.gr</p>
    </article>
  </body>
</html>