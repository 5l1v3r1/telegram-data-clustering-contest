<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/air-france-testar-robotiserade-bagagebilar-6981247"/>
    <meta property="og:site_name" content="Ny Teknik"/>
    <meta property="article:published_time" content="2019-12-09T15:11:00+00:00"/>
    <meta property="og:title" content="Air France testar robotiserade bagagebilar"/>
    <meta property="og:description" content="En autonom lösning som ska göra bagagehanteringen på flygplatser snabbare – och effektivare. Nu testar Air France självkörande bagagebilar i Toulouse."/>
  </head>
  <body>
    <article>
      <h1>Air France testar robotiserade bagagebilar</h1>
      <address><time datetime="2019-12-09T15:11:00+00:00">09 Dec 2019, 15:11</time> by <a rel="author">Felix Björklund</a></address>
      <slideshow>
        <figure>
          <img src="https://www.nyteknik.se/ponIltIpIv-1575895385/tekniknyheter/hba9qq-499cef4e-1120-4a80-8345-5b8f7b87d244/binary/original/499cef4e-1120-4a80-8345-5b8f7b87d244"/>
          <figcaption>Foto: Autonom Charlatte</figcaption>
        </figure>
        <figure>
          <img src="https://www.nyteknik.se/ponIltIpIv-1575895387/tekniknyheter/59gsm6-343d5de9-3bd5-4b0e-8a92-d0279d7a3533/binary/original/343d5de9-3bd5-4b0e-8a92-d0279d7a3533"/>
          <figcaption>Foto: Autonom Charlatte</figcaption>
        </figure>
      </slideshow>
      <h4>En autonom lösning som ska göra bagagehanteringen på flygplatser snabbare – och effektivare. Nu testar Air France självkörande bagagebilar i Toulouse.</h4>
      <p>Det har länge sagts att avlysta industri-, hamn- och gruvområden är de som först kommer att få autonoma transporter i en större utsträckning. Och nu kan vi även lägga till flygplatser till den listan. I varje fall om Air France pilotprojekt faller väl ut.</p>
      <p>Det franska flygbolaget har nämligen genomfört tester med självbärande bagagebilar på flygplatsen Toulouse-Blagnac.</p>
      <p>Tekniken byggs av Charlatte Autonom i samarbete med Navya och själva bilen kallas för Autonom Tract AT135. Rent utseendemässigt skiljer sig inte fordonet nämnvärt från andra bagagetraktorer, förutom att den har en uppsättning sensorer. Dessa består av fem lidar, kamera fram och bak samt gps-navigation. Traktorn drivs av el och har ett batteri på 32 kWh, en topphastighet på 24 km/h och den ska klara av att dra upp till 25 ton.</p>
      <related>
        <a href="https://www.nyteknik.se/fordon/einrides-hyttlosa-lastbil-ska-kora-varor-at-laskjatten-6980952"/>
      </related>
      <p>Systemet fungerar så att en operatör väljer om traktorn ska köras autonomt eller manuellt. I det självkörande läget väljs destination med hjälp av en pekskärm. Den stora vinsten är att man slipper ha personal som kör de tidskrävande sträckorna mellan flygplan och bagageavlämning/garage – och Air France har stora planer för tekniken. </p>
      <p>– Ambitionen är att ytterligare optimera vår organisation och förbättra våra kunders reseupplevelser. Det här testet är ett första steg mot en bredare utrustning av autonoma fordon vid våra flygplatser, säger Vincent Euzeby, chef för it- och teknikutveckling vid Air France i ett <a href="https://www.charlatte-autonom.com/world-premiere-launch-autonom-tract-toulouse-airport">pressmeddelande</a>.</p>
      <hr/>
      <h3>Fakta Autonom Tract AT135</h3>
      <p>Motor: Elektrisk</p>
      <p>Maxeffekt: 23 kW</p>
      <p>Maxhastighet, manuellt körd: 25 km/h</p>
      <p>Maxhastighet, självbärande: 15 km/h</p>
      <p>Max dragvikt: 25 ton</p>
      <p>Batterikapcitet: 32 kWh</p>
      <p>Vikt: 4 215 kg</p>
      <p>Sensorer:</p>
      <p>Fem stycken lidar</p>
      <p>Två kameror</p>
      <p>Tröghetsmätarenhet (Inertial Measyrment Unit)</p>
      <p>GPS</p>
      <hr/>
      <related>
        <h4>Relaterade artiklar</h4>
        <a href="https://www.nyteknik.se/fordon/forskarnas-spel-ger-piggare-forare-i-semi-sjalvkorande-bilar-6980722"/>
        <a href="https://www.nyteknik.se/fordon/einrides-hyttlosa-lastbil-ska-kora-varor-at-laskjatten-6980952"/>
        <a href="https://www.nyteknik.se/premium/snart-kor-sjalvkorande-bilar-pa-trollhattans-gator-6979877"/>
      </related>
    </article>
  </body>
</html>