<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/polovinata-ot-mladite-ne-vyarvat-na-polititsite-ni-408695.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T15:35:35+00:00"/>
    <meta property="og:title" content="Половината от младите не вярват на политиците ни"/>
    <meta property="og:description" content="Въпросът със субсидиите изисква адекватно решение, твърдят социолозите"/>
  </head>
  <body>
    <article>
      <h1>Половината от младите не вярват на политиците ни</h1>
      <address><time datetime="2019-12-09T15:35:35+00:00">09 Dec 2019, 15:35</time> by <a rel="author">Редактор</a></address>
      <p>Според социолозите 52% от младите не вярват на политиците ни. До 12% варира делът на купения и контролирания вот.</p>
      <p>Това съобщи Ваня Нушева от „Прозрачност без граници“, представяйки резултатите от наблюдение на местните избори и проучване за почтеността в политиката и доверието на младите в институциите. Необходима е коренна промяна в администрирането на изборния процес, също отваряне на чувалите с бюлетини и анализ на фактите, смята Нушева.</p>
      <p>Изпълнителният директор на „Прозрачност без граници“ Калин Славов обърна внимание на промените във финансирането на партиите преди местния вот и разкритикува дадената възможност да бъдат финансирани без ограничения от фирми, включително от концесионери и изпълнители на големи обществени поръчки.</p>
      <p>„Контролът от страна на Сметната палата е така регламентиран, че не позволява адекватна отчетност и контрол на финансирането на кампаниите“, добавиха социолозите.</p>
      <p>„Не може да мислим, че сме имунизирани от незаконно, нерегламентирано влияние на бизнеса върху политиката“, отбеляза тя и препоръча да се фиксират забрани за финнасиране на партии от държавни фирми, изпълнители на Обществени поръчки, концесионери, както и от фирми от силно регулирани сектори като финансовия, хазартния и други.</p>
      <p> </p>
    </article>
  </body>
</html>