<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/173981/milicevic-upadom-skupstinu-srbije-dolazi-vlast"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T15:14:00+00:00"/>
    <meta property="og:title" content="Milićević: Upadom u Skupštinu Srbije se ne dolazi na vlast"/>
    <meta property="og:description" content="Šef poslaničke grupe SPS Ðorđe Milićević izjavio je danas da se do vlasti ne dolazi tako što se upada u zgradu Skupštine Srbije, Predsedništva ili blokadom javnog servisa i ocenio da manjak ideja i nedostatak političke moći dovodi do najprimitivnijeg ponašanja."/>
  </head>
  <body>
    <article>
      <h1>Milićević: Upadom u Skupštinu Srbije se ne dolazi na vlast</h1>
      <h2>Šef poslaničke grupe SPS Ðorđe Milićević izjavio je danas da se do vlasti ne dolazi tako što se upada u zgradu Skupštine Srbije, Predsedništva ili blokadom javnog servisa i ocenio da manjak ideja i nedostatak političke moći dovodi do najprimitivnijeg ponašanja.</h2>
      <address><time datetime="2019-12-09T15:14:00+00:00">09 Dec 2019, 15:14</time> by <a rel="author">Tanjug, Republika</a></address>
      <p>Milićević je novinarima u Skupštini Srbije kazao da je jedan deo opozicije po ko zna koji put jasno stavio do znanja šta je njihov konačan cilj, a to je da upadom u institucije i uz gaženje demokratskih postulata dođu na vlast.</p>
      <p>On je ocenio da je vrlo "interesantna" konstatacija lidera Dveri Boška Obradovića da su oni u subotu "kucali" na vrata skupštine s obzirom da se može čuti šta je sve izgovarano tokom tog "kucanja".</p>
      <p>Milićević je ocenio da Obradović i oni koji su bili sa njim nisu imali nijedan razlog da nasrnu na skupštinsko obezbeđenje.</p>
      <p>- Da su nas (deo opozicije) pozvali i saopštili da konačno žele da se vrate u poslaničke klupe da obavljaju svoj posao i da čujemo šta je njihov program mi bismo se odazvali i vodili dijalog, jer je to jedini put da dođemo do demokratskih rešenja - rekao je funkcioner SPS.</p>
      <p>Kako je dodao, delu opozicije i dalje ne pada na pamet da se vrate u skupštinske klupe i da se na demokratski način bore za interese građana.</p>
      <p>- Snaga sile nikada nije mogla da nađačaca snagu argumenata. Rušilacki porivi jednog dela opozicije neće imati epilog kakav oni žele i očkeuju - ocenio je Milićević i dodao da je reč o gubintičkim potezima.</p>
      <related>
        <h4>Pročitajte još:</h4>
        <a href="http://republika.rs/vesti/srbija/173853/pravda-sraman-Obradovicev-upad-Skupstinu-evo-kako"/>
        <a href="http://republika.rs/vesti/srbija/173763/Brnabic-Ljoticevac-Bosko-nauci-zastava-nacionalni-simbol-stap"/>
        <a href="http://republika.rs/vesti/srbija/173755/Palma-Delu-opozicije-nije-simbol-zastava-vec-puska-uperena-predsednika-drzave"/>
        <a href="http://republika.rs/vesti/srbija/173725/Vulin-zgrozen-Boskovim-divljanjem-Nijedan-neprijatelj-Srbije-setio-tako-uvredi-simbol-svih-Srba"/>
        <a href="http://republika.rs/vesti/srbija/173716/Milicevic-osudio-divljanje-pristalica-opozicije-ispred-Skupstine-Snaga-sile-nikada-moze-nadjacati-snagu-argumenata"/>
      </related>
      <p>Istakao je da takvo ponašanje nije politika već nasilje.</p>
      <p>- Budite opozicija, bojkotujte parlament, ali činite to u skladu sa Poslovnikom o radu. Kritikujte vlast, ali nemojte biti opozicija svojoj drzavi i građanima - poručio je Milićević.</p>
    </article>
  </body>
</html>