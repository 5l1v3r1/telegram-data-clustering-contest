<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/conte-fa-subito-sponda-a-zingaretti-si-alla-verifica-di-governo-a-gennaio-641819.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-12-09T15:22:00+00:00"/>
    <meta property="og:title" content="Conte fa subito sponda a Zingaretti: &quot;Sì alla verifica di governo a gennaio&quot;"/>
    <meta property="og:description" content="Il premier: &quot;Cronoprogramma fino al 2023&quot;"/>
  </head>
  <body>
    <article>
      <h1>Conte fa subito sponda a Zingaretti: "Sì alla verifica di governo a gennaio"</h1>
      <h2>Il premier: "Cronoprogramma fino al 2023"</h2>
      <address>
        <time datetime="2019-12-09T15:22:00+00:00">09 Dec 2019, 15:22</time>
      </address>
      <p>Una verifica di governo a gennaio, dopo l'approvazione della Legge di Bilancio e una volta smaltite le festività natalizie. Lo ha ribato il presidente del Consiglio Giuseppe Conte a margine di un convegno dell'Eni, precisando che l'obiettivo è indicare "un cronoprogramma fino al 2023".</p>
      <p>A gennaio, "sarò io per primo che inviterò tutte le forze politiche a fare chiarezza sugli obiettivi", ha proseguito il premier "attenzione, non è solo un problema di cosa fare a febbraio e a marzo, non è solo un problema del 2020. Noi abbiamo preso l'impegno di governare questo paese fino al 2023, alcune urgenze che il Paese ci chiede sono riforme strutturali e non possiamo prendere in giro i cittadini dicendo che le facciamo in due o tre mesi". Ha poi chiarito che "non è necessario un nuovo contratto di governo, è necessario chiarire il cronoprogramma".</p>
      <p>Qualche ora prima, al Rome Investment Forum 2019, Conte si era focalizzato sulla manovra economica, invitando a sgomberare il campo da polemiche inutili: "Le polemiche nel dibattito pubblico non fanno bene al Paese, sono incomprensibili". E ha aggiunto: "Consentiteci di completare l'ultimo miglio la manovra, una volta che sarà approvata ci dedicheremo a progetto un futuro migliore per il mostre Paese e a progettare le riforme strutturali necessarie, e una magna pars del tavolo sarà dedicata a un programma per realizzare in modo più efficace gli investimenti. Tre le direttrici: una razionalizzazione delle risorse pubbliche rafforzando il partenariato tra pubblico e privato, semplificare il quadro regolatorio e ridurre gli oneri burocratici".</p>
    </article>
  </body>
</html>