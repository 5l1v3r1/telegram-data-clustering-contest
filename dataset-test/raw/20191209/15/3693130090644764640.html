<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tekstil-atolyesinde-cikan-yangin-korkuttu-1219657.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T15:59:00+00:00"/>
    <meta property="og:title" content="Tekstil atölyesinde çıkan yangın korkuttu"/>
    <meta property="og:description" content="İstanbul Kağıthane'de 4 katlı bir tekstil atölyesinin en üst katında çıkan yangın binanın çatısına sıçradı. Çatı kısa sürede alevler içerisinde kalırken, çatıdan düşen parçalar vatandaşlara panik yaşattı."/>
  </head>
  <body>
    <article>
      <h1>Tekstil atölyesinde çıkan yangın korkuttu</h1>
      <h2>İstanbul Kağıthane'de 4 katlı bir tekstil atölyesinin en üst katında çıkan yangın binanın çatısına sıçradı. Çatı kısa sürede alevler içerisinde kalırken, çatıdan düşen parçalar vatandaşlara panik yaşattı.</h2>
      <address>
        <time datetime="2019-12-09T15:59:00+00:00">09 Dec 2019, 15:59</time>
      </address>
      <p>Yangın, saat 16.30 sıralarında <b>Kağıthane </b>Çağlayan Mahallesi Yayla Sokak'ta 4 katlı bir tekstil atölyesinin <b>en üst katında meydana </b>geldi. Henüz neden çıktığı bilinmeyen yangın, atölyedeki <b>kumaş parçalarının tutuşmasıyla</b> çatıya sıçradı.</p>
      <p>Çatı kısa süre içerisinde alev topuna döndü. <b>Yangında patlamalar meydana gelirken</b>, çatıdan düşen parçalar bina çevresindeki vatandaşlara korku dolu anlar yaşattı. İhbar üzerine olay yerine sağlık, itfaiye ve polis ekibi geldi. Yangın çıktığı esnada tekstil atölyesinde bulunan çalışanlar kendi imkanlarıyla dışarıya çıkarken, itfaiye ekipleri kısa sürede yangını söndürdü.</p>
      <p>Yangına ilk müdahaleyi kendisinin yaptığını söyleyen İsmail Aydın, "Yangını görür görmez yangın tüpü alarak yangına müdahale ettim. İki tane yangın tüpü boşaltarak yangının yayılmasını önledim" dedi.</p>
    </article>
  </body>
</html>