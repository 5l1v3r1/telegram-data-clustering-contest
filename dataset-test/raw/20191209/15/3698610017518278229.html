<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/u-merezhi-z-yavilosya-video-viverzhennya-vulkana-u-noviy-zelandiyi-332349_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T15:05:00+00:00"/>
    <meta property="og:title" content="У мережі з'явилося відео виверження вулкана у Новій Зеландії"/>
    <meta property="og:description" content="У результаті виверження п'ять людей загинули, більше 20 постраждали."/>
  </head>
  <body>
    <article>
      <h1>У мережі з'явилося відео виверження вулкана у Новій Зеландії</h1>
      <h2>У результаті виверження п'ять людей загинули, більше 20 постраждали.</h2>
      <address>
        <time datetime="2019-12-09T15:05:00+00:00">09 Dec 2019, 15:05</time>
      </address>
      <p>У мережі з'явилося відео <a href="https://dt.ua/WORLD/u-noviy-zelandiyi-stalosya-viverzhennya-vulkana-ye-postrazhdali-332317_.html"><b>виверження вулкана</b></a> на острові Уайт-Айленд в Новій Зеландії – найактивнішого вулкана в країні, яке вже призвело до людських жертв. За даними поліції, п'ять людей загинули, більше 20 отримали поранення, а 12 вважаються зниклими безвісти, повідомляє <a href="https://www.theguardian.com/world/2019/dec/09/white-island-new-zealand-volcano-eruption-with-tourist-present">The Guardian</a>.</p>
      <p>У поліції зазначають, що в момент виверження поруч з вулканом могли перебувати 50 осіб, 20 з яких – туристи з Австралії. 23 людини були врятовані, всі вони отримали поранення, в основному, опіки. Семеро постраждалих у важкому стані були доставлені в лікарні.</p>
      <p>В Новозеландській круїзній асоціації заявили про те, що група туристів чисельністю від 30 до 38 осіб пропливала повз острів у момент виверження і досі не повернулася. Імена та національності туристів передані поліції.</p>
      <p>Правоохоронні органи відзначають, що поліцейські поки не можуть висадитися на острові через нестабільні умови та ймовірності повторного виверження.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/KTn5MAZOtuA" width="640" height="360" data-service="Youtube" scrolling="no"/>
      </figure>
      <p>Востаннє вулкан вивергався у 2016 році, проте тоді мова йшла лише про короткочасний викид попелу. Одне з найбільш серйозних вивержень було зафіксовано у 2001 році.</p>
      <p>11 листопада на Камчатці сталося виверження найвищого діючого <a href="https://zn.ua/TECHNOLOGIES/uchenye-podtverdili-nalichie-mantiynogo-plyuma-pod-vulkanom-v-yelloustone-333085_.html"><b>вулкана</b></a> Євразії, Ключевської сопки.</p>
      <p>Раніше вчені заявили про те, що <b><a href="https://dt.ua/TECHNOLOGIES/supervulkan-v-yelloustoni-mozhe-prokinutisya-ranishe-peredbachuvanogo-vcheni-257014_.html">вулкан в Єллоустоні може прокинутися вже в найближчі кілька десятків, а не сотень років, як передбачалося раніше.</a></b></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>