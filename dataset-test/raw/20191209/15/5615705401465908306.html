<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205388-zastupnik-golovi-op-timoshenko-pidtverdiv-osobistu-zustrich-zelenskogo-ta-putina"/>
    <meta property="og:site_name" content="Mind UA"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Заступник голови ОП Тимошенко підтвердив особисту зустріч Зеленского та Путіна"/>
    <meta property="og:description" content="До переговорів в «нормандському форматі» Зеленський проведе зустріч з Емманюелем Макроном та Ангелою Меркель"/>
  </head>
  <body>
    <article>
      <h1>Заступник голови ОП Тимошенко підтвердив особисту зустріч Зеленского та Путіна</h1>
      <h2>До переговорів в «нормандському форматі» Зеленський проведе зустріч з Емманюелем Макроном та Ангелою Меркель</h2>
      <address>
        <time datetime="2019-12-09T15:00:00+00:00">09 Dec 2019, 15:00</time>
      </address>
      <p>Заступник глави Офісу президента (ОП) Кирило Тимошенко заявив, що президент Володимир Зеленський і президент Російської Федерації Владімір Путін проведуть двосторонню зустріч після переговорів «нормандської четвірки» в Парижі, <a href="https://interfax.com.ua/news/general/629269.html">повідомляє</a> Інтерфакс-Україна.</p>
      <p>«Після зустрічі чотирьох лідерів в «нормандському форматі» президент Володимир Зеленський проведе двосторонню зустріч з президентом Російської Федерації Владіміром Путіним», – сказав він на брифінгу у Парижі.</p>
      <p>Тимошенко також повідомив, що до переговорів в «нормандському форматі» Зеленський проведе зустріч з президентом Франції Емманюелем Макроном, а потім з канцлером Німеччина Ангелою Меркель.</p>
      <p>Заступник голови ОП вказав, що двостороння зустріч Зеленського і Путіна буде після зустрічі в «нормандському форматі», тому що так домовилися лідери.</p>
      <p>Нагадаємо: помічник президента РФ Юрій Ушаков <a href="https://mind.ua/news/20205370-obmezhen-nemae-kreml-pidtverdiv-zustrich-zelenskogo-ta-putina">підтвердив</a>, що двостороння зустріч президентів Росії і України Владіміра Путіна і Володимира Зеленського пройде після переговорів лідерів «нормандської четвірки» та заявив, що її тривалість буде залежати від самих глав РФ і України.</p>
      <p>Детальніше про те, що саме можуть обговорювати під час «нормандського формату» – у матеріалі <b>Mind</b> «<a href="https://mind.ua/publications/20205365-big-deal-pro-shcho-mozhe-domovitis-zelenskij-z-putinim">Big deal: про що може домовитись Зеленський з Путіним</a> «.</p>
      <related>
        <h4>Також читайте</h4>
        <a href="https://mind.ua/news/20205404-reuters-zelenskij-i-putin-pid-chas-pershoyi-zustrichi-ne-potisnuli-odin-odnomu-ruki"/>
        <a href="https://mind.ua/news/20205401-rozpochalasya-chotiristoronnya-zustrich-v-ramkah-normandskogo-samitu"/>
        <a href="https://mind.ua/news/20205399-zavershilasya-dvostoronnya-zustrich-prezidentiv-ukrayini-ta-franciyi"/>
      </related>
    </article>
  </body>
</html>