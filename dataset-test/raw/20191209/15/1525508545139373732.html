<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793507/%D8%AA%D8%A7%DA%A9%DB%8C%D8%AF-%D8%A8%DB%8C%D8%A7%D9%86%DB%8C%D9%87-%DA%AF%D8%A7%D9%85-%D8%AF%D9%88%D9%85-%D8%A8%D8%B1-%D8%AA%D8%B1%D9%88%DB%8C%D8%AC-%D9%81%D8%B1%D9%87%D9%86%DA%AF-%D9%82%D8%B1%D8%A2%D9%86-%D9%88-%D8%B9%D8%AA%D8%B1%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T15:33:22+00:00"/>
    <meta property="og:title" content="در نشستی خبری مطرح شد؛ تاکید بیانیه گام دوم بر ترویج فرهنگ قرآن و عترت"/>
    <meta property="og:description" content="کرج - رئیس دانشگاه علمی کاربردی مشکات ولایت استان البرز گفت: بیانیه گام دوم انقلاب اسلامی بر ترویج فرهنگ قرآن و عترت تاکید دارد."/>
  </head>
  <body>
    <article>
      <h1>در نشستی خبری مطرح شد؛ تاکید بیانیه گام دوم بر ترویج فرهنگ قرآن و عترت</h1>
      <address>
        <time datetime="2019-12-09T15:33:22+00:00">09 Dec 2019, 15:33</time>
      </address>
      <p>به گزارش <a href="https://www.mehrnews.com/">خبرنگار مهر</a>، عباس محمدی عصر دوشنبه در حاشیه بازدید از نمایشگاه پژوهش که در دانشگاه آزاد اسلامی کرج در حال برگزاری است، با اشاره به اینکه یکی از مهمترین رویکردهای دانشگاه ولایت مهارت افزایی است، اظهار کرد: ظرفیت عظیم دانشگاه ها، منابع انسانی است که باید در راستای توانمند سازی آن گام برداریم.</p>
      <p>وی در ادامه با بیان اینکه دانشگاه ها بر تقویت حوزه صنعت تمرکز کرده اند، اضافه کرد: توسعه کار آفرینی یکی از مهمترین موارد در دستور کار است.</p>
      <p>محمدی اضافه کرد: نگاه فرهنگی و دینی به زندگی از اهمیت بالایی برخوردار است و باید این نگاه را در جامعه تقویت کنیم.</p>
      <p>وی با بیان اینکه باید به علم و فرهنگ نگاه ارزشی داشته باشیم، گفت: ترویج فرهنگ قرآن و عترت یکی از مهمترین اهداف دانشگاه ولایت است‌.</p>
      <p>به گفته وی، در بیانیه <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> به موضوع ترویج فرهنگ قرآن و عترت توجه فراوانی شده است‌. </p>
      <p>رئیس دانشگاه علمی کاربردی مشکات ولایت استان البرز گفت: این دانشگاه در رده کارشناسی دارای رشته‌های مدیریت برنامه ریزی، مددکاری اجتماعی و خانواده، خبرنگاری قرآنی، روابط عمومی و تلاوت قران کریم است. </p>
      <p>وی با بیان اینکه باید اعتماد به نفس قشر جوان را افزایش دهیم، افزود: درصدد هستیم جوانان سرشار از استعداد و نیرو را شناسایی کنیم، به عنوان متولی امر آموزش عالی این قشر از دانشجوها را حمایت می‌کنیم. </p>
      <p>محمدی تصریح کرد: دانشگاه ولایت در نظر دارد نسبت به جذب اساتید ارزشی اقدام کند.</p>
      <p>وی از جذب ۵۰۰ دانشجو در ترم مهرماه در دانشگاه ولایت خبر داد و خاطرنشان کرد: ظرفیت بیشتری برای جذب دانشجو در این دانشگاه وجود دارد که به فعالیت رسانه ای نیازمند است.</p>
    </article>
  </body>
</html>