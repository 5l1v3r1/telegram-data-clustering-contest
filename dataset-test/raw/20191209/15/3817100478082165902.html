<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/journal/nshe/angliytsii-uspishno-viprobuvali-gm-kartoplyu"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-12-09T15:09:53+00:00"/>
    <meta property="og:title" content="Англійці успішно випробували ГМ-картоплю"/>
    <meta property="og:description" content="Лабораторія Сенсбері в графстві Норфолк успішно випробувала генномодифіковану картоплю найпоширенішого у Великій Британії сорту Маріс Пайпер зі стійкістю до фітофторозу та підмерзання."/>
  </head>
  <body>
    <article>
      <h1>Англійці успішно випробували ГМ-картоплю</h1>
      <address>
        <time datetime="2019-12-09T15:09:53+00:00">09 Dec 2019, 15:09</time>
      </address>
      <p>
        <b>Лабораторія Сенсбері в графстві Норфолк успішно випробувала генномодифіковану картоплю найпоширенішого у Великій Британії сорту Маріс Пайпер зі стійкістю до фітофторозу та підмерзання.</b>
      </p>
      <p>За результатами досліджень стійкість до фітофторозу вдалось посилити завдяки генам диких родичів картоплі. Також у картоплі вдалось «вимкнути» гени, які відповідають за накопичення та обмін цукрів і їх використання в холодну пору. Саме на холоді відбувається підсолоджування, почорніння і поступове загнивання картоплі. Окрім цього, додатково було збільшено стійкість картоплі до забоїв.</p>
      <p>На наступному етапі випробувань вчені планують зосередитись на врожайності культури, з метою інтенсивніших випробувань буде додатково додано ще 12 ліній.</p>
      <p>«Ми визначили, що рослини добре показали себе з точки зору врожайності при всіх перевагах. Важливим стало те, що нова лінія демонструє стійкість до гниття бульб — до того патогену, що викликає фітофтороз. Це допоможе зменшити шкоду від хвороби для картоплярів», — повідомив професор Джонатан Джонс з лабораторії в Сенсбері.</p>
      <p>Слід зауважити, що Maris Piper — найпопулярніший сорт картоплі в Великобританії. Щорічно британські фермери витрачають близько 60 млн фунтів стерлінгів на сільськогосподарські заходи боротьби з фітофторозом картоплі. Ця небезпечна хвороба здатна знищити врожай протягом двох тижнів.</p>
    </article>
  </body>
</html>