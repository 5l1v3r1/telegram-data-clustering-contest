<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/fotbollsfans-hanade-homosexuella-greps-5470166.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T15:55:25+00:00"/>
    <meta property="og:title" content="Fotbollsfans hånade homosexuella – greps"/>
    <meta property="og:description" content="Fotboll Två fotbollssupportrar i 40-årsåldern greps av polis för att ha förolämpat homosexuella när Brighton mötte Wolverhampton i söndags. Det meddelar de båda klubbarna."/>
  </head>
  <body>
    <article>
      <h1>Fotbollsfans hånade homosexuella – greps</h1>
      <address><time datetime="2019-12-09T15:55:25+00:00">09 Dec 2019, 15:55</time> by <a rel="author">TT-Reuters</a></address>
      <figure>
        <img src="https://img10.ntm.eu/unt/public/img/5470167/1209170011/matchen-brightonwolverhampton?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Gareth Fuller/AP/TT | Matchen Brighton–Wolverhampton slutade 2-2.</figcaption>
      </figure>
      <p>Fotboll Två fotbollssupportrar i 40-årsåldern greps av polis för att ha förolämpat homosexuella när Brighton mötte Wolverhampton i söndags. Det meddelar de båda klubbarna.</p>
      <p>Före och under matchen uppmärksammade Premier League-klubbarna en pågående regnbågskampanj till stöd för HBTQ-personer. Det hindrade inte de två åskådarna från att uppträda olämpligt och funktionärer förde under matchen bort dem från bortaläktaren. Väl utanför arenan greps de av polis.</p>
      <p>"Det är både tråkigt och sorgligt att vi ännu en gång måste handskas med ytterligare en incident av diskriminerande glåpord ", säger Brightons vd och vice ordförande Paul Barber i ett uttalande.</p>
      <p>Bortalaget Wolverhampton fördömer kraftfullt fansens uppförande och säger att man kommer att stödja polisen i deras brottsutredning.</p>
      <p>I helgen greps också en man i 40-årsåldern för att ha skanderat påstådda rasistiska slagord under matchen mellan Manchester City och Manchester United.</p>
    </article>
  </body>
</html>