<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153847-volynianynu-iakyj-vykrav-u-babusi-30-gryven-svityt-8-rokiv-tyurmy"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T15:51:00+00:00"/>
    <meta property="og:title" content="Волинянину, який викрав у бабусі 30 гривень, «світить» 8 років тюрми"/>
    <meta property="og:description" content="У Нововолинську чоловік відчинив металопластикове вікно, запхав руку до кімнати та змусив літню жінку віддати гроші – 30 гривень."/>
  </head>
  <body>
    <article>
      <h1>Волинянину, який викрав у бабусі 30 гривень, «світить» 8 років тюрми</h1>
      <address>
        <time datetime="2019-12-09T15:51:00+00:00">09 Dec 2019, 15:51</time>
      </address>
      <p>У Нововолинську чоловік відчинив металопластикове вікно, запхав руку до кімнати та змусив літню жінку віддати гроші – 30 гривень. Суд обрав підозрюваному запобіжний захід у виді тримання під вартою на 60 днів.<br/><br/>Про це йдеться в ухвалі Нововолинського міського суду від 6 грудня, - пише <a href="http://bug.org.ua/news/novovolynsk/zasunuv-ruku-u-vikno-kvartyry-ta-pohrozamy-vymahav-hroshi-u-novovolyns-ku-vzialy-pid-vartu-hrabizhnyka-377463/">"Буг"</a>.<br/><br/>Досудове розслідування встановило, що 28 листопада о 01:20 зловмисник відкрив ударом руки вікно та поставив вимогу негайної передачі йому грошей проживаючій там жінці. Підозрюваний отримав грошові кошти в сумі 30 гривень.<br/><br/>Нагадаємо, начальник Нововолинського відділення поліції Сергій Галащук розповідав про повідомлення від літньої жінки про грабіж. Чоловіка, який увірвався до будинку через вікно, у ході пошукових заходів 3 грудня затримали.<br/><br/>Ним виявився раніше судимий за крадіжку уродженець Горохова. У 2019 році звільнений з місць позбавлення волі.<br/><br/>За цим фактом слідчі внесли відомості до ЄРДР за ч.3 ст. 186 КК України (грабіж). За злочин передбачено покарання у виді позбавлення волі на строк від чотирьох до восьми років.<br/><br/>Суд ухвалив застосувати до підозрюваного запобіжний захід у виді тримання під вартою на строк 60 днів та призначив заставу 96 050 гривень.</p>
    </article>
  </body>
</html>