<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/pozhezha-v-odeskomu-koledzhi-mistsevyi-komunalnyk-ryzykuiuchy-svoim-zhyttiam-vriatuvav-zhyttia-kilkokh-liudei-204340.html"/>
    <meta property="og:site_name" content="5 канал"/>
    <meta property="article:published_time" content="2019-12-09T15:14:00+00:00"/>
    <meta property="og:title" content="Пожежа в одеському коледжі: місцевий комунальник, ризикуючи своїм життям, врятував життя кількох людей"/>
    <meta property="og:description" content="Комунальник прибув до коледжу економіки, права та готельно-ресторанного бізнесу одним із перших"/>
  </head>
  <body>
    <article>
      <h1>Пожежа в одеському коледжі: місцевий комунальник, ризикуючи своїм життям, врятував життя кількох людей</h1>
      <address>
        <time datetime="2019-12-09T15:14:00+00:00">09 Dec 2019, 15:14</time>
      </address>
      <p>Під час жахливої пожежі навчального приміщення коледжу в місті Одеса співробітник комунального підприємства Олександр Трандафір врятував кількох людей. Про цей героїчний вчинок розповів директор департаменту міського господарства Дмитро Жеман, передає "<a href="https://dumskaya.net/news/stalo-izvestno-imya-odesskogo-kommunalshchika-ko-106349/">Думська</a>".</p>
      <p>Слід зазначити, що комунальник прибув до коледжу економіки, права та готельно-ресторанного бізнесу одним із перших. Він – простий оператор автовишки.</p>
      <p>"Одним з перших прибув на місце пожежі, єдиний, хто заїхав на вишці у двір палаючого будинку, в результаті чого врятував кілька людських життів. Не маючи спецзасобів, спецпідготовки і дійсно ризикуючи здоров’ям і життям, він зробив те, що зробило його героєм", – розповів Жеман.</p>
      <p>Як повідомляв 5.UA, на місці пожежі<a href="https://www.5.ua/suspilstvo/pozhezha-v-odeskomu-koledzhi-riatuvalnyky-kazhut-shcho-nadii-znaity-vtsililykh-liudei-nemaie-204154.html"> в одеському коледжі</a>, яка спалахнула в середу, більше не мають надії знайти живих людей.</p>
      <blockquote>Причиною займання міг стати несправний електроприлад в одному з кабінетів третього поверху. Це попередні висновки роботи оперативного штабу, яку провели в Обласній державній адміністрації.</blockquote>
    </article>
  </body>
</html>