<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/12/09/5-godishno-vyrvia-pochti-1-km-s-bebe-na-ryce-pri-35-gradusa.432380"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="5-годишно вървя почти 1 км с бебе на ръце при -35 градуса"/>
    <meta property="og:description" content="Майката е оставила двете деца сами в дома им | Dnes.bg"/>
  </head>
  <body>
    <article>
      <h1>5-годишно вървя почти 1 км с бебе на ръце при -35 градуса</h1>
      <h2>Майката е оставила двете деца сами в дома им</h2>
      <address><time datetime="2019-12-09T15:06:00+00:00">09 Dec 2019, 15:06</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Петгодишно дете изминало почти един километър пеш на температура от минус 35 градуса по Целзий в Аляска, съобщи bTV. То е носело бебе на 18 месеца, след като майка им ги е оставила сами в дома им. <br/><br/>Инцидентът е от миналата седмица. Според полицията 37-годишната майка Джули Питър оставила децата си сами в дома им. Полът на децата не се споменава. <br/><br/>По-късно през деня токът спрял и малките останали сами на тъмно. По-голямото дете се е изплашило, взело е бебето на ръце и решило да отиде при съседите, които живеят на около един километър от тях. <br/><br/>Температурата отвън по това време е минус 35 градуса по Целзий. <br/><br/>Децата пристигнали при съседите с травми от студа. Децата били леко облечени и по чорапи. <br/><br/>Майката е задържана от полицията и е обвинена в застрашаване на живота на малолетни лица.</p>
    </article>
  </body>
</html>