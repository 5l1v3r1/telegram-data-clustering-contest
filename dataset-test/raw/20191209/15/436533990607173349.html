<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/chernigov/268541.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-12-09T15:14:00+00:00"/>
    <meta property="og:title" content="На Чернігівщині пенсію збільшили для 163 тисяч пенсіонерів"/>
    <meta property="og:description" content="Відповідно до Закону України «Про Державний бюджет України на 2019 рік» з 1 грудня цього року розмір прожиткового мінімуму для осіб, які втратили працездатність, збільшився з 1564 до 1638 гривень."/>
  </head>
  <body>
    <article>
      <h1>На Чернігівщині пенсію збільшили для 163 тисяч пенсіонерів</h1>
      <address>
        <time datetime="2019-12-09T15:14:00+00:00">09 Dec 2019, 15:14</time>
      </address>
      <p>
        <b>Відповідно до Закону України «Про Державний бюджет України на 2019 рік» з 1 грудня цього року розмір прожиткового мінімуму для осіб, які втратили працездатність, збільшився з 1564 до 1638 гривень.</b>
      </p>
      <p>Відтак, з 1 грудня перераховані пенсії:</p>
      <p>– особам, які отримують мінімальні пенсії (+74 гривні), максимальні (+740 гривен);</p>
      <p>– почесним донорам;</p>
      <p>– особам, які отримують доплату за понаднормовий стаж, надбавки, підвищення до пенсії, пенсії за особливі заслуги перед Україною, що обчислюються у відсотковому відношенні від прожиткового мінімуму для осіб, які втратили працездатність;</p>
      <p>– громадянам, які отримують мінімальні розміри пенсій по втраті годувальника, мінімальні пенсійні виплати інвалідам війни та учасникам бойових дій.</p>
      <p>Перерахунки проведені автоматизованим способом. Тому звертатися до органів Пенсійного фонду не потрібно. Для кожного пенсіонера розмір підвищення індивідуальний повідомляє головне управління Пенсійного фонду України в Чернігівській області</p>
      <p>Фахівці головного управління Пенсійного фонду в області провели перерахунок пенсій більше 288 тисячам осіб. Розмір пенсії збільшено для 163,5 тисячі громадян. Додаткові видатки склали 7,6 мільйона гривень. Потреба на виплату пенсій у грудні — понад 926 мільйонів гривень.</p>
      <p>До слова, нині в області проживає 329 тисяч пенсіонерів, з них 19,4 тисячі — пенсіонери силових структур. Середній розмір пенсії на Чернігівщині складає 2717 гривень. Порівняно з 1 січнем 2019 року середній розмір пенсії збільшився на 15%.</p>
    </article>
  </body>
</html>