<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/ve-karsinizda-kuzeyin-oglu-sorloth-video-2107450"/>
    <meta property="og:site_name" content="Fanatik"/>
    <meta property="article:published_time" content="2019-12-09T15:08:00+00:00"/>
    <meta property="og:title" content="Ve karşınızda Kuzeyin Oğlu Sörloth!"/>
    <meta property="og:description" content="Trabzonspor için bir forvetten daha fazlası olan Alexander Sörloth bu sezona damga vurdu! Bu sezon attığı gollerle Trabzonspora büyük katkı sağlayan Norveçli oyuncu gol krallığı yarışında ise oldukça iddialı durumda!"/>
  </head>
  <body>
    <article>
      <h1>Ve karşınızda Kuzeyin Oğlu Sörloth!</h1>
      <h2>Trabzonspor için bir forvetten daha fazlası olan Alexander Sörloth bu sezona damga vurdu! Bu sezon attığı gollerle Trabzonspor'a büyük katkı sağlayan Norveçli oyuncu gol krallığı yarışında ise oldukça iddialı durumda!</h2>
      <address>
        <time datetime="2019-12-09T15:08:00+00:00">09 Dec 2019, 15:08</time>
      </address>
      <p>Bir forvetten en çok ne beklersiniz? Gol atmasını ve rakip savunmaya pres yapmasını. Bugün sizlerle konuşacağımız isim için gol atıp, rakip savunmaları rahatsız etmek çocuk oyuncağı. Bu isim 1.94 boyunda, atlet, hızlı, çevik, pres yapan, asist yapan kısacası lige damga vuran birisi. Bahsettiğimiz isim <a href="https://www.fanatik.com.tr/haberler/trabzonspor">Trabzonspor</a>’un golcüsü <a href="https://www.fanatik.com.tr/haberler/kuzeyin-oglu">Kuzeyin Oğlu</a> Alexander <a href="https://www.fanatik.com.tr/haberler/sorloth">Sörloth</a>. 24 yaşındaki Norveçli <a href="https://www.fanatik.com.tr/haberler/golcu">golcü</a> sezon başında Crystal Palace’tan satın alma opsiyonuyla 2 seneliğine Trabzonspor’a imza attı. Herkes sezon başında <a href="https://www.fanatik.com.tr/haberler/sturridge">Sturridge</a>’i konuşsa da o sessiz sedasız geldi ve şu an herkesin konuştuğu isim oldu!</p>
      <p>94-95 sezonunda Bursaspor’da oynayan Goran Sörloth’un oğlu olan Alexander Sörloth bu sezon Trabzonspor formasıyla çıktığı 23 resmi karşılaşmada 12 gol atıp 4 asist yaparak, 16 gole direkt katkıda bulundu. Onun gol attığı maçlarda ise Trabzonspor ligde hiç mağlup olmadı. <a href="https://www.fanatik.com.tr/haberler/super-lig">Süper Lig</a>’de gol krallığı yarışında yer alan Sörloth bakalım Trabzonspor’un şampiyonluk hasretine son verebilecek mi?</p>
      <p>
        <b>Nihat Uzel</b>
      </p>
    </article>
  </body>
</html>