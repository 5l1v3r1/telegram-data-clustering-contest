<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/smhi-varnar-for-ishalka-ta-det-extra-lugnt/"/>
    <meta property="og:site_name" content="Skövde Nyheter"/>
    <meta property="article:published_time" content="2019-12-09T15:15:54+00:00"/>
    <meta property="og:title" content="SMHI-varningen: Ishalka kan slå till plötsligt"/>
    <meta property="og:description" content="Kvällens regn förvandlas till snö, men sedan sjunker temperaturen och då blir det extra viktigt att det lugnt. – Det blir ishalka på väg och gångbanor som kan komma plötsligt, säger Alexandra Ohlsson, meteorolog på SMHI."/>
  </head>
  <body>
    <article>
      <h1>SMHI-varningen: Ishalka kan slå till plötsligt</h1>
      <address><time datetime="2019-12-09T15:15:54+00:00">09 Dec 2019, 15:15</time> by <a rel="author">Ing-Marie Jonsson</a></address>
      <p>
        <i>Kvällens regn förvandlas till snö, men sedan sjunker temperaturen och då blir det extra viktigt att det lugnt. <br/>– Det blir ishalka på väg och gångbanor som kan komma plötsligt, säger Alexandra Ohlsson, meteorolog på SMHI.</i>
      </p>
      <p>Under måndagskvällen övergår duggregnet till lite mer ihållande regn i Skaraborg och norra Småland. (Jönköpingsområdet och Höglandet.)</p>
      <p>– Ännu senare under kvällen och natten kommer kalluft att tränga ned från nordost, från Värmland. Först i Skaraborg och senare i Jönköpingstrakten, säger Alexandra Ohlsson, meteorolog på SMHI.</p>
      <p>Det betyder att det ihållande regnet övergår till snö.</p>
      <p>– Sedan klarnar det upp och då kommer ishalkan som kan slå till ganska plötsligt,</p>
      <p>Vägbanor och gångbanor kommer bli väldigt hala. SMHI har gått ut med en klass ett-varning, men om prognosen ändras till kraftigare underkylt regn med tre millimeter eller mer kommer varningen att uppdateras till en högre varningsklass.</p>
      <p>– Temperaturen kommer att ligga under nollgradigt under natten. Under tisdagen pendlar det kring nollgradigt.</p>
      <p>
        <b>Hur blir det i morgontrafiken?</b>
      </p>
      <p>– Då har förhoppningsvis halkbekämpningen dämpat halkan men på små vägar kan det vara bra att ta det extra lugnt.</p>
      <p>Alexandra Ohlsson säger att tisdagen bjuder på fläckvis halka.</p>
      <p>– Det är en hel del lokala variationer. Det blir fortsatt kallt på vägbanorna men solen kan nog tina upp isen på vissa sträckor.</p>
      <p>Även nedåt Värnamotrakten och södra Småland kan det bli fläckvis halka under sena natten och tisdagen. Men vi har ingen halkvarning i detta området, enligt Alexandra Ohlsson.</p>
      <p>– Den är dock inte lika utbredd som längre norrut.</p>
      <related>
        <h4>Relaterat:</h4>
        <a href="https://www.skovdenyheter.se/article/9-av-10-vill-se-lagkrav-pa-reflexer-for-fotgangare/"/>
      </related>
      <related>
        <h4>Relaterat:</h4>
        <a href="https://www.skovdenyheter.se/article/nya-lagen-om-vinterdack-pa-tunga-fordon-far-kritik-det-ger-ingen-effekt/"/>
      </related>
    </article>
  </body>
</html>