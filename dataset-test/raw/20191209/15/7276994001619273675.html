<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/love/relatie/a22821207/mannen-moment-verliefd-werden-vriendin/"/>
    <meta property="og:site_name" content="Glamour"/>
    <meta property="article:published_time" content="2019-12-09T15:54:00+00:00"/>
    <meta property="og:title" content="7 mannen over het moment dat ze verliefd werden op hun vriendin"/>
    <meta property="og:description" content="Een kijkje in het brein van de man, heerlijk"/>
  </head>
  <body>
    <article>
      <h1>7 mannen over het moment dat ze verliefd werden op hun vriendin</h1>
      <h2>Een kijkje in het brein van de man, heerlijk</h2>
      <address><time datetime="2019-12-09T15:54:00+00:00">09 Dec 2019, 15:54</time> by <a rel="author">redactie Glamour</a></address>
      <p>Een kijkje in het brein van de man: het blijft fijn. En al helemaal met zo'n lief onderwerp als dit. Deze 7 mannen vertellen namelijk aan <a href="http://thoughtcatalog.com/kendra-syrdal/2016/07/16-surprisingly-honest-men-on-the-exact-moment-they-fell-in-love-with-their-current-partner/">thoughtcatalog</a> over het precieze moment dat ze verliefd werden op hun vriendin. Maak je klaar om weg te zwijmelen.</p>
      <p>1. "Ze was letterlijk <i>the girl next door</i> en als ik erop terugkijk was ik altijd een beetje verliefd op haar. Maar tijdens een zomer waren we allebei thuis in de vakantie en ik herinner me dat ik haar weltrusten kuste voor haar deur en het voelde alsof puzzelstukjes van mijn leven op zijn plek vielen. Het past gewoon. Wíj passen gewoon." <b>Jacob</b>, 25.<br/><br/>2. "Het was een ochtend waarop we wakker werden na een avondje doorzakken en we voelden ons allebei niet goed. Die dag waren we brak en lui samen en ik realiseerde me dat zelfs als ik me <i>shit</i> voel, ik haar om me heen wil." <b>Kyle</b>, 27.<br/><br/>3. "We hadden een flinke ruzie en voelde er ons beiden <i>shitty</i> over. De volgende dag belde ze me om langs te komen en ik maakte me klaar om door te gaan met ruziën. Maar toen ze langs kwam sloeg ze haar armen om me heen, zei dat het haar speet en er niet over wilde praten voor we er allebei klaar voor waren. Het betekende veel voor me dat ze zich meer zorgen maakte over of wij wel oké waren dan dat ze gelijk had in de ruzie. Toen wist ik dat ik een van de <i>good ones</i> had gevonden." <b>Cole</b>, 24.<br/><br/>4. "Ik wist het toen ik haar thuis afzette na onze eerste date. Cliché, maar waar. Ze zeggen altijd dat je het gewoon weet als je de juiste persoon ontmoet. En dat was het bij mij zeker: ik wist het gewoon." <b>Dillon</b>, 24.<br/><br/>5. "We maakten spontaan een road trip en eindigden in een gek hotelletje waar we eten uit machines aten voordat we ruim een dag later op onze echte bestemming aankwamen. Zij bleef lachen en het feit dat ze open stond voor avontuur, niet moeilijk deed toen het anders verliep en er het beste van probeerde te maken hebben me absoluut verliefd laten worden." <b>Josh</b>, 27.<br/><br/>6. "Ik wilde nooit settelen, dacht dat ik het type was dat de rest van zijn leven <i>casual</i> zou daten. Maar toen ontmoette ik een meisje dat me niet nodig had en me ook duidelijk maakte dat ze me niet nodig had. Ik heb nog nooit zo wanhopig een vrouw gewild en toen ik haar eenmaal had wilde ik haar nooit meer laten gaan." <b>Mark</b>, 30.<br/><br/>7. "Na de eerste keer dat we seks hadden, gaf ze me een high-five en zei: "Geef me tien minuten en dan moeten we dat nog eens doen." Dat was zo sexy en ik heb nooit meer van een vrouw gehouden." <b>Connor</b>, 25.</p>
      <related>
        <a href="https://www.glamour.nl/love/relatie/a22819043/signalen-gezonde-relatie/"/>
        <a href="https://www.glamour.nl/love/relatie/a22698642/red-je-relatie-met-charmante-ruziestoppers/"/>
        <a href="https://www.glamour.nl/love/relatie/a22698003/hoe-relaxte-mensen-reageren-relaxte-relatie/"/>
      </related>
    </article>
  </body>
</html>