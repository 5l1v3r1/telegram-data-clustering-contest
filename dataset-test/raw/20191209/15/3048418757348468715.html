<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/12/09/deel-coalitie-voelt-zich-overvallen-door-lachgasverbod/"/>
    <meta property="og:site_name" content="ThePostOnline"/>
    <meta property="article:published_time" content="2019-12-09T15:18:00+00:00"/>
    <meta property="og:title" content="Deel coalitie voelt zich overvallen door lachgasverbod"/>
    <meta property="og:description" content="'VVD en D66 wisten niet van maatregel staatssecretaris Paul Blokhuis (CU)'"/>
  </head>
  <body>
    <article>
      <h1>Deel coalitie voelt zich overvallen door lachgasverbod</h1>
      <h2>'VVD en D66 wisten niet van maatregel staatssecretaris Paul Blokhuis (CU)'</h2>
      <address><time datetime="2019-12-09T15:18:00+00:00">09 Dec 2019, 15:18</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De coalitiepartijen zijn verdeeld over de stappen die het kabinet neemt tegen lachgas. Staatssecretaris Paul Blokhuis (Volksgezondheid) wil het verbieden als roesmiddel. Bakkers en tandartsen kunnen het wel blijven gebruiken. VVD en D66 vinden de maatregelen te drastisch, CDA en ChristenUnie zijn tevreden. De liberale partijen in de coalitie zijn “verrast en enigszins overvallen” door de aankondiging van Blokhuis. Volgens ingewijden is dit besluit niet met de coalitiepartijen overlegd.</p>
      <h4>Lees ook – <a href="https://tpo.nl/2019/12/09/kabinet-verbiedt-lachgas/">Kabinet verbiedt lachgas</a></h4>
      <p>Er moet zorgvuldig naar gekeken worden ‘in plaats van overhaast beslissingen te nemen’, laat Sophie Hermans (VVD) weten. “Lachgas nu ineens onder de Opiumwet laten vallen voelt als met een kanon op een mug schieten. Daar los je én het gebruik van lachgas niet mee op en we zadelen mensen op met nieuwe problemen.”</p>
      <p>Ook bij D66 staan ze niet te juichen. “De neiging om dingen maar meteen te verbieden, daar hebben wij niet zoveel mee”, zegt Tweede Kamerlid Antje Diertens. “D66 kiest liever voor een realistische aanpak en niet voor die kramp.”</p>
      <p>De christelijke regeringspartijen hebben zich steeds sterk gemaakt voor een verbod op lachgas. Anne Kuik van de CDA-fractie is ‘blij’ met het voorstel. “De schadelijke gevolgen van recreatief gebruik van lachgas voor gezondheid, verkeersveiligheid en milieu zijn steeds vaker zichtbaar.” Dat vindt ook ChristenUnie-Kamerlid Carla Dik-Faber. Het gaat om ‘allesbehalve een onschuldig ballonnetje’, en een verbod is dan ook broodnodig.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>