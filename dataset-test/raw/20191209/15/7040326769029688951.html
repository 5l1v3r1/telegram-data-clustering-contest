<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/cumhurbaskani-erdogandan-natoya-afganistan-cagrisi-1408948"/>
    <meta property="og:site_name" content="Karar.com"/>
    <meta property="article:published_time" content="2019-12-09T15:01:00+00:00"/>
    <meta property="og:title" content="Cumhurbaşkanı Erdoğan'dan NATO'ya Afganistan çağrısı"/>
    <meta property="og:description" content="Cumhurbaşkanı Recep Tayyip Erdoğan, Asya'nın Kalbi İstanbul Konferansı'nda yaptığı konuşmada Afgansitan'dan Avrupa'ya, Türkiye ve İran üzerinden ciddi bir mülteci akını olduğunu belirterek, NATO'ya Afganistan'a destek olunması çağrısında bulunduklarını ifade etti."/>
  </head>
  <body>
    <article>
      <h1>Cumhurbaşkanı Erdoğan'dan NATO'ya Afganistan çağrısı</h1>
      <address>
        <time datetime="2019-12-09T15:01:00+00:00">09 Dec 2019, 15:01</time>
      </address>
      <p>
        <b>Cumhurbaşkanı Recep Tayyip Erdoğan, Asya'nın Kalbi İstanbul Konferansı'nda yaptığı konuşmada Afgansitan'dan Avrupa'ya, Türkiye ve İran üzerinden ciddi bir mülteci akını olduğunu belirterek, NATO'ya Afganistan'a destek olunması çağrısında bulunduklarını ifade etti.</b>
      </p>
      <p>Cumhurbaşkanı Erdoğan, Asya'nın Kalbi İstanbul Konferansı'nda yaptığı açıklamalarda Afganistan'a destek olunması gerektiğini belirtti.</p>
      <p>Erdoğan'ın konuşmasından satır başları şu şekilde:</p>
      <p>Bölgesel sorunların üstesinden ancak bölgesel sahiplenme ile gelinir. Asya'da bölgesel iş birliği ve dayanışma şarttır. Bugün onaylanacak bildiri işte bu arayışların meyvesidir. İnşa etmek zor yıkmak kolaydır.</p>
      <p>
        <b>NATO'YA 'AFGANİSTAN' ÇAĞRISI</b>
      </p>
      <p>Afganistan hassas bir süreçten geçiyor. Oraya yaptığımız yatırımları artırmamız gerekiyor. Uluslararası toplum olarak 18 yıldır yaptığımız yardımları artırmalıyız. Afganistan'ı ihmal etmek telafisi mümkün olmayan sonuçlar doğuracaktır. Afganistan'dan İran ve Türkiye üzerinden Avrupa'ya çok ciddi bir mülteci akını var. NATO müttefikleri olarak Afgan Savunma Kuvvetleri'ne katkı taahhüdümüzü geçen hafta Londra'da yineledik. NATO Zirvesi'nde NATO ülkelerini Afganistan'a verdikleri desteği sürdürmeye çağırdık. </p>
      <p>
        <b>AFGANİSTAN'DAKİ CUMHURBAŞKANLIĞI SEÇİMLERİ</b>
      </p>
      <p>Afganistan kardeş kavgasından çok çekmiş çok ağır bedeller ödemiş bir ülkedir, kardeş kavgasının kazanı yoktur. Afgan siyasetindeki etnik fay hatlarının giderek keskinleştiğini görüyor ve bundan da kaygı duyuyoruz. Cumhurbaşkanlığı seçiminin kazananı Afgan halkının iradesiyle belirlenecektir. Bu noktada seçim sürecinin meşruiyetine gölge düşmesin aksi taktirde Afgan halkının demokrasiye olan inancını kaybetmesi gibi bir netice ile karşı karşıya kalmamız kaçınılmazdır. </p>
      <p>
        <b>TERÖRLE MÜCADELE</b>
      </p>
      <p>Afgan makamlarının FETÖ ile mücadelede ülkemize verdikleri destekten teşekkür ederim. TMV Afganistan'da 12 okulu devraldı. Afgan dostlarımız arasında diyalog ve müzakere hususunda rekabete girdiğimiz takdirde zaman ve enerji kaybı yaşanması mukadderdir.</p>
      <p>Afganistan'da tesis edilecek kalıcı bir barışın terörlü mücadelemize büyük bir güç katacağı aşikardır. DEAŞ'ın Afganistan'da yeniden zemin kazanmasını üzüntüyle takip ediyoruz. Afgan güvenlik güçlerinin son haftalarda elde ettiği başarı memnuniyet vericidir. DEAŞ virüsünün Afganistan'a bulaşmasını engellemek elzemdir.</p>
      <related>
        <a href="https://www.karar.com/guncel-haberler/cumhurbaskani-erdogandan-arap-ulkelerine-tepki-1408740"/>
      </related>
      <related>
        <a href="https://www.karar.com/guncel-haberler/erdogan-istanbul-tahkim-mahkemesini-duyurdu-kurulus-prosedurunu-tamamladik-1407996"/>
      </related>
    </article>
  </body>
</html>