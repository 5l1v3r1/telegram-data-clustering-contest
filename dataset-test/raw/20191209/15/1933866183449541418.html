<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/sconcerti-ci-vogliono-le-scuse-della-squadra-penso-che-adl-voglia-gattuso-ora-e-un-grande-tecnico-a-giugno/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T15:21:10+00:00"/>
    <meta property="og:title" content="Sconcerti: “Ci vogliono le scuse della squadra! Penso che ADL voglia Gattuso ora e un grande tecnico a giugno”"/>
    <meta property="og:description" content="A Radio Marte, nel corso di Marte Sport Live è intervenuto Mario Sconcerti, giornalista “Eliminare le multe aiuterebbe i giocatori che quando sono toccati sui soldi reagiscono sempre male. Per accantonare il problema però, ci vorrebbero anche delle scuse da parte della squadra anche perchè è stato toccato il figlio di De Laurentiis. Penso che […]"/>
  </head>
  <body>
    <article>
      <h1>Sconcerti: “Ci vogliono le scuse della squadra! Penso che ADL voglia Gattuso ora e un grande tecnico a giugno”</h1>
      <address><time datetime="2019-12-09T15:21:10+00:00">09 Dec 2019, 15:21</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <p>A Radio Marte, nel corso di Marte Sport Live è intervenuto <b>Mario Sconcerti</b>, giornalista</p>
      <p>
        <i>“Eliminare le multe aiuterebbe i giocatori che quando sono toccati sui soldi reagiscono sempre male. <b>Per accantonare il problema però, ci vorrebbero anche delle scuse da parte della squadra</b> anche perchè è stato toccato il figlio di De Laurentiis. Penso che la scossa <b>possa arrivare dal <a href="https://www.spazionapoli.it/calciomercato-napoli/">mercato</a>, non sono sicuro ad esempio che Ibrahimovic stia andando al Milan</b> e il suo arrivo a Napoli ad esempio, potrebbe essere quella scossa che la società cerca.</i>
      </p>
      <p>
        <i>Comincia a diventare normale questo tipo di Napoli ed è la cosa più preoccupante. Insigne ad esempio passa dalla gara contro il Bologna in cui è stato il migliore in campo a quella di Udine in cui era inguardabile e credo stia diventando un fatto puramente tecnico.</i>
      </p>
      <p>
        <i><b>Napoli-Genk è una partita da cui si può ripartire, non può risolvere tutto, ma andare agli ottavi di finale e prendersi gli applausi può aiutare molto </b>il Napoli che non vince da 2 mesi. Credo che De Laurentiis vorrebbe <b>Gattuso da qui alla fine del campionato, per poi ricominciare la prossima stagione con un grande tecnico</b> e a queste condizioni immagino che Gattuso non voglia venire, ma preferisca un altro tipo di progetto, uno che punta su di lui”.</i>
      </p>
    </article>
  </body>
</html>