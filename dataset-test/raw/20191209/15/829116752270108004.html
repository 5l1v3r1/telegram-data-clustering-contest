<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-holtan-talatak-egy-ferfit-brnoban-egy-vegyszerekkel-tele-lakasban-a-kornyeket-evakualtak.html"/>
    <meta property="og:site_name" content="Origo"/>
    <meta property="article:published_time" content="2019-12-09T15:41:00+00:00"/>
    <meta property="og:title" content="Holtan találtak egy férfit Brnoban egy vegyszerekkel teli lakásban, a környéket evakuálták"/>
    <meta property="og:description" content="Azt még vizsgálják, hogy az áldozat mérgezés miatt halt-e meg."/>
  </head>
  <body>
    <article>
      <h1>Holtan találtak egy férfit Brnoban egy vegyszerekkel teli lakásban, a környéket evakuálták</h1>
      <address><time datetime="2019-12-09T15:41:00+00:00">09 Dec 2019, 15:41</time> by <a rel="author">Kassai József</a></address>
      <p>
        <b>Lezárták Brno belvárosát, miután egy kemikáliákkal teli lakásban egy férfi holttestére bukkanatak - számolt be a Cseh Távirati Iroda (CTK).</b>
      </p>
      <p>A cseh rendősréget a társasház lakói hívták ki azzal, hogy furcsa szagok terjengenek a lépcsőházban, az egyik szomszéd pedig azt mondta a kiérkező járőröknek, hogy már legalább egy hete nem látta a gyanús lakás tulajdonosát. A brnói rendőrök feltörték a bejárati ajtót, és miután behatoltak az ingatlanba, meglepődve látták, hogy az egész lakás tele van veszélyes vegyszerekkel. </p>
      <blockquote>A bejárati ajtó betörését követően a kollégák egy középkorú férfi holttestére bukkantak a nappaliban, és mivel az egész lakás tele volt veszélyes kemikáliákkal, elrendeltük a környék evakuálását</blockquote>
      <p>-  nyilatkozta a CTK-nak Bohumil Malásek a városi rendőrség szóvivője, aki hozzátette, hogy</p>
      <aside>hétfő délelőtt összesen 25 családnak kellett elhagynia az otthonát, a Samalová utcát lezárták a forgalom elől is.</aside>
      <figure>
        <img src="https://cdn.nwmgroups.hu/s/img/i/1910/20191009cseh-rendorseg-brnoban4.jpg?w=644&amp;h=361"/>
        <figcaption>A cseh rendőrök azt nem részletezték, hogy milyen vegyszerekkel volt tele az adott lakás(illusztráció).<cite>Forrás:Facebook/ Policie.cz</cite></figcaption>
      </figure>
      <p>A társasházat speciális védőruhában levő tűzszerészek lepték el, és a helyszínre érkezett egy speciális  mobil laborkocsi is.</p>
    </article>
  </body>
</html>