<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907183/van-de-beek-kort-over-real-transfer-nu-belangrijkere-dingen-om-over-te-praten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T15:55:00+00:00"/>
    <meta property="og:title" content="Van de Beek zit niet te wachten op Real Madrid-vragen: 'Totaal niet mee bezig'"/>
    <meta property="og:description" content="Donny van de Beek heeft op de persconferentie voor de Champions League-wedstrijd tegen Valencia laten weten niet bezig te zijn met een eventuele overstap naar Real Madrid. De middenvelder laat zich kort uit over de situatie, maar geeft aan met de wedstrijd bezig te zijn. &quot;Ik ben daar totaal niet mee bezig op dit moment. Er zijn nu veel belangrijkere dingen om over te praten&quot;, aldus Van de Beek. &quot;We weten dat Valencia hetzelfde type spel speelt als wij. Uit hebben we gewonnen en zagen we ook dat zij veel kwaliteiten hebben. We moeten vol gas voor een resultaat.&quot; Ten Hag komt met vervelend nieuws voor Ajax: Promes ontbreekt tegen Valencia"/>
  </head>
  <body>
    <article>
      <h1>Van de Beek zit niet te wachten op Real Madrid-vragen: 'Totaal niet mee bezig'</h1>
      <address>
        <time datetime="2019-12-09T15:55:00+00:00">09 Dec 2019, 15:55</time>
      </address>
      <p>
        <b>Donny van de Beek heeft op de persconferentie voor de Champions League-wedstrijd tegen Valencia laten weten niet bezig te zijn met een eventuele overstap naar Real Madrid.</b>
      </p>
      <p>De middenvelder laat zich kort uit over de situatie, maar geeft aan met de wedstrijd bezig te zijn. "Ik ben daar totaal niet mee bezig op dit moment. Er zijn nu veel belangrijkere dingen om over te praten", aldus Van de Beek. "We weten dat Valencia hetzelfde type spel speelt als wij. Uit hebben we gewonnen en zagen we ook dat zij veel kwaliteiten hebben. We moeten vol gas voor een resultaat."</p>
      <p>Ajax haalde al tien punten in de Champions League, maar is desondanks nog niet zeker van een plek in de knock-outfase. "We moeten ermee dealen", vervolgt Van de Beek. "Normaal ben je inderdaad wel geplaatst met zoveel punten. Dat is nu niet het geval. We zijn altijd een team dat voor de winst speelt, maar je moet in het achterhoofd houden met welke stand je geplaatst bent."</p>
      <p>Ajax won eerder dit seizoen op bezoek in Mestalla met 0-3. "Dat was natuurlijk een fantastische avond, om daar zo'n goed resultaat neer te zetten. We weten dat zij een hele goed ploeg hebben en het had daar net zo goed anders af kunnen lopen. Morgen zal het weer totaal anders zijn. We gaan met een goed plan het veld op", sluit Van de Beek af.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/907182/ten-hag-komt-met-vervelend-nieuws-voor-ajax-promes-ontbreekt-tegen-valencia.html?campname=highlighted-content&amp;camplink=onderaan"/>
      </related>
    </article>
  </body>
</html>