<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/lamando-s-teresa-conquista-2-punti-preziosi-a-chieti-e-vola-in-zona-play-off.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T15:42:11+00:00"/>
    <meta property="og:title" content="L’Amando S. Teresa conquista 2 punti preziosi a Chieti e vola in zona play-off"/>
    <meta property="og:description" content="PALLAVOLO SERIE B1/F"/>
  </head>
  <body>
    <article>
      <h1>L’Amando S. Teresa conquista 2 punti preziosi a Chieti e vola in zona play-off</h1>
      <address><time datetime="2019-12-09T15:42:11+00:00">09 Dec 2019, 15:42</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>PALLAVOLO SERIE B1/F</i>
      </p>
      <p>S. TERESA – La vittoria a Chieti dell’Amando Volley S. Teresa al tie-break si è rivelata preziosa. Le ragazze allenate da Antonio Jimenez, grazie ai due punti conquistati, volano in zona play off, facendo crescere l’entusiasmo tra i tifosi. Sempre più in alto il Cerignola (24), che ha espugnato il parquet del Castellana, vincendo per 3-1. Con lo stesso punteggio la vice capolista Agrigento (18) ha liquidato la pratica Orsogna (altra squadra di Chieti) tra le mura amiche. Alle spalle delle battostrada il S. Teresa, a quota 15. Che proprio sabato prossimo ospiterà al Palabucalo le agrigentine. Il big match è in programma alle 18.</p>
      <p>A Chieti, contro la Connetti.it priva delle due schiacciatrici titolari dopo l’infortunio dell’ultim’ora di Lestini che si è aggiunto a quello più lungo della Culiani, l’Amando ha sofferto, sfoderando una grande difesa. Ed ha vinto, anche se di misura, portando a casa due punti che valgono oro colato. Jomenez ha schierato Agostinetto in regia con Bertiglia nel ruolo di opposto, Albano e Mercieca al centro, Iannone e Marino schiacciatrici, Rinaldi libero.</p>
      <p><a href="http://connetti.it/">CONNETTI.IT</a> CH – FARMACIA SCHULTZE/VILLA ZUCCARO S. TERESA 2-3 (25-22, 25-18, 16-25, 22-25, 17-19.</p>
      <p><a href="http://connetti.it/">CONNETTI.IT</a> CH: Gotti 18, Ricchiuti, Maiezza, Torrese, Culiani, Di Tonto 7, Spadoni 9, D’Angelo 22, Galiero 9, Giroldi 3, Michelotto 1, Lestini, Rocchio all. Nibbio<br/>FARMACIA SCHULTZE/ VILLA ZUCCARO: Iannone 20, Rinaldi lib., Buttarini, Mercieca 7 , Albano 13, Agostinetto 5, De Luca , Ferrarini , Marino 15, Bertiglia 14. All. Jimenez<br/><br/>Arbitri: De Orchi, Di Tullio</p>
    </article>
  </body>
</html>