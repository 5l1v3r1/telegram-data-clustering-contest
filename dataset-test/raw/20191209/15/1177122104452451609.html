<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/explozie-puternica--cel-puin-4-maini-au-fost-avariate-dintre-care-una-aflata-in-micare-149413.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T15:38:00+00:00"/>
    <meta property="og:title" content="Explozie puternică. Cel puțin 4 mașini au fost avariate, dintre care una aflată în mișcare"/>
    <meta property="og:description" content="O explozie puternică a avut loc luni după-amiază la o fostă stație PECO din cartierul Țiglina 3, din Galați. Cel puțin patru mașini au fost avariate, dintre care una se afla în mișcare. Două persoane au suferit atacuri de panică."/>
  </head>
  <body>
    <article>
      <h6 class="kicker">galați</h6>
      <h1>Explozie puternică. Cel puțin 4 mașini au fost avariate, dintre care una aflată în mișcare</h1>
      <address>
        <time datetime="2019-12-09T15:38:00+00:00">09 Dec 2019, 15:38</time>
      </address>
      <p>
        <b>O explozie puternică a avut loc luni după-amiază la o fostă stație PECO din cartierul Țiglina 3, din Galați. Cel puțin patru mașini au fost avariate, dintre care una se afla în mișcare. Două persoane au suferit atacuri de panică.</b>
      </p>
      <figure>
        <img src="https://s.iw.ro/gateway/g/ZmlsZVNvdXJjZT1odHRwJTNBJTJGJTJG/c3RvcmFnZTA2dHJhbnNjb2Rlci5yY3Mt/cmRzLnJvJTJGc3RvcmFnZSUyRjIwMTkl/MkYxMiUyRjA5JTJGMTE0MTQ5OF8xMTQx/NDk4X2V4cGxvemllLWdhbGF0aS1zdGF0/aWUtcGVjby1kZXphZmVjdGF0YS5qcGcm/dz03ODAmaD00NDAmaGFzaD0zYTUzZDVi/Y2NlYmI1ZmM5ZGZiMDJjYjI1M2I2YzdiMQ==.thumb.jpg"/>
      </figure>
      <p>Actualizare 15:15. Purtătorul de cuvânt al ISU Galaţi, Eugen Chiriţă, a declarat că deflagraţia s-a produs la recipientele de depozitare ale fostei staţii PECO, aflate sub trotuar, şi care au mai rămas cu combustibil, deşi staţia fusese desfiinţată în urmă cu mai mulţi ani.</p>
      <p>În urma exploziei, patru maşini au fost avariate, dintre care una aflată în trafic.</p>
      <p>Două persoane au primit asistenţă medicală pentru atacuri de panică.</p>
      <p>Suflul exploziei a spart mai multe geamuri de la un hotel aflat în apropiere.</p>
      <p>Actualizare 14:45. ISU Galați a oferit primele informații oficiale cu privire la explozia din Galați, produsă în parcarea unui hotel. Lângă funcționează și o spălătorie auto.</p>
      <p>Deflagrația s-a produs în subteran și a fost urmată de un incendiu. Se pare că a avut loc din cauza unei acumulări de gaze.</p>
      <p>Nu au fost victime.</p>
      <p>Clădirea nu a fost afectată, dar explozia a avariat patru mașini aflate în parcare.</p>
      <p>În trecut, pe acest amplasament a funcționat o stație de benzină și se pare că incidentul a fost provocat de o acumulare de gaze de la fostul depozit subteran de carburanți.</p>
      <p>La fața locului intervin patru autospeciale ISU cu apă și spumă, iar traficul auto a fost restricționat din motive de securitate.</p>
    </article>
  </body>
</html>