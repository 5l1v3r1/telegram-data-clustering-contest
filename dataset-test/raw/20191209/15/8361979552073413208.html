<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/video-novi-obshuki-v-odeskiy-miskradi-novini-ukrajina-50058279.html"/>
    <meta property="og:site_name" content="НВ"/>
    <meta property="article:published_time" content="2019-12-09T15:10:00+00:00"/>
    <meta property="og:title" content="До мерії Одеси вдруге прийшли з обшуками"/>
    <meta property="og:description" content="У понеділок, 9 грудня, в приміщеннях Одеської міської ради пройшли нові обшуки, повідомляє Думська."/>
  </head>
  <body>
    <article>
      <h1>До мерії Одеси вдруге прийшли з обшуками</h1>
      <h2>У понеділок, 9 грудня, в приміщеннях Одеської міської ради пройшли нові обшуки, повідомляє Думська.</h2>
      <address>
        <time datetime="2019-12-09T15:10:00+00:00">09 Dec 2019, 15:10</time>
      </address>
      <p>За даними видання, співробітники СБУ та прокуратури повторно провели слідчі дії в кабінетах департаментів фінансів і комунальної власності, а також в архіві міськради.</p>
      <p>«Минулого разу, 22 листопада, слідство не змогло отримати всіх необхідних документів, тому виникла необхідність в нових обшуках», — повідомило виданню джерело в правоохоронних органах.</p>
      <p>Агентству <a href="https://interfax.com.ua/">Інтерфакс-Україна</a> в прес-центрі СБУ підтвердили виїмку документів в мерії Одеси в рамках розслідування справи про привласнення 100 млн гривень міського бюджету.</p>
      <p>Нагадаємо, що 22 листопада <a href="https://nv.ua/ukr/ukraine/events/sbu-prokomentuvala-obshuki-v-meriji-odesi-novini-ukrajini-50055166.html">СБУ провела обшуки в мерії Одеси</a>. За даними слідства, чиновники міськради в змові з комерційними структурами привласнили майже 100 млн гривень під час погашення кредитної заборгованості в банку.</p>
    </article>
  </body>
</html>