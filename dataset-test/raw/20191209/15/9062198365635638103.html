<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411811/sehid-sami-ebu-diyak-hakka-ugurlandi"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T15:06:00+00:00"/>
    <meta property="og:title" content="Şehid Sami Ebu Diyak Hakk’a uğurlandı"/>
    <meta property="og:description" content="Filistin Enformasyon Merkezi'nde yer alan habere göre Ürdün'ün başkenti Amman'da dün yüzlerce kişi siyonist terör şebekesinin işgal zindanlarında kasıtlı ihmal sonucu şehid olan esir Sami Ebu Diyak'ı Hakk'a uğurladı. "/>
  </head>
  <body>
    <article>
      <h1>Şehid Sami Ebu Diyak Hakk’a uğurlandı</h1>
      <h2>Esir Şehid Sami Ebu Diyak'ın cenazesi Ürdün'ün başkenti Amman'da kaldırıldı.</h2>
      <address>
        <time datetime="2019-12-09T15:06:00+00:00">09 Dec 2019, 15:06</time>
      </address>
      <p>Filistin Enformasyon Merkezi'nde yer alan habere göre Ürdün'ün başkenti Amman'da dün yüzlerce kişi siyonist terör şebekesinin işgal zindanlarında kasıtlı ihmal sonucu şehid olan esir Sami Ebu Diyak'ı Hakk'a uğurladı. </p>
      <p>Ürdün hükümeti Sami Ebu Diyak'ın cenazesini şehid olmasından on gün sonra işgal yönetimi yetkililerinden teslim almıştı.</p>
      <p>Aynı zamanda Ürdün vatandaşı olan Ebu Diyak'ın ailesi aslen Cenin'in güneyindeki Seyletu'z-Zahr beldesinden.</p>
      <p>Beş kardeşi olan Ebu Diyak'ın Samir Ebu Diyak adındaki kardeşi de ömür boyu hapis mahkumu olarak esaret altında. </p>
      <p>Sami Ebu Diyak, işgal zindanlarındaki birtakım kasıtlı uygulamalar nedeniyle kanser hastalığına yakalanmasından sonra yine kasıtlı ihmal sonucu işgal zindanlarında hayatını kaybetmişti. </p>
      <p>Sami Ebu Diyak, artık hayatta kalma ihtimalinin bulunmadığının kesinlik kazanmasından sonra son günlerini annesinin yanında geçirebilmesi için kendisinin ailesinin yanına gönderilmesini istemiş ancak işgal yönetimi bunu kabul etmemişti. </p>
      <p>Ebu Diyak'ın hayatını kaybetmesiyle birlikte işgal zindanlarında şehid olan Filistinli esirlerin sayısı 222'yi buldu. </p>
    </article>
  </body>
</html>