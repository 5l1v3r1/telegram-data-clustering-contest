<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/c815146934660.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T15:03:36+00:00"/>
    <meta property="og:title" content="تخصیص ۷۰ هزار میلیارد ریال برای شرکت های دانش بنیان/ وجود ۱۰ هزار شرکت دانش بنیان و استارت آپ در کشور"/>
    <meta property="og:description" content="رئیس کل بانک مرکزی با اشاره به اهمیت و روند رو به رشد شرکت های دانش بنیان و استارت آپی در اقتصادکشور گفت: امروز شخصاً از نزدیک شاهد فعالیت های این عزیزان بودم و به شبکه بانکی توصیه می کنم برای تقویت این بخش مهم اقتصادی، در دستیابی آنان به نتایج مطلوب برای اقتصاد کشور تلاش بیشتری بکنند."/>
  </head>
  <body>
    <article>
      <h6 class="kicker">همتی مطرح کرد:</h6>
      <h1>تخصیص ۷۰ هزار میلیارد ریال برای شرکت های دانش بنیان/ وجود ۱۰ هزار شرکت دانش بنیان و استارت آپ در کشور</h1>
      <address><time datetime="2019-12-09T15:03:36+00:00">09 Dec 2019, 15:03</time> by <a rel="author">ایلنا</a></address>
      <p>رئیس کل بانک مرکزی با اشاره به اهمیت و روند رو به رشد <a href="http://tnews.ir/tags/%d8%b4%d8%b1%da%a9%d8%aa-%d9%87%d8%a7%db%8c-%d8%af%d8%a7%d9%86%d8%b4-%d8%a8%d9%86%db%8c%d8%a7%d9%86">شرکت های دانش بنیان</a> و استارت آپی در اقتصادکشور گفت: امروز شخصاً از نزدیک شاهد فعالیت های این عزیزان بودم و به <a href="http://tnews.ir/tags/%d8%b4%d8%a8%da%a9%d9%87-%d8%a8%d8%a7%d9%86%da%a9%db%8c">شبکه بانکی</a> توصیه می کنم برای تقویت این بخش مهم اقتصادی، در دستیابی آنان به نتایج مطلوب برای اقتصاد کشور تلاش بیشتری بکنند. <br/>به گزارش ایلنا و به نقل از <a href="http://tnews.ir/tags/%d8%b1%d9%88%d8%a7%d8%a8%d8%b7-%d8%b9%d9%85%d9%88%d9%85%db%8c-%d8%a8%d8%a7%d9%86%da%a9-%d9%85%d8%b1%da%a9%d8%b2%db%8c">روابط عمومی بانک مرکزی</a>، دکتر عبدالناصر همتی ضمن حضور در کارخانه نوآوری آزادی از مجموعه های پارک علم و فناوری پردیس، از استارت آپ های مختلف در حوزه های تولید محتوا، بیمه و مالی، <a href="http://tnews.ir/tags/%d9%87%d9%88%d8%b4-%d9%85%d8%b5%d9%86%d9%88%d8%b9%db%8c">هوش مصنوعی</a>، معماری و گردشگری بازدید و در خصوص فعالیت های آنان عنوان کرد: این شرکت ها در حال حرکت به سمت و سویی هستند که در اقتصاد کشورمان سهم قابل توجهی را کسب کنند. از این رو باتوجه به تأکیدات مقام معظم رهبری و نیز پیگیری های دولت و معاونت علمی و فناوری ریاست جمهوری برای توسعه و حمایت از این شرکت ها، <a href="http://tnews.ir/tags/%d9%86%d8%b8%d8%a7%d9%85-%d8%a8%d8%a7%d9%86%da%a9%db%8c">نظام بانکی</a> نیز تلاش می کند که از شرکت های دانش بنیان و فعالیت های استارت آپ ها پشتیبانی کند. <br/>رئیس شورای پول واعتبار در ادامه یادآور شد: خوشبختانه در هشت ماه سال 98، میزان تسهیلاتی که به شرکت های دانش بنیان تعلق گرفته، در حدود 52 درصد رشد کرده و از ابتدای سال تاکنون نیز نزدیک به 70 هزار میلیارد ریال تسهیلات در اختیار این شرکت ها قرار گرفته است. <br/>عالی ترین مقام بانک مرکزی با اشاره به رشد قابل توجه فعالیت شرکت های دانش بنیان و استارت آپ ها، تصریح کرد: باتوجه به اینکه بالغ بر 10 هزار شرکت دانش بنیان و استارت آپ در کشور وجود دارند و در عین حال روند تولید محصولات در این شرکت ها سرعت گرفته است، این امر نشان می دهد در صورتی که حمایت هایمان را از این ...</p>
    </article>
  </body>
</html>