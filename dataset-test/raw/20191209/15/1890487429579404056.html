<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523132-ani-horsi-data-z-realne-ekonomiky-korunu-nerozhodily-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T15:54:15+00:00"/>
    <meta property="og:title" content="Ani horší data z reálné ekonomiky korunu nerozhodily (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Ani horší data z reálné ekonomiky korunu nerozhodily (Komentář)</h1>
      <address><time datetime="2019-12-09T15:54:15+00:00">09 Dec 2019, 15:54</time> by <a rel="author">Investiční bankovnictví</a></address>
      <p><b>Přes solidní objemy se <a href="https://www.kurzy.cz/koruna/">česká koruna</a> i na počátku nového týdne držela bez trendu v pásmu 25,52 až 25,55 <a href="https://www.kurzy.cz/kurzy-men/aktualni/CZK-EUR/">CZK/EUR</a>, tedy tam, kde se kurz pohyboval celý minulý týden. </b>Tuzemská měna tak byla na úvod týdne středoevropským králem, maďarský forint i polský zlotý dnes ztrácely. A ani domácí data by <a href="https://www.kurzy.cz/koruna/">koruně</a> příliš pomáhat neměla (podrobněji jsme je komentovali zde http://bit.ly/344oz43). Dnešní říjnové statistiky z <a href="https://www.kurzy.cz/makroekonomika/prumysl/">průmyslu</a>, stavebnictví i <a href="https://www.kurzy.cz/cnb/ekonomika/zahranicni-obchod/">zahraničního obchodu</a> rozhodně nenadchly. Naopak potvrdily, že tuzemská <a href="https://www.kurzy.cz/makroekonomika/">ekonomika</a> zpomaluje ve světle slabší globální poptávky a pokračující recese v německém <a href="https://www.kurzy.cz/makroekonomika/prumysl/">průmyslu</a>. I data listopadové statistiky z <a href="https://www.kurzy.cz/cnb/ekonomika/prace-a-mzdy/">trhu práce</a> potvrdily, že dna bylo dosaženo. Korunu mohou podporovat očekávání na zítřejší inflační data.</p>
      <p>Autor: Jan Vejmělek</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/483536-korunu-podporila-dobra-data-z-ceske-ekonomiky-komentar/"/>
        <a href="https://www.kurzy.cz/zpravy/401860-komentare-dobra-data-z-realne-ekonomiky-zastinila-nizka-inflace/"/>
        <a href="https://www.kurzy.cz/zpravy/167089-realna-data-z-americke-ekonomiky-zustavaji-neprizniva-predstihove-indikatory-naznacuji-blizici-se/"/>
        <a href="https://zpravy.kurzy.cz/267589-koruna-posiluje-navzdory-horsim-datum/"/>
        <a href="https://zpravy.kurzy.cz/81146-korunu-nerozhodil-ani-zahranicni-obchod-ani-zpravy-prichazejici-z-automobilky-huyndai/"/>
        <a href="https://www.kurzy.cz/zpravy/45906-korunu-vikendove-volby-nijak-nerozhodily/"/>
        <a href="https://www.kurzy.cz/zpravy/391640-necekane-nizka-inflace-korunu-nerozhodila/"/>
        <a href="https://www.kurzy.cz/zpravy/391447-realna-ekonomika-vstoupial-do-posledniho-ctvrtleti-solidne/"/>
        <a href="https://www.kurzy.cz/tema/5138177.html"/>
        <a href="https://www.kurzy.cz/zpravy/420001-od-trumpa-k-realne-ekonomice/"/>
        <a href="https://www.kurzy.cz/zpravy/488552-horsi-casy-pro-svetovou-ekonomiku/"/>
        <a href="https://www.kurzy.cz/zpravy/478234-do-evropske-realne-ekonomiky-bylo-investovano-405-miliard-eur-z-evropskych-strukturalnich-a/"/>
      </related>
    </article>
  </body>
</html>