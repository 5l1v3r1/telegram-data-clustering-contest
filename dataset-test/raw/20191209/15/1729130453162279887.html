<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.chietitoday.it/eventi/teatro/pesce-aprile-cesare-bocci-tiziana-foschi-ortona-atessa-12-13-dicembre-2019.html"/>
    <meta property="og:site_name" content="ChietiToday"/>
    <meta property="article:published_time" content="2019-12-09T15:07:00+00:00"/>
    <meta property="og:title" content="Cesare Bocci e Tiziana Foschi portano &quot;Pesce d'aprile&quot; a Ortona e Atessa"/>
    <meta property="og:description" content="Giovedì 12 al Teatro Tosti di Ortona e venerdì 13 al teatro Di Iorio di Atessa arriva lo spettacolo &quot;Pesce d'aprile&quot;, dall'omonimo romanzo autobiografico scritto da Daniela Spada e Cesare Bocci.. È il racconto di un grande amore che la malattia ha reso ancora più grande: un’esperienza di vita reale, toccante, intima e straordinaria di un uomo e di una donna che non si danno per vinti quando all’improvviso il destino sconvolge la loro vita."/>
  </head>
  <body>
    <article>
      <h1>Cesare Bocci e Tiziana Foschi portano "Pesce d'aprile" a Ortona e Atessa</h1>
      <address><time datetime="2019-12-09T15:07:00+00:00">09 Dec 2019, 15:07</time> by <a rel="author">Redazione</a></address>
      <ul>
        <li><b>Dove</b> <br/>Ortona</li>
        <li><b>Quando</b> <br/>Dal 12/12/2019 al 13/12/2019</li>
        <li><b>Prezzo</b> <br/>Da 6 a 31,90 euro</li>
      </ul>
      <p>Giovedì 12 al Teatro Tosti di Ortona e venerdì 13 al teatro Di Iorio di Atessa arriva lo spettacolo "Pesce d'aprile", dall'omonimo romanzo autobiografico scritto da Daniela Spada e Cesare Bocci.. È il racconto di un grande amore che la malattia ha reso ancora più grande: un’esperienza di vita reale, toccante, intima e straordinaria di un uomo e di una donna che non si danno per vinti quando all’improvviso il destino sconvolge la loro vita.</p>
      <p>Tiziana Foschi e Bocci, che cura anche la regia, portano in scena uno spettacolo vero, lucido, ironico e commovente, in cui i due protagonisti si mettono a nudo svelando le loro fragilità, raccontando come all’improvviso possano crollare le certezze e come si possa risalire dal baratro con caparbietà, incoscienza, tanto amore e voglia di vivere. In un’alternanza di situazioni dolorose, grottesche, a volte divertenti, si delinea l’immagine di una donna prigioniera di un corpo che non le obbedisce più e che lotta per riconquistare la propria vita, con il suo uomo che le è accanto sempre e comunque sorridente. Con ironia e disarmante lucidità prende corpo una testimonianza diretta che trasmette tanta forza, quella forza che spesso manca nel quotidiano. Un racconto al quale si assiste in un contrasto positivo di emozioni: con gli occhi lucidi e la risata che prorompe all’improvviso a volte amara, altre volte semplice, spontanea, liberatoria.</p>
    </article>
  </body>
</html>