<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/emergenza-a-centrocampo-sarri-costretto-a-inventare-rompe-i-comp-70090"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Emergenza a centrocampo: Sarri costretto a inventare, rompe i compromessi e fa sua la Juve"/>
    <meta property="og:description" content="Maurizio Sarri sfoglia la margherita, cerca la soluzione giusta, l’intuizione vincente per far fronte a un’emergenza che rischia di danneggiare la Juve. Fuori fino a marzo Sami Khedira, contro"/>
  </head>
  <body>
    <article>
      <h1>Emergenza a centrocampo: Sarri costretto a inventare, rompe i compromessi e fa sua la Juve</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author">AS</a></address>
      <p><b>Maurizio Sarri sfoglia la margherita, cerca la soluzione giusta, l’intuizione vincente per far fronte a un’emergenza che rischia di danneggiare la Juve</b>. Fuori fino a marzo Sami <b>Khedira</b>, contro la Lazio si è fermato anche <b>Bentancur</b>, che ne avrà per almeno 1-2 settimane. <b>Ramsey</b> ha un sovraccarico muscolare, lo stesso <b>Rabiot</b> non è al 100%. </p>
      <p><b>EMERGENZA -</b> In 5 giorni prima la Champions, con il Bayer Leverkusen, poi l’Udinese in campionato. Contro i tedeschi non ci sarà neanche Emre Can, non inserito nella lista Uefa. A disposizione, di ruolo, solo Pjanic e Matuidi, oltre il rientrante Rabiot. <b>E allora largo alla fantasia per il tecnico, che potrebbe riproporre da mezzala Juan Cuadrado, già schierato in quella posizione in alcune circostanze da Allegri</b>. E se non sarà il colombiano, in mediana potrebbe essere schierato Bernardeschi, con Dybala sulla trequarti. Contro l’Udinese invece non ci saranno Cuadrado e Pjanic, squalificati, e allora con disponibili solo Matuidi ed Emre Can servirà un’ulteriore rivoluzione. Incentrata sulla qualità.</p>
      <p><b>RIVOLUZIONE - Tutte queste assenze costringeranno Sarri a rompere i compromessi, a tirar via dal suo calcio frammenti tattici della Juve di Allegri. Largo alla qualità, spazio alla fantasia. Un rischio? Sicuramente, ma in una situazione del genere, in emergenza piena, non è possibile fare altrimenti.</b> E allora Bernardeschi e Cuadrado mezzali di inserimento, in attesa del ritorno di Ramsey, che il tecnico vede trequartista, ma in mediana ha già giocato. La Juve si scopre corta, e Sarri la fa sua. </p>
    </article>
  </body>
</html>