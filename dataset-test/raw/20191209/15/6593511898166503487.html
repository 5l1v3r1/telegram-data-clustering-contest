<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957726"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:17:00+00:00"/>
    <meta property="og:title" content="Турция въведе туристически данък за хотелски престой в страната"/>
    <meta property="og:description" content="Туристите в Турция ще плащат допълнителен данък от 2 % за настаняване в хотел в Турция. Разпоредбата е част от закона, подписан от президента, публикуван в официалния правителствен бюлетин Resmi"/>
  </head>
  <body>
    <article>
      <h1>Турция въведе туристически данък за хотелски престой в страната</h1>
      <address><time datetime="2019-12-09T15:17:00+00:00">09 Dec 2019, 15:17</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Туристите в Турция ще плащат допълнителен данък от 2 % за настаняване в хотел в Турция. Разпоредбата е част от закона, подписан от президента, публикуван в официалния правителствен бюлетин Resmi Gazete, предава ТАСС.</p>
      <p>Информационният портал Diken съобщава, че за първия етап – от 1 април до края на 2020 г., данъкът ще бъде в размер на 1 %. Хотелите ще трябва да го отразяват в сметките на клиентите, заедно с другите данъци. Президентът има правомощия чрез отделен указ да го намали наполовина или да го удвои, съобщава "<a href="http://focus-news.net/news/2019/12/09/2727735/tass-turisti-shte-plashtat-danak-za-hotelski-prestoy-v-turtsiya.html">Фокус</a>".</p>
      <p>Данъкът ще се прилага във всички помещения за настаняване, включително хотели, мотели, апартаменти, къщи за гости и къмпинги. Законът ще се прилага и в съоръженията в хотелите: увеселителни паркове, аквапаркове, ресторанти и други подобни. Освободени от данък са студентските общежития, пансиони и къщи за отдих за учащи се.</p>
    </article>
  </body>
</html>