<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727754/glavbolgarstroy-s-predstavitelen-ofis-v-bryuksel.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T15:38:00+00:00"/>
    <meta property="og:title" content="„Главболгарстрой“ с представителен офис в Брюксел"/>
    <meta property="og:description" content="Брюксел. Юбилейната 50-та годишнина на българската строителна компания &quot;Главболгарстрой&quot; постави началото на експанзията на компанията, която отвори представителен офис в Брюксел. Това далеч не е първият офис на „Главболгарстрой“ извън пределите на страната. В своя 50-годишен опит, компанията изпълнява проекти в различни държави от региона на Източна, Югоизточна и Западна Европа, Бл"/>
  </head>
  <body>
    <article>
      <h1>„Главболгарстрой“ с представителен офис в Брюксел</h1>
      <address><time datetime="2019-12-09T15:38:00+00:00">09 Dec 2019, 15:38</time> by <a rel="author">Агенция "Фокус"</a></address>
      <slideshow>
        <figure>
          <a href="http://images.focus-news.net/31cca9c64c7a62fa93e561b966ecb80c.jpg">
            <img src="http://images.focus-news.net/31cca9c64c7a62fa93e561b966ecb80c.jpg"/>
          </a>
          <figcaption>Снимка: "Главболгарстрой"</figcaption>
        </figure>
        <figure>
          <a href="http://images.focus-news.net/506114506d20a19b591e0bcb62a0f2d4.jpg">
            <img src="http://images.focus-news.net/506114506d20a19b591e0bcb62a0f2d4.jpg"/>
          </a>
          <figcaption>Снимка: "Главболгарстрой"</figcaption>
        </figure>
        <figcaption>Галерия</figcaption>
      </slideshow>
      <p><b><i>Брюксел. </i></b>Юбилейната 50-та годишнина на българската строителна компания "Главболгарстрой" постави началото на експанзията на компанията, която отвори представителен офис в Брюксел. Това далеч не е първият офис на „Главболгарстрой“ извън пределите на страната. В своя 50-годишен опит, компанията изпълнява проекти в различни държави от региона на Източна, Югоизточна и Западна Европа, Близкия Изток и Африка. Това съобщиха от пресцентъра на <b>дружеството</b>.<br/><br/>Мария Габриел, евродепутати, дипломати, висши чиновници и браншовици присъстваха на специалната церемония в столицата на Европа. <br/>“С тази стъпка искаме да допринесем за включването на компанията в дискусии, касаещи развитието на бранша и проследяването на прогреса по актуалните проблеми в сферата. Осъзнаваме приоритетите на Европа и искаме компанията ни да се движи на същата скорост и в същата посока“ , каза по време на церемонията Калин Пешов, член на Надзорния съвет на “Главболгарстрой Холдинг”. Той допълни, че освен за комуникация с по-широк кръг от заинтересовани страни, Холдингът ще разчита на новото си представителство и за достъп до идеи от европейската общност, модерни подходи и технологии в строителната индустрия.<br/><br/>„Вашият сектор играе важно роля, генерирайки растеж и давайки отговор на икономическите, социални, енергийни и климатични предизвикателства“, каза Мария Габриел, комисар за Иновации, научни изследвания, култура, образование и младеж , насърчавайки бизнеса да използват всики инстументи, които Комисията дава на разположение. <br/>Кьетил Тонинг, председател на Европейската федерация на строителната индустрия поздрави “Главболгарстрой” като основател на Българската строителна камара, член на Европейската федерация на строителната индустрия.<br/>„Компания, която има петдесетгодишна история, очевидно е била способна да посрещне много предизвикателства, и следователно се е научила да ги предвижда и постоянно да се адаптира, каза той.<br/><br/>Представителният офис на “Главболгарстрой” се намира в сърцето на европейския квартал на Брюксел, на бул. “Белиар” 40, на ръка разстояние от европейските институции. Откриването му съвпада със започването на новия петгодишен политически цикъл на европейските институции, с нов парламент, нова европейска комисия и нов председател на Съвета на ЕС.</p>
    </article>
  </body>
</html>