<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/igrzyska-olimpijskie/io-w-tokio-2020-rosja-wykluczona-z-rozgrywek-minister-sportu-odpowiada/vkn20wv"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T15:13:22+00:00"/>
    <meta property="og:title" content="Kołobkow: Za wcześnie, aby mówić o sankcjach"/>
    <meta property="og:description" content="Pawieł Kołobkow ustosunkował się do decyzji WADA, zgodnie z którą reprezentacja Rosji nie będzie mogła w najbliższym czasie brać udziału w największych sportowych imprezach globu."/>
  </head>
  <body>
    <article>
      <h1>Kołobkow: Za wcześnie, aby mówić o sankcjach</h1>
      <address>
        <time datetime="2019-12-09T15:13:22+00:00">09 Dec 2019, 15:13</time>
      </address>
      <p>
        <b>
          <b>Pawieł Kołobkow ustosunkował się do decyzji WADA, zgodnie z którą reprezentacja Rosji nie będzie mogła w najbliższym czasie brać udziału w największych sportowych imprezach globu.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na sportowca roku i walcz o główną nagrodę, nowe BMW serii 3 &gt;&gt;</a>
      </p>
      <p>Według Kołobkowa jest za wcześnie, aby mówić o sankcjach wobec rosyjskiego sportu. - Rosyjska Agencja Antydopingowa (RUSADA) ma 21 dni na przygotowanie odpowiedzi - zgodzić się z decyzją lub się nie zgodzić. Jeśli się nie zgodzi, Światowa Agencja Antydopingowa (WADA) wyśle pozew do Sądu Arbitrażowego ds. Sportu (CAS), który w krótkim czasie, rozważy wszystkie dowody od zera. Będzie to obiektywny proces, w którym wszyscy świadkowie zostaną wysłuchani. Więc jest za wcześnie, aby mówić o sankcjach - powiedział rosyjski minister.</p>
      <p>Kołobkow twierdzi, że WADA nie zapytała jak teraz Rosja walczy z dopingiem. - Nie było żadnych pytań dotyczących naszej pracy i walki z dopingiem. Rocznie pobiera się około 9 000 próbek, WADA nie miała żadnych pytań dotyczących naszej pracy ze sportowcami. Być może będą dodatkowe testy. Wszyscy są testowani, a przyszli uczestnicy imprez sportowych poddawani są nie mniejszej kontroli. Liczba pozytywnych próbek odpowiada innym krajom - dodał Kołobkow.</p>
      <related>
        <a href="http://onet.tv/s/przegladsportowy/maciej-kazieczko-widok-mojego-rywala-po-walce-byl-ciezki/0s7q2t"/>
      </related>
      <p>Dał też do zrozumienia, że Rosjanie mogą czuć się pokrzywdzeni przez WADA. - Uważam, że udzielono odpowiedzi na wszystkie pytania i niejasności. Ta sama baza danych, którą przedstawiła WADA została poddana badaniu. Nie przedstawiono nam raportów technicznych, pojawiły się na stronie internetowej WADA, ale tylko w piątek rano. Nasi eksperci składali wyjaśnienia, ale nie zostały one wysłuchane - powiedział.</p>
      <p>Przypomnijmy, że decyzją WADA rosyjscy sportowcy nie będą mogli startować po swoją flagą na igrzyskach olimpijskich i mistrzostwach świata. Zakaz potrwa cztery lata i jest spowodowany wieloma nadużyciami rosyjskich sportowców na polu dopingowym. Światowa Agencja Antydopingowa dopuści start Rosjan pod flagą olimpijską, ale tylko w przypadku, gdy udowodnią, że są „czyści”.</p>
    </article>
  </body>
</html>