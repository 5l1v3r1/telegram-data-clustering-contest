<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/athlitika/article/omprantobits-to-nba-leitourgei-san-mafia"/>
    <meta property="og:site_name" content="The TOC"/>
    <meta property="article:published_time" content="2019-12-09T15:28:26+00:00"/>
    <meta property="og:title" content="Ομπράντοβιτς: Το ΝΒΑ λειτουργεί σαν μαφία"/>
    <meta property="og:description" content="Έξω από τα δόντια τα είπε ο Ζέλικο Ομπράντοβιτς μιλώντας στην ιστοσελίδα «Sportando»"/>
  </head>
  <body>
    <article>
      <h1>Ομπράντοβιτς: Το ΝΒΑ λειτουργεί σαν μαφία</h1>
      <h2>Έξω από τα δόντια τα είπε ο Ζέλικο Ομπράντοβιτς μιλώντας στην ιστοσελίδα «Sportando»</h2>
      <address>
        <time datetime="2019-12-09T15:28:26+00:00">09 Dec 2019, 15:28</time>
      </address>
      <p>Έξω από τα δόντια τα είπε ο Ζέλικο Ομπράντοβιτς μιλώντας στην ιστοσελίδα «Sportando». Ιδιαίτερη αίσθηση προκάλεσε η άποψή του για το ΝΒΑ: </p>
      <p>"Το ΝΒΑ είναι μαφία και δεν δίνει στους προπονητές από την Ευρώπη τη δυνατότητα να δουλέψουν εκεί. Δεν υπάρχει ούτε ένας Ευρωπαίος προπονητής και κανένας δεν λέει τίποτα γι’ αυτό. Εγώ μπορώ να το πω, γιατί δεν με ενδιαφέρει. Έχω πολλούς φίλους προπονητές στο ΝΒΑ, βρισκόμαστε το καλοκαίρι και κάποιοι έρχονται να δουν τις προπονήσεις μου" ανέφερε και πρόσθεσε: </p>
      <p>"Το ΝΒΑ είναι το κορυφαίο πρωτάθλημα στον κόσμο, αλλά υπάρχουν πολλοί Ευρωπαίοι προπονητές που σίγουρα θα μπορούσαν να δουλέψουν εκεί. Εγώ αυτή τη στιγμή έχω αφοσιωθεί στην Ευρώπη και δεν σκέφτομαι το ΝΒΑ. Πιστεύω πως είναι η καλύτερη λίγκα στον κόσμο από άποψη οργάνωσης, αλλά δεν υπάρχει σύγκριση σε οικονομικό επίπεδο". </p>
      <p>Φωτογραφία: Ευρωκίνηση </p>
    </article>
  </body>
</html>