<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/12/09/i-figli-della-frettolosa-sul-palco-una-riflessione-sul-tema-della-7-962738.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T15:23:32+00:00"/>
    <meta property="og:title" content="&quot;I figli della frettolosa&quot;, sul palco una riflessione sul tema della diversità"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">teatro</h6>
      <h1>"I figli della frettolosa", sul palco una riflessione sul tema della diversità</h1>
      <h2>Nella produzione, in scena a Cagliari e Nuoro, un approfondimento sul tema della cecità</h2>
      <address>
        <time datetime="2019-12-09T15:23:32+00:00">09 Dec 2019, 15:23</time>
      </address>
      <p>Una nuova produzione che, partendo da piccole storie realmente vissute, affronta il tema della diversità.</p>
      <p>E un racconto che è metafora di una condizione esistenziale che oggi, sempre più, sembra somigliare alla condizione esistenziale di un cieco, caratterizzata da precarietà, instabilità, e assenza di prospettiva.</p>
      <p>È in scena al Teatro Massimo di Cagliari (fino al 15 dicembre) e poi all’Eliseo di Nuoro (il 18 e il 19 dicembre) "I figli della frettolosa", spettacolo per testo e regia di Gianfranco Berardi e Gabriella Casolari e con Ludovico D’Agostino, Francesco Civile, Marta Proietti Orzella, Vanessa Megan Perseu, Francesca Cadoni, Fabio Garau, Francesca Marrosu, Daniela Romano e Andrea Spiga.</p>
      <p>L’idea nasce da proprio da Gianfranco Berardi, attore e autore non vedente, e da Gabriella Casolari, attrice e autrice, che utilizzano il tema della cecità e della mancanza come perno della propria poetica.</p>
      <p>Nello spettacolo - una produzione Teatro dell'Elfo, Fondazione Luzzati - Teatro della Tosse e Sardegna Teatro – una riflessione, non senza un pizzico d'ironia, sul tema della disabilità anche grazie alla presenza in scena di attori non vedenti.</p>
      <p>(Unioneonline/v.l.)</p>
    </article>
  </body>
</html>