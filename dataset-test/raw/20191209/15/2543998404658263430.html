<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/173986/jugovic-tajkun-djilas-kupio-dveri"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T15:29:00+00:00"/>
    <meta property="og:title" content="Jugović: Tajkun Đilas je kupio DS i Dveri"/>
    <meta property="og:description" content="Povodom informacija koje ukazuju na to da je Dragan Đilas vlasnik Demokratske stranke, Bratislav Jugović, član glavnog odbora SNS-a, oglasio se saopštenjem u kojem ukazuje na to da je Đilas pored DS kupio i Dveri."/>
  </head>
  <body>
    <article>
      <h1>Jugović: Tajkun Đilas je kupio DS i Dveri</h1>
      <h2>Povodom informacija koje ukazuju na to da je Dragan Đilas vlasnik Demokratske stranke, Bratislav Jugović, član glavnog odbora SNS-a, oglasio se saopštenjem u kojem ukazuje na to da je Đilas pored DS kupio i Dveri.</h2>
      <address><time datetime="2019-12-09T15:29:00+00:00">09 Dec 2019, 15:29</time> by <a rel="author">Republika</a></address>
      <p>Saopštenje Bratislava Jugovića prenosimo u celosti:</p>
      <p>"Dragan Đilas jeste većinski vlasnik DS, ali još uvek nije apsolutni vlasnik stranke koju su svojevremeno obnovili Zoran Đinđić i Dragoljub Mićunović.</p>
      <p>Ali je zato Dragan Đilas danas apsolutni vlasnik Dveri, a Boško Obradović njegov terijer. Činjenica je da Obradović nema nikakav ugovor s narodom, ali zato ima kupoprodajni ugovor sa tajkunom Draganom Đilasom.</p>
      <p>Hteo je Boško Obradović da proda i svoje birače, ali nije uspeo. Nekadašnji birači Dveri nisu na prodaju, kao što Boško Obradović jeste. Možda nekadašnji birači Dveri jesu protiv Vučića, ali nisu protiv Srbije, kao što Boško Obradović jeste. Nekadašnji birači Dveri ulaze u brak iz ljubavi, a Boško Obradović isključivo iz interesa.</p>
      <p>Tajkun Đilas je naučio da kupuje maglu veoma jeftino i da je prodaje veoma skupo. I možda je tajkun Đilas kupio Obradovića veoma jeftino, ali je dolaskom Vučića na vlast trgovina maglom postala potpuno neisplativ posao u Srbiji.</p>
      <figure>
        <img src="https://www.republika.rs/data/images/2019-08-28/113077_tan2019-8-28-171351801-4_f.jpg?1575901725"/>
        <figcaption>Dragan Đilas<cite>Tanjug/D. GOLL</cite></figcaption>
      </figure>
      <p>Upravo tu i leži motiv upornih pokušaja Boška Obradovića da kriminalizuje ministra Nebojšu Stefanovića. Potrebno je oslabiti Vučićevog najbližeg saradnika, potrebno je oslabiti poverenje građana u sve bezbednosne snage u Srbiji, kako bi naša zemlja ponovo postala država u kojoj je moguće bogatiti se kao prodavac magle i to preko grbače naroda.</p>
      <p>Časna opozicija danas duguje zahvalnost Nebojši Stefanoviću i zato što je, po nalogu predsednika Vučića, zadužen da unapredi izborne uslove ovakve kakvi su do sada bili, a koji su ni manje ni više nego skrojeni po meri tajkuna Dragana Đilasa i baš u vreme kada je on bio apsolutni gospodar medijskog prostora u Srbiji.</p>
      <p>Opozicija će sada imati najbolje uslove od uvođenja višestranačkog sistema u Srbiji, a Dragan Đilas će imati najbolje uslove da dokaže poreklo svoje nepristojno velike imovine." - napisao je u saopštenju Bratislav Jugović.</p>
      <related>
        <h4>Pročitajte još:</h4>
        <a href="http://republika.rs/vesti/srbija/173977/Jovanov-DJilas-umobolna-fukara"/>
        <a href="http://republika.rs/vesti/tema-dana/173860/DJilas-trazi-ime-kojim-SzS-izbore-Kesic-ili-Majic-megdan-Vucicu"/>
        <a href="http://republika.rs/vesti/srbija/173804/Mrznja-predsedniku-nije-slucajna"/>
        <a href="http://republika.rs/vesti/srbija/173697/uric-bez-pardona-opleo-lideru-SZS-Gradjani-nece-dozvoliti-DJilasu-opet-rusi-Srbiji"/>
        <a href="http://republika.rs/vesti/srbija/173350/Vucic-pre-poginuti-nego-dozvoliti-DJilas-vlada-bez-izbora"/>
      </related>
    </article>
  </body>
</html>