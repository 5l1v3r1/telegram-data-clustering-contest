<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/procuror-si-medic-acuzati-ca-au-luat-ilegal-organele-unui-bodyguard-aflat-in-moarte-cerebrala_500925.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T15:02:51+00:00"/>
    <meta property="og:title" content="Procuror şi medic, acuzaţi că au luat ilegal organele unui bodyguard aflat în moarte cerebrală"/>
    <meta property="og:description" content="Caz uluitor &amp;icirc;n instanță! Un procuror și un medic acuzați de DNA că au luat ilegal organele unui bodyguard aflat &amp;icirc;n moarte cerebrală, chemați sa dea explicații! Inițial, judecătorii i-au achitat, după ce medicul și procurorul a"/>
  </head>
  <body>
    <article>
      <h1>Procuror şi medic, acuzaţi că au luat ilegal organele unui bodyguard aflat în moarte cerebrală</h1>
      <address><time datetime="2019-12-09T15:02:51+00:00">09 Dec 2019, 15:02</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Caz uluitor în instanță! Un procuror și un medic acuzați de DNA că au luat ilegal organele unui bodyguard aflat în moarte cerebrală, chemați sa dea explicații! Inițial, judecătorii i-au achitat, după ce medicul și procurorul au invocat faptul că au vrut să salveze pacienți aflați pe lista de așteptare la transplant.</p>
      <p>ÎCCJ rămăsese în pronunțare și, pe 4 decembrie, urma să dea sentința definitivă în dosarul în care Vasile Constantin Popa, prim procuror în Oradea, și Gabriel Mihalache, șeful medicilor legiști din Bihor, au fost achitați în primă instanță. Înalta Curte a amânat însă sentința și a anunțat că repune cauza pe rol înainte de a da verdictul.  Termenul fixat de ÎCCJ este 9 ianuarie 2020, scrie libertatea.ro.</p>
      <p>Un procuror și un medic legist au fost acuzaţi că magistratul a intervenit în 2014 pentru ca organelele bodyguardului Ozsvath Oszkar Levente Sandor din Marghita, aflat în moarte cerebrală după ce fusese bătut de opt interlopi, să fie prelevate, deși o anchetă penală era în curs. Legea interzice prelevările dacă pot afecta autopsia și, în consecință, aflarea adevărului.</p>
      <p>Discuțiile înregistrate de procurori arătau o presiune imensă din sistemul sanitar, inclusiv șefi de la București intervenind pentru ca prelevarea să aibă totuși loc, ceea ce s-a întâmplat, după ce s-a implicat și procurorul șef din Bihor.</p>
      <p>Explicația tuturor celor implicați, dată inclusiv în fața judecătorilor, a fost aceea că au acționat în folosul celor de pe lista de transplant.</p>
      <p>În prima instanță, inculpații au fost achitați. Doi dintre pacienții la care au ajuns organele lui Ozsvath Oszkar Levente Sandor erau pe listele de transplant de trei săptămâni.</p>
    </article>
  </body>
</html>