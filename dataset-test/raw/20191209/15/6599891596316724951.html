<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/12/09/adalet-bakanligi-sozculugu-kuruldu"/>
    <meta property="og:site_name" content="A Haber"/>
    <meta property="article:published_time" content="2019-12-09T15:35:32+00:00"/>
    <meta property="og:title" content="Adalet Bakanlığı Sözcülüğü kuruldu!"/>
    <meta property="og:description" content="Adalet Bakanlığı, kamuoyunun doğru ve sağlıklı bilgilendirilmesi amacıyla Bakanlık Sözcülüğü müessesesi kurdu. Sözcülüğe, Strateji Geliştirme Başkanı Ertuğrul Çekin getirildi."/>
  </head>
  <body>
    <article>
      <h1>Adalet Bakanlığı Sözcülüğü kuruldu!</h1>
      <address>
        <time datetime="2019-12-09T15:35:32+00:00">09 Dec 2019, 15:35</time>
      </address>
      <p>
        <b><a href="https://www.ahaber.com.tr/index/adalet-bakanligi">Adalet Bakanlığı</a>, kamuoyunun doğru ve sağlıklı bilgilendirilmesi amacıyla Bakanlık Sözcülüğü müessesesi kurdu. Sözcülüğe, Strateji Geliştirme Başkanı <a href="https://www.ahaber.com.tr/index/ertugrul-cekin">Ertuğrul Çekin</a> getirildi.</b>
      </p>
      <p>Yapılan açıklamaya göre, <a href="https://www.ahaber.com.tr/index/adalet-bakanligi">Adalet Bakanlığı</a> bünyesinde, yürütülen faaliyetlerle ilgili kamuoyunun doğru, sağlıklı ve gecikmeksizin bilgilendirilmesi amacıyla Bakanlık Sözcülüğü müessesesi oluşturuldu.</p>
      <p>Bu göreve getirilen Strateji Geliştirme Başkanı <a href="https://www.ahaber.com.tr/index/ertugrul-cekin">Ertuğrul Çekin</a>, Bakanlığın çalışmaları hakkında, düzenli olarak yazılı ve sözlü açıklamalar yapacak.</p>
      <figure>
        <img src="https://iaahbr.tmgrup.com.tr/564231/0/0/0/0/800/549?u=https://iahbr.tmgrup.com.tr/2019/12/09/adalet-bakanligi-sozculugu-kuruldu-1575905689224.jpeg&amp;mw=700"/>
      </figure>
      <p>Adalet Bakanlığı Strateji Geliştirme Başkanlığı görevini 2017 yılından bu yana yürüten Ertuğrul Çekin, Ankara Üniversitesi Hukuk Fakültesinden mezun oldu.</p>
      <p>İdari Yargı Hakimi olarak mesleğe başlayan Çekin, sırasıyla Ankara İdare Mahkemesi, Danıştay, Adalet Bakanlığı, Hakimler ve Savcılar Kurulunda görev yaptı.</p>
    </article>
  </body>
</html>