<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/12/09/Ett%C3%A5ring-i-Troms%C3%B8-tragedien-utenfor-livsfare-20577935.ece"/>
    <meta property="og:site_name" content="adressa.no"/>
    <meta property="article:published_time" content="2019-12-09T15:01:09+00:00"/>
    <meta property="og:title" content="Ettåring i Tromsø-tragedien utenfor livsfare"/>
    <meta property="og:description" content="Ettåringen, som ble funnet livløs i vannet i Tromsø sammen med moren og to søstre, er utenfor livsfare. Hun får fremdeles behandling på Rikshospitalet."/>
  </head>
  <body>
    <article>
      <h1>Ettåring i Tromsø-tragedien utenfor livsfare</h1>
      <address><time datetime="2019-12-09T15:01:09+00:00">09 Dec 2019, 15:01</time> by <a rel="author">NTB</a></address>
      <p>Ettåringen, som ble funnet livløs i vannet i Tromsø sammen med moren og to søstre, er utenfor livsfare. Hun får fremdeles behandling på Rikshospitalet.</p>
      <aside><a href="https://www.adressa.no/nyheter/innenriks/2019/12/09/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/12/09/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/12/09/javascript:void(0);">Del denne artikkelen på e-post</a></aside>
      <p>Tilstanden til den yngste av de tre jentene er uavklart, men stabil og hun er utenfor umiddelbar livsfare, opplyser Troms politidistrikt.</p>
      <p>Tidligere mandag ble det klart at kvinnen som døde etter at hun og hennes tre døtre ble funnet livløse i vannet i Tromsø 2. desember, døde av drukning og alvorlig nedkjøling. Det viser den foreløpige obduksjonsrapporten.</p>
      <p>De tre jentene på sju, fire og halvannet år og deres mor i 20-årene ble funnet livløse i sjøen ved Fagereng på Tromsøya. Moren og jentene på sju og fire år er døde, mens den tredje jenta fortsatt er innlagt på Rikshospitalet. Den døde moren er siktet for drap og drapsforsøk.</p>
      <p>Fireåringen som døde torsdag 5. desember, døde også av en kombinasjon av drukning og alvorlig nedkjøling, viser den foreløpige obduksjonsrapporten. Det samme gjelder den sju år gamle jenta som døde mandag i forrige uke.</p>
    </article>
  </body>
</html>