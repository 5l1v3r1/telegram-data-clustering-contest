<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/kamaliya_vviyshla_do_knigi_rekordiv_ukrayini_yake_zvannya_prisudili_spivachtsi_n1245995"/>
    <meta property="og:site_name" content="24 Канал"/>
    <meta property="article:published_time" content="2019-12-09T15:00:00+00:00"/>
    <meta property="og:title" content="Камалія ввійшла до Книги рекордів України: яке звання присудили співачці"/>
    <meta property="og:description" content="Заслужена артистка України додала до своїх численних титулів ще одне звання. Її назвали єдиною українською співачкою, яка ввійшла до світового музичного рейтингу, посівши у чартах перші місця . Її також слухають більш ніж у 100 країн світу. Своїми досягненнями в музичній індустрії дружина мільйонера поділилася на сторінках соціальних мереж."/>
  </head>
  <body>
    <article>
      <h1>Камалія ввійшла до Книги рекордів України: яке звання присудили співачці</h1>
      <address><time datetime="2019-12-09T15:00:00+00:00">09 Dec 2019, 15:00</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Заслужена артистка України додала до своїх численних титулів ще одне звання. Її назвали єдиною українською співачкою, яка ввійшла до світового музичного рейтингу, посівши у чартах перші місця . Її також слухають більш ніж у 100 країн світу. Своїми досягненнями в музичній індустрії дружина мільйонера поділилася на сторінках соціальних мереж.</b>
      </p>
      <p>Камалія з самого дитинства усвідомила, що її покликання – музика. Вона співала в дитячому хорі, вчилася грі на скрипці та оперному співу. Перемога на молодіжному фестивалі "Червона рута" у віці 16 років знаменувала початок професійної кар'єри. Її англомовні хіти виборювали призові місця в закордонних хіт-парадах. </p>
      <blockquote>Читайте також:<a href="https://24tv.ua/lifestyle/ya_trishki_boyusya__kamaliya_poyasnila_chomu_vdruge_ne_hoche_zigrati_vesillya_z_kohanim_n1235200"> Я трішки боюся, – Камалія пояснила, чому вдруге не хоче зіграти весілля з коханим</a></blockquote>
      <p>За значні досягнення у музичній індустрії Камалію внесли до Книги рекордів України. Їй присвоїли звання "Єдина співачка в Україні, яка ввійшла до світового музичного рейтингу, посівши у чартах перші місця".</p>
      <p>Титулована красуня відверто зізналася, що здивована такій нагороді. Вона вважала, що в Україні про її світові досягнення знають мало. </p>
      <aside>Дякую команді Книги рекордів, що визнали мої досягнення і доносите це українському слухачу! Дійсно, ми багато працюємо і дуже стараємося,<cite>– висловила вдячність зірка. </cite></aside>
      <figure>
        <embed-post data-src="https://www.instagram.com/p/B5xzcekHawV" data-service="Instagram"/>
      </figure>
      <p><b>Що відомо про досягнення Камалії? </b>Справжнє ім'я співачки Наталія Захур. Вона має дві освіти за спеціальністю естрадний вокал та акторська майстерність і режисура. Камаліє є автором власних пісень, постановником виступів та засновницею шоу-центру "Камалія", який займається продюсуванням та проведення концертів багатьох артистів. Її сингл і кліп "Rising Up" з дебютного англомовного альбому "Kamaliya" посів шосте місце у британських денс-хітпарадах. Вона нагороджена двома золотими дисками в Австрії за свої пісні "I'm alive" та "Timeless". Англомовні треки Камалії підкорили слухачів Європи та світу. </p>
    </article>
  </body>
</html>