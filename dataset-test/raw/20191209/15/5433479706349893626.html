<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ch10.co.il/news/555604/"/>
    <meta property="og:site_name" content="חרדים10"/>
    <meta property="article:published_time" content="2019-12-09T15:47:00+00:00"/>
    <meta property="og:title" content="מפלגות הציונות הדתית בוחנות פריימריז: יהיה איחוד ורשימה אחת?"/>
    <meta property="og:description" content="בישיבת צוותי המו&quot;מ הוחלט לבחון במקביל את מיזוג המפלגות והמנגנונים לצד בחינת הדרך הנכונה לקביעת הרשימה לבחירות • סמוטריץ': &quot;האתגר שלי הוא לוודא שרסיסי המפלגות שקיימות היום: האיחוד לאומי, הבית היהודי ועוצמה יהודית ירוצו במפלגה אחת&quot;"/>
  </head>
  <body>
    <article>
      <h1>מפלגות הציונות הדתית בוחנות פריימריז: יהיה איחוד ורשימה אחת?</h1>
      <address><time datetime="2019-12-09T15:47:00+00:00">09 Dec 2019, 15:47</time> by <a rel="author">אריה ריבקינד</a></address>
      <p>
        <b>בישיבת צוותי המו"מ הוחלט לבחון במקביל את מיזוג המפלגות והמנגנונים לצד בחינת הדרך הנכונה לקביעת הרשימה לבחירות • סמוטריץ': "האתגר שלי הוא לוודא שרסיסי המפלגות שקיימות היום: האיחוד לאומי, הבית היהודי ועוצמה יהודית ירוצו במפלגה אחת"</b>
      </p>
      <p>בישיבה שנערכה היום (שני) בין צוותי המו”מ של הבית היהודי והאיחוד הלאומי הוחלט לפעול בשני מישורים מקבילים – לקראת איחוד בין המפלגות.</p>
      <p>המישור הראשון – “בדיקה מיידית, מקצועית ומשפטית, של מיזוג מפלגות מלא, הן מבחינה מנגנונית, והן מבחינת קביעת המוסדות של המפלגה המשותפת”.</p>
      <p>המישור השני –  “בחינת הדרך הנכונה ביותר לבחירת רשימה אחת, מגוונת ומתאימה לציונות הדתית כולה, כולל הכנת פלטפורמה לקיום פריימריס במידת הצורך”.</p>
      <p>מוקדם יותר היום התייחס יו”ר האיחוד הלאומי, השר בצלאל סמוטריץ’ לאפשרות של איחוד, והבהיר כי יש צורך לבצע הפעם את המהלך באופן שונה.</p>
      <p>בראיון לרדיו 103FM – אמר השר: “האתגר שלי הוא לוודא שרסיסי המפלגות שקיימות היום: האיחוד לאומי, הבית היהודי ועוצמה יהודית ירוצו במפלגה אחת. לא רק בפלטפורמה טכנית אלא שיקום משהו באווירה טובה ובמשחק הגון.</p>
      <p>“אני חושב שזה משהו שהציבור יאהב ויתחבר אליו יותר. כך תהיה מפלגת ימין בראשות נתניהו, מפלגת ימין אחר לא בראשות נתניהו ומפלגה ציונית דתית” .</p>
      <p> </p>
      <related>
        <h4>כתבות שאולי יעניינו אותך</h4>
        <a href="https://www.ch10.co.il/news/555593/"/>
        <a href="https://www.ch10.co.il/news/555304/"/>
        <a href="https://www.ch10.co.il/news/554893/"/>
        <a href="https://www.ch10.co.il/news/554501/"/>
        <a href="https://www.ch10.co.il/news/554214/"/>
        <a href="https://www.ch10.co.il/news/552657/"/>
      </related>
    </article>
  </body>
</html>