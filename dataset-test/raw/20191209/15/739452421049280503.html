<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/12/09/po-utoku-skoncil-v-nemocnici-19-rocny-mladik-pripad-riesia-ako-pokus-o-vrazdu/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T15:04:37+00:00"/>
    <meta property="og:title" content="Po útoku skončil v nemocnici 19-ročný mladík, prípad riešia ako pokus o vraždu"/>
    <meta property="og:description" content="Po brutálnom útoku v Maštinci v okrese Poltár leží v nemocnici 19-ročný mladík. Podozrivý muž je v rukách polície. Informáciu o napadnutí dostala polícia dnes skoro ráno. Ako informovala banskobystrická krajská polícia, mladík pri útoku utrpel vážne zranenia, ktoré si vyžiadali jeho okamžitý prevoz do nemocnice a následný operačný zákrok...."/>
  </head>
  <body>
    <article>
      <h1>Po útoku skončil v nemocnici 19-ročný mladík, prípad riešia ako pokus o vraždu</h1>
      <address><time datetime="2019-12-09T15:04:37+00:00">09 Dec 2019, 15:04</time> by <a rel="author">SITA</a></address>
      <p>
        <b>Po brutálnom útoku v Maštinci v okrese Poltár leží v nemocnici 19-ročný mladík. Podozrivý muž je v rukách polície. Informáciu o napadnutí dostala polícia dnes skoro ráno.</b>
      </p>
      <p>Ako informovala banskobystrická krajská polícia, mladík pri útoku utrpel vážne zranenia, ktoré si vyžiadali jeho okamžitý prevoz do nemocnice a následný operačný zákrok. V krátkom čase policajti zadržali podozrivú osobu, ktorá skončila v cele policajného zaistenia.</p>
      <p>V prípade je začaté trestné stíhanie za obzvlášť závažný zločin vraždy spáchaný v štádiu pokusu. Vzhľadom na závažnosť skutku prevzal vec vyšetrovateľ odboru kriminálnej polície Krajského riaditeľstva Policajného zboru v Banskej Bystrici. Bližšie informácie k prípadu polícia momentálne nemôže poskytnúť, pretože prebiehajú ďalšie dôležité procesné úkony.</p>
    </article>
  </body>
</html>