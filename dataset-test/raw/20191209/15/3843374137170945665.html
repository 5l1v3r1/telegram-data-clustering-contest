<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/latvijas_izlases/09122019-voris_atstaj_daniju_sausa_latvijas_u20_iz"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T15:37:00+00:00"/>
    <meta property="og:title" content="Karsums: &quot;Znaroks mani sauca arī uz Sanktpēterburgas SKA&quot;"/>
    <meta property="og:description" content="Latvijas U20 izlase atstāj sausā Dāniju, kas iepriekš spēlēja elites divīzijā"/>
  </head>
  <body>
    <article>
      <h1>Karsums: "Znaroks mani sauca arī uz Sanktpēterburgas SKA"</h1>
      <address>
        <time datetime="2019-12-09T15:37:00+00:00">09 Dec 2019, 15:37</time>
      </address>
      <p>Latvijas U20 hokeja izlase ar uzvaru sākusi Baltkrievijā notiekošo pasaules čempionātu pirmās divīzijas A grupā. Ar 3:0 tika pārspēta Dānija, kas iepriekšējos gados spēlēja elites divīzijā. Divus vārtus Latvija guva Kārlis Bucenieks.</p>
      <p>Kārļa Zirņa trenētā Latvijas U20 izlase uzvaru garšu Minskā ieguva jau pirms pāris dienām, pamatīgi sagraujot Austriju pārbaudes spēlē. Šodien tik rezultatīva spēle neizdevās, iemetot trīsreiz mazāk ripu (trīs), taču pārliecinoša uzvara tāpat sanāca, kas ļauj ar labām cerībām lūkoties uz turnīra turpinājumu, jo tieši Dānija bija izlase, kas 1A divīzijā šogad bija ienākusi no elites divīzijas.</p>
      <p>Latvijas izlasei vadībā izdevās izvirzīties pirmā perioda vidū, kad vārtus, kas vēlāk izrādījās uzvaru nesošie, guva Gļebs Prohorenkovs, hokeja skolas "Rīga" uzbrucējs. Latvija uzbruka vairāk un pēc tam divreiz spēlēja vairākumā, taču pirmajā periodā ar vārtiem vairs neizcēlās. To toties izdevās paveikt otrā perioda vidū, kad precīzi meta Kārlis Bucenieks.</p>
      <p>Pēc tam daži mazākumi bija jāiztur jau Latvijas izlasei, bet dāņi Latvijas vārtsargu Jāni Vori tā arī nepārspēja. Latvijas hokejistu uzvarai vēl drošākas aprises piešķīra Bucenieka otrie vārti šajā spēlē, 55. minūtē nokārtojot 3:0. Ar rezultatīvām piespēlēm abos Bucenieka vārtos izcēlās Jānis Švanenbergs.</p>
      <p>Latvijas izlasei tā bija tikai otrā uzvara pret Dāniju iepriekšējo sešu savstarpējo maču laikā.</p>
      <p>Divīzijas kopvērtējumā Latvija pagaidām gan ir otrajā vietā, jo turnīra atklāšanas spēlē norvēģiem izdevās tikt pie pārliecinošākas uzvaras, ar 6:2 apspēlējot Slovēniju.</p>
      <p>Latvijas izlasei nākamā spēle paredzēta pret turnīra saimnieci Baltkrieviju, kas šovakar spēkosies ar Austriju.</p>
      <h3>Latvija - Dānija 3:0 (1:0, 1:0, 1:0)</h3>
      <p>Vārti: 12:01 Prohorenkovs (Zabusovs, Jevdokimovs) 1:0, 31:54 Bucenieks (Fjodorovs, Švanenbergs) 2:0, 54:29 Bucenieks (Grīnbergs, Švanenbergs) 3:0<br/>Metieni: 35:19<br/>Soda minūtes: 6:10<br/>Vārtsargi: Jānis Voris - Madss Sogārds</p>
      <h3>!A divīzijas kopvērtējums</h3>
      <hr/>
      <p>V.IzlaseSUUPZPZVārtiPunkti</p>
      <hr/>
      <p>1.Norvēģija110006:23</p>
      <hr/>
      <p>2.Latvija110003:03</p>
      <hr/>
      <p>3.Baltkrievija00000-0</p>
      <hr/>
      <p>4.Austrija00000-0</p>
      <hr/>
      <p>5.Dānija100010:30</p>
      <hr/>
      <p>6.Slovēnija100012:60</p>
      <hr/>
      <p>Izmantotie resursi:<br/><a href="https://www.iihf.com/en/events/2020/wm20ia/gamecenter/statistics/14513/2-den-vs-lat">https://www.iihf.com/en/events/2020...</a></p>
    </article>
  </body>
</html>