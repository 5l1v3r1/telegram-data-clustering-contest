<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957909"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T15:36:00+00:00"/>
    <meta property="og:title" content="Горя куполът на Пантеона на възрожденците в Русе, изнасят обгазен работник"/>
    <meta property="og:description" content="Спасителна акция заради пожар в Пантеона на възрожденците в Русе. Огнеборците са изнесли работник, който е бил обгазен от отровния дим. Те са го изнесли с платнище от сградата"/>
  </head>
  <body>
    <article>
      <h1>Горя куполът на Пантеона на възрожденците в Русе, изнасят обгазен работник</h1>
      <address><time datetime="2019-12-09T15:36:00+00:00">09 Dec 2019, 15:36</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Спасителна акция заради пожар в Пантеона на възрожденците в Русе. Огнеборците са изнесли работник, който е бил обгазен от отровния дим. Те са го изнесли с платнище от сградата, а до пристигането на линейката са оказвали първа помощ с подаване на кислород, съобщи <a href="https://btvnovinite.bg/bulgaria/gorja-kupolat-na-panteona-na-vazrozhdencite-v-ruse.html">Би Ти Ви</a>.</p>
      <p>За щастие мъжът е без опасност за живота, а в националния музеен обект няма поражения.</p>
      <p>Огънят е тръгнал по обед в подкуполното пространство на Пантеона, който е в ремонт. При заваряване е хвръкнала искра, която е подпалила изолацията и дървените греди.</p>
      <p>На мястото на инцидента са изпратени три пожарни коли. Тъй като обектът е в ремонт, достъпът до него е бил затруднен.</p>
    </article>
  </body>
</html>