<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813692/%D9%BE%DB%8C%D9%88%D9%86%DA%AF-%DB%8C%D8%A7%D9%86%DA%AF-%D8%AA%D8%B1%D8%A7%D9%85%D9%BE-%D8%A7%D8%B2-%D9%81%D8%AD%D8%A7%D8%B4%DB%8C-%D9%88-%D8%AA%D9%88%D9%87%DB%8C%D9%86-%D8%A8%D9%87-%D8%B1%D9%87%D8%A8%D8%B1-%DA%A9%D8%B1%D9%87-%D8%B4%D9%85%D8%A7%D9%84%DB%8C-%D8%AF%D8%B3%D8%AA-%D8%A8%D8%B1%D8%AF%D8%A7%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T15:36:45+00:00"/>
    <meta property="og:title" content="پیونگ‌یانگ: ترامپ از فحاشی و توهین به رهبر کره شمالی دست بردارد"/>
    <meta property="og:description" content="یکی از مقامات ارشد کره شمالی امروز (دوشنبه) در بیانیه‌ای تاکید کرد، رئیس جمهور آمریکا باید از استفاده از دشنام که منجر به توهین بیشتر به رهبر کره شمالی می‌شود، دست بردارد."/>
  </head>
  <body>
    <article>
      <h1>پیونگ‌یانگ: ترامپ از فحاشی و توهین به رهبر کره شمالی دست بردارد</h1>
      <address><time datetime="2019-12-09T15:36:45+00:00">09 Dec 2019, 15:36</time> by <a rel="author">پریسا فیضی</a></address>
      <p>یکی از مقامات ارشد کره شمالی امروز (دوشنبه) در بیانیه‌ای تاکید کرد، رئیس جمهور آمریکا باید از استفاده از دشنام که منجر به توهین بیشتر به رهبر کره شمالی می‌شود، دست بردارد.</p>
      <p>به گزارش ایسنا، به نقل از خبرگزاری رویترز، ری سو یونگ، معاون رئیس حزب حاکم کارگران کره گفت: اگر دونالد ترامپ، رئیس جمهور آمریکا نمی‌خواهد شاهد پیامدهای فاجعه‌آمیز بزرگ‌تری باشد، باید پیش از سخن گفتن خیلی خوب بیاندیشد و حرف خود را بسنجد.</p>
      <p>وی افزود: کره شمالی تا پایان سال جاری میلادی تصمیم و قضاوت نهایی خود را اعلام خواهد کرد.</p>
      <p>در همین حال، یکی دیگر از مقامات ارشد کره شمالی نیز اوایل امروز گفت: اگر ترامپ به اظهارات خطرناک و نامناسب خود ادامه دهد، کیم جونگ اون، رهبر کره شمالی ممکن است نظرش را نسبت به رئیس جمهور آمریکا تغییر دهد.</p>
      <p>انتهای پیام</p>
    </article>
  </body>
</html>