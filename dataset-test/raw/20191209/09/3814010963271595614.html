<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/shche-izbere-li-finlandiya-nay-mladiya-si-premier"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T09:28:31+00:00"/>
    <meta property="og:title" content="Ще избере ли Финландия най-младия си премиер?"/>
    <meta property="og:description" content="Тя е само на 34 години и може да стане най-младият министър-председател на Финландия."/>
  </head>
  <body>
    <article>
      <h1>Ще избере ли Финландия най-младия си премиер?</h1>
      <address><time datetime="2019-12-09T09:28:31+00:00">09 Dec 2019, 09:28</time> by <a rel="author">Теодора Гатева</a></address>
      <p>
        <b>Тя е само на 34 години и може да стане най-младият министър-председател на Финландия.</b>
      </p>
      <figure>
        <video src="https://nws2.bnt.bg/p/p/s/psn-091219-12-finlandiq-premier-x264-731982.mp4"/>
      </figure>
      <p>Санна Марин - настоящ министър на транспорта и комуникациите, успя да спечели вътрешно-партийна битка. Така Социал-демократическата партия, която е начело на 5-членната коалиция, управляваща Финландия, я номинира за поста. Кандидатурата ѝ трябва да бъде гласувана в парламента утре.</p>
      <p>До политическата криза в страната се стигна, след като преди няколко дни Анти Рине подаде оставка. Причината - някои от партиите в коалицията снеха доверието си от него, заради невъзможността му да се справи със стачката в пощенските служби.</p>
      <p>След номинирането си Марин каза пред репортери, че има много работа по възстановяване на доверието.</p>
      <p>Смяната на премиери се случва в особен за Финландия момент - до края на годината страната председателства Съвета на Европейския съюз.</p>
    </article>
  </body>
</html>