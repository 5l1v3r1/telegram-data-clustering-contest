<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361371"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-12-09T09:01:00+00:00"/>
    <meta property="og:title" content="Ким Џонг Ун отворио нови скијашки центар (ВИДЕО)"/>
    <meta property="og:description" content="Сјевернокорејски лидер Ким Џонг Ун отворио је ново планинско одмаралиште да би људи уживали у &quot;цивилизацији на високом нивоу под социјализмом&quot;, јавили су државни медији, у покушају да држава оствари приход за слабу економију упркос санкцијама."/>
  </head>
  <body>
    <article>
      <h1>Ким Џонг Ун отворио нови скијашки центар (ВИДЕО)</h1>
      <address>
        <time datetime="2019-12-09T09:01:00+00:00">09 Dec 2019, 09:01</time>
      </address>
      <p>
        <i>Сјевернокорејски лидер Ким Џонг Ун отворио је ново планинско одмаралиште да би људи уживали у "цивилизацији на високом нивоу под социјализмом", јавили су државни медији, у покушају да држава оствари приход за слабу економију упркос санкцијама.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1530/153020.jpg"/>
        <figcaption>Ким Џонг Ун отворио нови скијашки центар<br/>Фото: Screenshot/YouTube</figcaption>
      </figure>
      <p>Државна телевизија приказала је снимке одмаралишта из ваздуха, укључујући хотеле са крововима црвене боје, бању са термалним изворима, скијашку стазу и парк за јахање коња.</p>
      <figure>
        <iframe data-src="https://twitter.com/QuickTake/status/1203939861633351680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Приказане су хиљаде војника и цивила који су махали заставама, а Кима су дочекала дјеца. Он је посјетио ову локацију најмање четири пута ове године.</p>
      <p>Ким је био насмијан док је обилазио одмаралиште и током вожње гондолом изнад скијашке стазе, пренио је АП.</p>
      <p>Званична Агенција КЦНА пренијела је да је Ким био срећан што је постало могуће да људи уживају у новој култури и што је веома брзо реализован још један план Партије да би људи уживали у цивилизацији на високом нивоу под социјализмом.</p>
      <p>Одмаралиште Јангдок, чија је изградња почела прошле године, један је од највећих Кимових развојних пројеката заједно са другим планинским центром који је недавно довршен у сјеверном граду Самџијом и љетним одмаралиштем које се гради у обалском граду Вонсан.</p>
    </article>
  </body>
</html>