<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/antalya-osb-cup-2020-basladi-1459257"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:01:07+00:00"/>
    <meta property="og:title" content="Antalya OSB Cup 2020 başladı"/>
    <meta property="og:description" content="Antalya OSB Cup 2020 başladı"/>
  </head>
  <body>
    <article>
      <h1>Antalya OSB Cup 2020 başladı</h1>
      <address>
        <time datetime="2019-12-09T09:01:07+00:00">09 Dec 2019, 09:01</time>
      </address>
      <p> </p>
      <p><a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA Organize Sanayi Bölgesi (OSB) Firmalar Arası 5'inci Halı Saha <a href="https://www.cnnturk.com/haberleri/futbol">Futbol</a> Turnuvası, Bölge Müdürlüğünde gerçekleşen <a href="https://www.cnnturk.com/haberleri/kura-cekimi">kura çekimi</a> töreni ile başladı.</p>
      <p>Antalya OSB Müdürlüğü tarafından her yıl düzenlenen Antalya OSB Cup Firmalar Arası Halı Saha Futbol Turnuvasının beşincisi, Bölge Müdürlüğünde yapılan kura çekimi ile başladı. Takım sorumlularının katılımı ile gerçekleşen kura çekiminde, gruplar belirlenip turnuva fikstürü oluşturuldu. Park Antalya <a href="https://www.cnnturk.com/haberleri/yasam">Yaşam</a> ve <a href="https://www.cnnturk.com/haberleri/spor">Spor</a> Tesislerinde gerçekleşecek turnuvaya katılan 23 takım, şampiyonluk kupasını fabrikalarına götürmek için mücadele edecek.</p>
      <p>2 AY SÜRECEK</p>
      <p>Yaklaşık 2 ay sürecek ve toplam 68 müsabakaya ev sahipliği yapacak turnuvanın açılış maçı, Bölge Müdürlüğü ve Ankutsan takımları arasında oynandı. Son dakikasına kadar büyük mücadeleye sahne olan karşılaşmadan, Ankutsan takımı 4-1 galip ayrıldı. Turnuvanın ilk gününde oynanan 11 maçta toplam 91 gol atıldı.</p>
      <p>ŞAMPİYONLUK MÜCADELESİ</p>
      <p>Turnuvaya katılan takımlar, ilk olarak kendi gruplarında mücadele ederek puan sıralamasında ilk ikiye girmeye çalışacak. Gruplarında birinci ve ikinci olan takımlar çeyrek finale yükselecek. Çeyrek finale kalan 8 takım ise yarı final vizesi alabilmek için sahaya çıkacak. Finale kalmayı başaran iki takım, Antalya OSB Cup 2020 şampiyonluğu için karşı karşıya gelecek.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/istanbul/merkez/spor-camiasinin-kasim-2019da-one-cikan-isimleri-belirlendi-1459259"/>
        <a href="https://www.cnnturk.com/yerel-haberler/kayseri/kayseri-eczaci-odasina-3-ayda-2nci-baskan-secildi-1459258"/>
        <a href="https://www.cnnturk.com/yerel-haberler/antalya/myo-ogrencilerinden-cocuklara-ziyaret-1459256"/>
      </related>
    </article>
  </body>
</html>