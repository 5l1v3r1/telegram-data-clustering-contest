<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/12/09/848819"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T09:02:00+00:00"/>
    <meta property="og:title" content="দর্শকদের উদ্দেশ্যে যা বললেন সালমান খান"/>
    <meta property="og:description" content="গতকাল রবিবার হয়ে গেল বঙ্গবন্ধু বিপিএলের উদ্বোধনী অনুষ্ঠান। আর এই অনুষ্ঠানের প্রধান দুই আকর্ষণ ছিলেন বলিউড সুপারস্টার সালমান খান ও ক্যাটরিনা কাইফ। এদিন তারা দুজনই মঞ্চে পারফর্ম করেন।  পারফরম্যান্স শেষে দর্শকদের উদ্দেশে সালমান খান বাংলায় বলেন, কেমন আছেন? আমি তোমাদের সবাইকে অনেক ভালোবাসি। এ সময় প্রধানমন্ত্রী শেখ হাসিনার প্রশংসা করে বলিউডের ভাইজান বলেন, আমি শেখ হাসিনা জিকে অনেক ভালোবাসি। প্রধানমন্ত্রীকে উদ্দেশ্য করে তিনি আরো বলেন, শেখ হাসিনা নামটাই শুধু সুন্দর নয়, তিনি নামের মতোই মন থেকেও সুন্দর, দেখতেও সুন্দর। তার বন্ধুসুলভ সুন্দর হাসি, পুরো বাংলাদেশের মানুষ শেখ হাসিনা জিকে অনেক ভালোবাসেন বলেই তিনি তিন বার প্রধানমন্ত্রী হয়েছেন। এ ছাড়াও বঙ্গবন্ধুর প্রতি শ্রদ্ধা জানিয়ে সালমান খান বলেন, বঙ্গবন্ধুর শেখ মুজিবুর রহমানের এটা জন্মশতবার্ষিকী। তিনি বাংলাদেশ সৃষ্টি করেছেন। তিনি বাংলাদেশের জাতির পিতা। আমি জাতির পিতা বঙ্গবন্ধু শেখ মুজিবুর রহমান জিকে অনেক ভালোবাসি। বঙ্গবন্ধুর জন্মশতবার্ষিকীতে আমি সমগ্র বাঙালি জাতিকে স্বাগত জানাই। সবশেষে সালমান খান এবং ক্যাটরিনা কাইফ একসঙ্গে বলেন, ‘জয় বাংলা, জয় বঙ্গবন্ধু’। এসময় মাঠে উপস্থিত দর্শকরাও…"/>
  </head>
  <body>
    <article>
      <h1>দর্শকদের উদ্দেশ্যে যা বললেন সালমান খান</h1>
      <address><time datetime="2019-12-09T09:02:00+00:00">09 Dec 2019, 09:02</time> by <a rel="author">কালের কণ্ঠ অনলাইন</a></address>
      <p>গতকাল রবিবার হয়ে গেল বঙ্গবন্ধু বিপিএলের উদ্বোধনী অনুষ্ঠান। আর এই অনুষ্ঠানের প্রধান দুই আকর্ষণ ছিলেন বলিউড সুপারস্টার সালমান খান ও ক্যাটরিনা কাইফ। এদিন তারা দুজনই মঞ্চে পারফর্ম করেন। </p>
      <p>পারফরম্যান্স শেষে দর্শকদের উদ্দেশে সালমান খান বাংলায় বলেন, কেমন আছেন? আমি তোমাদের সবাইকে অনেক ভালোবাসি।</p>
      <p>এ সময় প্রধানমন্ত্রী শেখ হাসিনার প্রশংসা করে বলিউডের ভাইজান বলেন, আমি শেখ হাসিনা জিকে অনেক ভালোবাসি।</p>
      <p>প্রধানমন্ত্রীকে উদ্দেশ্য করে তিনি আরো বলেন, শেখ হাসিনা নামটাই শুধু সুন্দর নয়, তিনি নামের মতোই মন থেকেও সুন্দর, দেখতেও সুন্দর। তার বন্ধুসুলভ সুন্দর হাসি, পুরো বাংলাদেশের মানুষ শেখ হাসিনা জিকে অনেক ভালোবাসেন বলেই তিনি তিন বার প্রধানমন্ত্রী হয়েছেন।</p>
      <p>এ ছাড়াও বঙ্গবন্ধুর প্রতি শ্রদ্ধা জানিয়ে সালমান খান বলেন, বঙ্গবন্ধুর শেখ মুজিবুর রহমানের এটা জন্মশতবার্ষিকী। তিনি বাংলাদেশ সৃষ্টি করেছেন। তিনি বাংলাদেশের জাতির পিতা। আমি জাতির পিতা বঙ্গবন্ধু শেখ মুজিবুর রহমান জিকে অনেক ভালোবাসি। বঙ্গবন্ধুর জন্মশতবার্ষিকীতে আমি সমগ্র বাঙালি জাতিকে স্বাগত জানাই।</p>
      <p>সবশেষে সালমান খান এবং ক্যাটরিনা কাইফ একসঙ্গে বলেন, ‘জয় বাংলা, জয় বঙ্গবন্ধু’। এসময় মাঠে উপস্থিত দর্শকরাও তাদের সঙ্গে চিৎকার করে বলে ওঠেন, ‘জয় বাংলা, জয় বঙ্গবন্ধু’।</p>
    </article>
  </body>
</html>