<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/belediye-calisanini-tuvaletin-onune-oturtan-yonetici-durumu-bakin-nasil-acikladi-09121959.html"/>
    <meta property="og:site_name" content="OdaTV"/>
    <meta property="article:published_time" content="2019-12-09T09:59:00+00:00"/>
    <meta property="og:title" content="Meğer Güngören &quot;küresel güçlerin&quot; hedefindeymiş... Belediye çalışanını tuvaletin önüne oturtan yönetici durumu bakın nasıl açıkladı"/>
    <meta property="og:description" content="AKP'li Güngören Belediyesi'nin Başkan Yardımcısı Veysel İpekçi, sosyal medya hesabından bir video yayımlarken, kendini ilginç sözlerle savundu."/>
  </head>
  <body>
    <article>
      <h1>Meğer Güngören "küresel güçlerin" hedefindeymiş... Belediye çalışanını tuvaletin önüne oturtan yönetici durumu bakın nasıl açıkladı</h1>
      <h2>AKP'li Güngören Belediyesi'nin Başkan Yardımcısı Veysel İpekçi, sosyal medya hesabından bir video yayımlarken, kendini ilginç sözlerle savundu.</h2>
      <address>
        <time datetime="2019-12-09T09:59:00+00:00">09 Dec 2019, 09:59</time>
      </address>
      <p>AKP'li Güngören Belediyesi'nin Başkan Yardımcısı Veysel İpekçi,<b> "kendisini görüp ayağa kalkmadı"</b> diye belediyede çalışan bir şoföre "tuvalet önünde oturma" cezası vermişti. Olayın duyulmasının ardından gelen tepkiler büyüyünce İpekçi istifa etmişti.</p>
      <p><b>"Cezalı"</b> şoförun, mesaisi boyunca başkanlık katındaki tuvalet önünde oturup, İpekçi geçtikçe ayağa kalkıp selam vermek zorunda kaldığı iddia edilmişti.</p>
      <p>AKP'li bazı isimler de olaya tepki göstermişti.</p>
      <p>
        <b>KENDİNİ NASIL SAVUNDU</b>
      </p>
      <p>AKP'li Güngören Belediyesi'nin Başkan Yardımcısı Veysel İpekçi, sosyal medya hesabından olaya dair bir video yayımladı.</p>
      <p>İpekçi, yaptığı paylaşımla kendini, ilginç sözlerle savundu.</p>
      <p>Olayın kendisine kurulan bir kumpas olduğunu iddia eden İpekçi, koltuk cezası verdiği personelle aynı gün 45 dakika boyunca çay içtiğini anlatırken, sosyal medyada linç yediğini ve bunu hak etmediğini ifade etti</p>
      <p>Belediyede yeni bir ekonomi modelini devreye sokacakken böyle bir<b> "komplo"</b>nun gerçekleştiğini savunan İpekçi, şoförün beklediği yer için ise, <b>"Acil çıkış kapısıdır" </b>dedi. İpekçi, ayrıca,<b> "Gün boyu beklettiğim yalandır" </b>diye de ekledi.</p>
      <p>
        <b>Veysel İpekçi, şunları söyledi:</b>
      </p>
      <p>
        <b>"İlçede bütün arkadaşlarımız başkanımızı karşılarken, bu şoför personelimiz girerken ve çıkarken ayağa kalkmamıştır. Ben de kendisini sabah çağırttım ve 'Katın bulunduğu yerde bir yere sandalye çekip amirleri geldiğinde ayağa kalkmasını' söyledim. Bunu basına sızdırmasını söylemedim. 8 aydır benim üzerimde tertipler düzenleniyor. Ben amir olarak verdiğim talimatın arkasındayım. Yöntem yanlış olabilir, ama başka mecralara çekildi."</b>
      </p>
      <p>Veysel İpekçi, söz konusu videoyu ise, <b>"Maruz kaldığım tertip ve linç girişiminin, olayın iç yüzünü açıklıyorum #güngörentertibi" </b>notuyla paylaştı.</p>
      <p>
        <b>İşte o video:</b>
      </p>
      <figure>
        <a href="https://odatv.com/vid_video.php?id=8H38F">
          <img src="https://odatv.com/images2/2019_12/2019_12_09/ssda.jpg"/>
        </a>
      </figure>
      <figure>
        <img src="https://odatv.com/images2/2019_12/2019_12_09/ipekci.png"/>
      </figure>
      <p>
        <b>Odatv.com</b>
      </p>
      <figure>
        <a href="https://odatv.com/akpyi-karistiran-fotograf-05121942.html">
          <img src="https://odatv.com/images2/2019_12/2019_12_09/akpyi-karistiran-fotograf-05121942_m2_1.jpg"/>
        </a>
      </figure>
      <figure>
        <a href="https://www.odakitap.com/akpli-yillarda-turkiyenin-duzeni-kitabi-orhan-gokdemir">
          <img src="https://odatv.com/images/resimler/1(1311).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>27,320 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
        <a href="https://odatv.com/ne-anayasa-ne-hukuk-akpnin-umrunda-0510141200.html"/>
        <a href="https://odatv.com/akpli-vekil-yargi-tanimiyor-0410141200.html"/>
        <a href="https://odatv.com/akpli-milletvekili-buna-da-fransiz-2509141200.html"/>
        <a href="https://odatv.com/akpde-toplu-istifa-2509141200.html"/>
        <a href="https://odatv.com/akpli-vekile-hack-soku-1709141200.html"/>
      </related>
    </article>
  </body>
</html>