<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/lbl/09122019-sirsnins_kluvis_par_apvienota_cempionata_"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T09:53:00+00:00"/>
    <meta property="og:title" content="Kuksiks: &quot;Meklēju komandu, kurā atvērties un izcīnīt kādu titulu&quot;(10)"/>
    <meta property="og:description" content="Viņš ir priekšā Bertānam, jo septiņus tālmetienus mačā realizējis jau divreiz šosezon"/>
  </head>
  <body>
    <article>
      <h1>Kuksiks: "Meklēju komandu, kurā atvērties un izcīnīt kādu titulu"(10)</h1>
      <address>
        <time datetime="2019-12-09T09:53:00+00:00">09 Dec 2019, 09:53</time>
      </address>
      <p>Par "Pafbet" Latvijas un Igaunijas apvienotā basketbola čempionāta novembra labāko spēlētāju pirmdien nosaukts lielisku sniegumu rādošās "Ogres" komandas snaiperis Rinalds Sirsniņš.</p>
      <p>Ogrēnieši novembrī uzvarēja visās sešās spēlēs, turklāt izbraukumā ar 95:92 pārspēja arī kaimiņvalsts grandu Tallinas "Kalev"/"Cramo". Sirsniņš šajā laikā izcēlās ar vidēji 16 punktiem un 9,2 rezultatīvām piespēlēm, ik mačā vidēji tiekot pie 20,2 efektivitātes koeficienta punktiem.</p>
      <p>Sirsniņš īpaši izcēlās 6. novembra spēlē pret "Latvijas Universitāti", tiekot pie 20 punktiem un 17 rezultatīvām piespēlēm. Savukārt 16. novembra mačā pret "TalTech" veterāns trāpīja septiņus tālmetienus, bet vēl septiņus precīzus metienus pievienoja arī pagājušajā nedēļas nogalē pret Rakveres "Tarvas".</p>
      <p>Ar 13 uzvarām 13 spēlēs "Ogre" ir turnīra līdere. Bez zaudējumiem joprojām cīnās arī "VEF Rīga", bet abu komandu sezonas pirmā savstarpējā spēle gaidāma 29. decembrī Ogrē. Pirms tam gan ogrēniešus 21. decembrī arī savā laukumā gaidīs vēl viens nopietns pārbaudījums - duelis pret "Ventspili".</p>
      <p>Zīmīgi, ka "Ogres" basketbolisti par labākajiem kļuvuši abos sezonas pirmajos mēnešos, jo oktobrī šo balvu saņēma Kristaps Dārgais.</p>
    </article>
  </body>
</html>