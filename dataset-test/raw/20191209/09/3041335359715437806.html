<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/12/09/world/ekriksi-ifaisteiou-sti-nea-zilandia-5-nekroi-agoniodeis-ereynes-gia-agnooumenous/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-12-09T09:05:41+00:00"/>
    <meta property="og:title" content="Έκρηξη ηφαιστείου στη Νέα Ζηλανδία : 5 νεκροί - Αγωνιώδεις έρευνες για αγνοούμενους"/>
    <meta property="og:description" content="Νέα Ζηλανδία"/>
  </head>
  <body>
    <article>
      <h1>Έκρηξη ηφαιστείου στη Νέα Ζηλανδία : 5 νεκροί - Αγωνιώδεις έρευνες για αγνοούμενους</h1>
      <h2>Αυξάνεται ο αριθμός των θυμάτων από την ηφαιστειακή έκρηξη που σημειώθηκε στο νησάκι Γουάιτ της Νέας Ζηλανδίας</h2>
      <address><time datetime="2019-12-09T09:05:41+00:00">09 Dec 2019, 09:05</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Αυξάνεται ο αριθμός των θυμάτων από την ηφαιστειακή έκρηξη που σημειώθηκε στο νησάκι Γουάιτ της Νέας Ζηλανδίας. Σύμφωνα με τον νεότερο απολογισμό ο αριθμός των θυμάτων αυξήθηκε στους πέντε, ενώ την ίδια ώρα αυξάνεται η τύχη των αγνοουμένων.</p>
      <p>Σε συνέντευξη Τύπου που έδωσαν οι Αρχές διευκρίνισαν ότι πάνω ή γύρω από το νησί υπήρχαν περί τα 50 άτομα τη στιγμή που σημειώθηκε η έκρηξη του Ουακατάνε.</p>
      <p>
        <a href="https://www.tanea.gr/2019/12/09/health/katagma-koposis-ti-einai-kai-pos-mporoume-na-to-prolavoume/">Κάταγμα κόπωσης: Τι είναι και πώς μπορούμε να το προλάβουμε</a>
      </p>
      <p>Οι 23 εξ αυτών διασώθηκαν, ωστόσο πέντε υπέκυψαν στο νοσοκομείο και οι υπόλοιποι 18 νοσηλεύονται τραυματίες.</p>
      <p>«Ομάδες έρευνας και διάσωσης της αστυνομίας υποστηρίζουν τα συνεργεία της υπηρεσίας αντιμετώπισης εκτάκτων καταστάσεων», είπε η πρωθυπουργός, Τζασίντα Αρντέρν.</p>
      <figure>
        <iframe data-src="https://twitter.com/BNONews/status/1203950935933882370?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ελικόπτερα κινούνται προς το μικρό νησί στο πλαίσιο επιχείρησης έρευνας και διάσωσης. Η υπηρεσία αντιμετώπισης έκτακτων καταστάσεων προειδοποίησε τους πολίτες να λάβουν μέτρα προφύλαξης από την ηφαιστειακή τέφρα.</p>
      <figure>
        <img src="https://www.in.gr/wp-content/uploads/2019/12/ziland.jpg"/>
      </figure>
      <p>Η εθνική υπηρεσία αντιμετώπισης εκτάκτων καταστάσεων της Νέας Ζηλανδίας τόνισε νωρίτερα ότι η ηφαιστειακή δραστηριότητα, παρότι θεωρείται από τους ειδικούς πως η έκρηξη ήταν μέτριας ισχύος, παραμένει εξαιρετικά επικίνδυνη, κυρίως για όσους βρίσκονται σε μικρή απόσταση από τον κρατήρα του ηφαιστείου, το μεγαλύτερο μέρος του οποίου βρίσκεται κάτω από τη θάλασσα.</p>
      <figure>
        <img src="https://www.in.gr/wp-content/uploads/2019/12/ImgSrc-24.jpg"/>
      </figure>
      <p>Υπενθυμίζεται ότι περίπου 10.000 τουρίστες επισκέπτονται κάθε χρόνο το νησί, μεγάλο μέρος του οποίου είναι ουσιαστικά ο κρατήρας του ηφαιστείου, του πιο ενεργού στη χώρα. Έχουν καταγραφεί σε αυτό αρκετές ηφαιστειακές εκρήξεις τον τελευταίο μισό αιώνα, η πιο πρόσφατη εξ αυτών το 2016. Φέτος μεταφέρθηκε στο νησί αεροπορικώς ένα κοντέινερ 2,4 τόνων που θεωρητικά θα μπορούσε να αποτελέσει καταφύγιο για τους επισκέπτες</p>
      <p>
        <a href="https://www.in.gr/2019/12/09/economy/koinoniko-merisma-poia-lathi-prepei-na-apofygete/">Κοινωνικό μέρισμα : Ποια λάθη πρέπει να αποφύγετε</a>
      </p>
    </article>
  </body>
</html>