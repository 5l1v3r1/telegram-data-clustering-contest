<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/apofasi-vomva-dikastiriou-vazi-freno-se-misthosis-airbnb"/>
    <meta property="og:site_name" content="Voria.gr"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="ΑΠΟΦΑΣΗ-ΒΟΜΒΑ ΔΙΚΑΣΤΗΡΙΟΥ ΒΑΖΕΙ ΦΡΕΝΟ ΣΕ ΜΙΣΘΩΣΕΙΣ AIRBNB"/>
    <meta property="og:description" content="Η δικαστική απόφαση μπορεί να αποτελέσει βάση για την επίλυση παρόμοιων δικαστικών διενέξεων που αφορούν βραχυχρόνιες μισθώσεις ακινήτων"/>
  </head>
  <body>
    <article>
      <h1>ΑΠΟΦΑΣΗ-ΒΟΜΒΑ ΔΙΚΑΣΤΗΡΙΟΥ ΒΑΖΕΙ ΦΡΕΝΟ ΣΕ ΜΙΣΘΩΣΕΙΣ AIRBNB</h1>
      <h2>Η δικαστική απόφαση μπορεί να αποτελέσει βάση για την επίλυση παρόμοιων δικαστικών διενέξεων που αφορούν βραχυχρόνιες μισθώσεις ακινήτων</h2>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Απόφαση-βόμβα που έρχεται να <b>αλλάξει τα δεδομένα</b> των βραχυχρόνιων μισθώσεων ακινήτων μέσω της πλατφόρμας του <b>Airbnb</b> σε διαμερίσματα πολυκατοικιών, πήρε το <b>Μονομελές Πρωτοδικείο Ναυπλίου.</b></p>
      <p>ΕΙδικότερα, το δικαστήριο απαγόρευσε την ενοικίαση διαμερίσματος μέσω ηλεκτρονικής πλατφόρμας έπειτα από προσφυγή ενοίκων της ίδιας πολυκατοικίας στην πόλη του Ναυπλίου. Βάσει της δικαστικής απόφασης, η ιδιοκτήρια του διαμερίσματος καλείται «να μην επαναλάβει στο μέλλον την επαγγελματική χρήση, ως τουριστικού καταλύματος και να περιοριστεί στη χρήση αυτής ως κατοικίας», ενώ εάν δεν συμμορφωθεί απειλείται με προσωρινή <b>κράτηση</b> ενός μηνός και θα <b>πληρώνει πρόστιμο 1.000 €</b> για κάθε παράβαση, όπως μεταδίδει η εφημερίδα «Τα Νέα».</p>
      <p>Όπως επισημαίνεται στο δημοσίευμα, η δικαστική απόφαση μπορεί να αποτελέσει βάση για την επίλυση παρόμοιων δικαστικών διενέξεων καθώς στο σκεπτικό της δεν γίνεται μόνον αναφορά στην παραβίαση των διατάξεων του κανονισμού της πολυκατοικίας που απαγόρευε τη χρήση των οριζόντιων ιδιοκτησιών ως τουριστικών καταλυμάτων, αλλά κάνει εκτενή αναφορά στις οχλήσεις που προκαλούνται στους υπόλοιπους ιδιοκτήτες από τέτοιου είδους βραχυχρόνιες μισθώσεις.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/megala-prostima-gia-psifiakes-platformes-vrachichronion-misthoseon"/>
        <a href="https://www.voria.gr/article/povako-gangrena-ta-airbnb-gia-ta-ergastiria-argirochrisochoas"/>
        <a href="https://www.voria.gr/article/sti-machi-tou-airbnb-ke-ta-ktiria-grafiakon-choron"/>
        <a href="https://www.voria.gr/article/xenodochia-vs-airbnb"/>
        <a href="https://www.voria.gr/article/airbnb--sfingi-o-klios-gia-nea-metra-ti-tha-provlepi-to-neo-schedio"/>
        <a href="https://www.voria.gr/article/home-inspection-irthan-i-thessalonikis-epitheorites-katikion"/>
      </related>
    </article>
  </body>
</html>