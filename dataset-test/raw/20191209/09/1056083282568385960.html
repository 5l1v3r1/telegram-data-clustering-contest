<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813275/%D9%85%D9%85%D9%86%D9%88%D8%B9%DB%8C%D8%AA-%D8%B9%D8%B1%D8%B6%D9%87-%D9%82%D9%84%DB%8C%D8%A7%D9%86-%D8%AF%D8%B1-%D8%B3%D8%A7%D8%AD%D9%84-%D8%A8%D9%86%D8%AF%D8%B1%D8%B9%D8%A8%D8%A7%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:21:24+00:00"/>
    <meta property="og:title" content="ممنوعیت عرضه قلیان در ساحل بندرعباس"/>
    <meta property="og:description" content="ایسنا/هرمزگان فرماندار بندرعباس گفت: عرضه قلیان در طول نوار ساحلی بندرعباس در برخی ساعات ممنوع است."/>
  </head>
  <body>
    <article>
      <h1>ممنوعیت عرضه قلیان در ساحل بندرعباس</h1>
      <address><time datetime="2019-12-09T09:21:24+00:00">09 Dec 2019, 09:21</time> by <a rel="author">امير حسين طالبي</a></address>
      <p>ایسنا/هرمزگان فرماندار بندرعباس گفت: عرضه قلیان در طول نوار ساحلی بندرعباس در برخی ساعات ممنوع است.</p>
      <p>نظر به ضرورت فراهم سازی زمینه بهره مندی عموم شهروندان از سواحل دریا و بهره گیری از زیبایی ها و طراوت و نشاط آن و همچنین بهره گیری مطلوب از زیرساخت های فراهم شده توسط دستگاه های متولی جلسه ای  به ریاست فرماندار بندرعباس برگزار شد.<br/>فرماندار شهرستان بندرعباس در این جلسه اظهار کرد: براساس تصمیم اتخاذ شده و بمنظور فراهم سازی زمینه بهره مندی عموم شهروندان از سواحل شهر و زیر ساختهای ساحل مربوطه ، عرضه قلیان از ساعت ۱۶ الی ۲۲ در طول ساحل بندرعباس ممنوع است.<br/>عزیزاله کناری تصریح کرد: با توجه به ضرورت بهره گیری شهروندان و خانواده ها از ساحل زیبا و باطراوت و دریای آبی،  از ساعت ۱۶ تا ۲۲ عرضه قلیان از پارک کپشکن سورو تا غدیر ممنوع است و هماهنگی لازم با  شهرداری، انتظامی و  قضایی انجام شده است.<br/>وی بیان کرد: همچنین مقرر شده است در محدوده ساحلی توسط شهرداری به کمک بهداشت و درمان، محیط زیست و سایر دستگاه های مرتبط، پیام های ارشادی و تشویقی و... جهت آشنایی بیشتر جوانان با مضرات استفاده از قلیان با نصب بنر و... اطلاع رسانی و هشدار داده می شود.<br/>کناری در پایان خاطرنشان کرد: امیدواریم با همراهی شهروندان، میزان مصرف قلیان در ساحل به حداقل ممکن برسد و ساحل عاری از آلودگی داشته باشیم تا خانواده ها به راحتی بتوانند در ساحل حضور یابند و به تفریح بپردازند.</p>
      <p>انتهای پیام</p>
    </article>
  </body>
</html>