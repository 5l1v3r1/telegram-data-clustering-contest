<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2833975-posolstvo-ssa-vislovlue-pidtrimku-borcam-z-korupcieu-v-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T09:08:00+00:00"/>
    <meta property="og:title" content="Посольство США висловлює підтримку борцям з корупцією в Україні"/>
    <meta property="og:description" content="Посольство США в Україні у Міжнародний день боротьби з корупцією висловило свою підтримку усім, хто займається фактами викриття корупції в країні."/>
  </head>
  <body>
    <article>
      <h1>Посольство США висловлює підтримку борцям з корупцією в Україні</h1>
      <h2>Посольство США в Україні у Міжнародний день боротьби з корупцією висловило свою підтримку усім, хто займається фактами викриття корупції в країні.</h2>
      <address>
        <time datetime="2019-12-09T09:08:00+00:00">09 Dec 2019, 09:08</time>
      </address>
      <p>Про це йдеться у повідомленні на сторінці американського посольства у <a href="https://www.facebook.com/usdos.ukraine/posts/10157369884961936?__xts__[0]=68.ARD6LNC1NDi8v0ukNt7peOpBu3PzdQSwbiwMyFn2vUs8TazwxSzfxdWxNOYH0OVVEeYtg3cfiq-3tDe1FVvwhH-IaT2Jfs1qAElM90KwU_1_nmFG3hCjizbhV6xszCWh9qpZq9ltP7L-IIaRRp_eph2xKuLfP6xr_hKaq39-y7vl8C6oX2k9Z46YVGv1_uOo2Wf9AJoOsZ4uQP-tEfDz9nJLquuuww4BPrK9wGwhUifPCb0sR7SiziO6k1sqFj25K3wM27Ni1kxxpv4sh5x93bAkNBeQH6CllrGqjCBfSaHk7hMCfuGIKXhttlEmPew_4A7hWZpMqCYEVQ&amp;__tn__=-R">Facebook</a>.</p>
      <p>"У Міжнародний день боротьби з <a href="https://www.ukrinform.ua/tag-korupcia">корупцією</a> ми висловлюємо нашу міцну підтримку усім українським посадовцям та активістам, які працюють над зміцненням антикорупційної системи України, розслідують, переслідують та притягують до відповідальності корупціонерів", - наголосили у дипустанові.</p>
      <p>Раніше 9 грудня в Службі безпеки України повідомили, що з початку поточного року за матеріалами СБУ були звільнені 7 прокурорів. Крім того, повідомлено про підозру у корупційних правопорушеннях 11 працівникам органів прокуратури, у тому числі трьом керівникам, та засуджено чотирьох прокурорів.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2833833-za-materialami-sbu-cogoric-posadili-cotiroh-prokuroriv.html">За матеріалами СБУ цьогоріч посадили чотирьох прокурорів-корупціонерів</a>
      </blockquote>
      <p>Як повідомляв Укрінформ, щороку 9 грудня з ініціативи <a href="https://www.ukrinform.ua/tag-oon">ООН</a> відзначається Міжнародний день боротьби з корупцією. За даними Програми розвитку ООН (ПРООН), в країнах, що розвиваються втрати, пов’язані з корупцією, перевищують обсяги офіційної допомоги на цілі розвитку в 10 разів.</p>
      <p>Слід зазначити, що в Індексі сприйняття корупції від Transparency International за підсумками 2018 року Україна посіла 122-е місце зі 176 країн, розділивши його з Малі, Малаві та Ліберією. За результатами опитувань експертів та представників бізнесу Україна набрала 32 бали зі 100 можливих, на два бали більше, ніж у попередньому році.</p>
    </article>
  </body>
</html>