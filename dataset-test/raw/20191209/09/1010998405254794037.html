<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/irlandecat-s-14-nominacii-za-nagradite-na-kriticite.html"/>
    <meta property="og:site_name" content="bTV Новините"/>
    <meta property="article:published_time" content="2019-12-09T09:46:00+00:00"/>
    <meta property="og:title" content="„Ирландецът“ с 14 номинации за наградите на критиците"/>
    <meta property="og:description" content="Лентата на Мартин Скорсезе е плътно следвана от &quot;Имало едно време в Холивуд&quot; на Куентин Тарантино"/>
  </head>
  <body>
    <article>
      <h1>„Ирландецът“ с 14 номинации за наградите на критиците</h1>
      <h2>Лентата на Мартин Скорсезе е плътно следвана от "Имало едно време в Холивуд" на Куентин Тарантино</h2>
      <address><time datetime="2019-12-09T09:46:00+00:00">09 Dec 2019, 09:46</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>„Ирландецът“ продължава да води в надпреварата за най-добър филм на годината. Лентата на Мартин Скорсезе получи 14 номинации за годишните награди на критиката, като това го прави още по-вероятен избор за предстоящите награди „Оскар“, пише „Варайъти“.</p>
      <p>Гангстер драмата на Скорсезе е номинирана в категориите за най-добър филм, режисьор и актьорски ансамбъл. Робърт де Ниро получи номинация за най-добър актьор, а Ал Пачино и Джо Пеши – за най-добра поддържаща мъжка роля.</p>
      <figure>
        <iframe src="https://www.youtube.com/embed/RS3aHkkfuEI" width="640" height="360" data-service="Youtube" scrolling="no"/>
      </figure>
      <p>Вторият най-харесван филм от критиците е „Имало едно време в Холивуд“ на Куентин Тарантино. Лентата получи общо 12 номинации. След него се нареждат „Малки жени“ с девет номинации, „Историята на един брак“ с осем, „Заекът Джо Джо“ и „Паразит“ със седем.</p>
      <p>Номинациите на критиците са огромен успех за стрийминг компанията „Нетфликс“, която е продуцирала две от водещите ленти – „Ирландецът“ и „Историята на един брак“. Очаква се именно тези два филма да продължат да водят в сезона на наградите.</p>
      <p>Ето и списък с номинираните в основните категории.</p>
      <p>
        <b>Най-добър филм:</b>
      </p>
      <p>„1917“</p>
      <p>„Форд срещу Ферари“</p>
      <p>„Ирландецът“</p>
      <p>„Заекът Джо Джо“</p>
      <p>„Жокерът“</p>
      <p>„Малки жени“</p>
      <p>„Историята на един брак“</p>
      <p>„Имало едно време в Холивуд“</p>
      <p>„Паразит“</p>
      <p>„Необработени кристали“</p>
      <p>
        <b>Най-добър актьор</b>
      </p>
      <p>Антонио Бандерас за „Болка и слава“</p>
      <p>Робърт де Ниро за „Ирландецът“</p>
      <p>Леонардо ди Каприо за „Имало едно време в Холивуд“</p>
      <p>Адам Драйвър за „Историята на един брак“</p>
      <p>Еди Мърфи за „Името ми е Долемайт“</p>
      <p>Хоакин Финикс за „Жокера“</p>
      <p>Адам Сандлър за „Необработени кристали“</p>
      <p>
        <b>Най-добра женска роля:</b>
      </p>
      <p>Аукуафина за „Сбогуването“</p>
      <p>Синтия Ериво за „Хариет“</p>
      <p>Скарлет Йохансон за „Историята на един брак“</p>
      <p>Лупита Нионго за „Ние“</p>
      <p>Сърша Ронан за „Малки жени“</p>
      <p>Чарлийз Терон за „Секс бомба“</p>
      <p>Рене Зелуегър за „Джуди“</p>
      <p>
        <b>Най-добра поддържаща мъжка роля:</b>
      </p>
      <p>Улиям Дефо за „Фарът“</p>
      <p>Том Ханкс за „Прекрасен ден в квартала“</p>
      <p>Антъни Хопкинс за „Двамата папи“</p>
      <p>Ал Пачино за „Ирландецът“</p>
      <p>Джо Пеши за „Ирландецът“</p>
      <p>Брад Пит за „Имало едно време в Холивуд“</p>
      <p>
        <b>Най-добра поддържаща женска роля:</b>
      </p>
      <p>Лора Дърн за „Историята на един брак“</p>
      <p>Скарлет Йохансон за „Заекът Джо Джо“</p>
      <p>Дженифър Лопез за „Да свалиш Уолстрийт“</p>
      <p>Флорънс Ръг за „Малки жени“</p>
      <p>Марго Роби за „Секс бомба“</p>
      <p>Жао Сужен – „Сбогуването“</p>
      <p>
        <b>Най-добър режисьор:</b>
      </p>
      <p>Ноа Баумбах за „Историята на един брак“</p>
      <p>Грета Гъруиг за „Малки жени“</p>
      <p>Бонг Джон Хо за „Паразит“</p>
      <p>Сам Мендез за „1917“</p>
      <p>Джош и Бени Сафди за „Необработени кристали“</p>
      <p>Мартин Скорсезе за „Ирландецът“</p>
      <p>Куентин Тарантино за „Имало едно време в Холивуд“</p>
    </article>
  </body>
</html>