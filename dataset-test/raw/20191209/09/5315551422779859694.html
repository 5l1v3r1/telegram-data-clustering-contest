<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/la-mamma-di-chiara-e-francesca-morte-a-15-e-20-anni-nello-schianto-in-auto-non-le-ho-abbracciate-per-lultima-volta_it_5dee0f7fe4b00563b854019b"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T09:43:48+00:00"/>
    <meta property="og:title" content="La mamma di Chiara e Francesca, morte a 15 e 20 anni nello schianto in auto: &quot;Non le ho abbracciate per l'ultima volta&quot;"/>
    <meta property="og:description" content="Le parole della madre di Chiara e Francesca, sorelle morte sabato in un tragico incidente nella bassa veronese. A perdere la vita anche il fidanzato della maggiore"/>
  </head>
  <body>
    <article>
      <h1>La mamma di Chiara e Francesca, morte a 15 e 20 anni nello schianto in auto: "Non le ho abbracciate per l'ultima volta"</h1>
      <h2>Le parole della madre di Chiara e Francesca, sorelle morte sabato in un tragico incidente nella bassa veronese. A perdere la vita anche il fidanzato della maggiore</h2>
      <address><time datetime="2019-12-09T09:43:48+00:00">09 Dec 2019, 09:43</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee15d52100003e0234f64e.jpeg?cache=yVDrjcLBHa&amp;ops=scalefit_630_noupscale"/>
        <figcaption>facebook<br/><i>Chiara e Francesca Mercurio</i></figcaption>
      </figure>
      <p>“Le ho viste uscire l’ultima volta di casa senza neanche abbracciarle”. Si esprime attraverso queste parole il dolore di una mamma, dopo l’incidente stradale che ha portato via la vita a tre giovani. Tra loro due sorelle di 15 e 20 anni, Chiara e Francesca Mercurio. E insieme a loro Luca, il fidanzato della maggiore: giovani vite portate via dopo che la loro auto è andata a schiantarsi prima contro un albero e poi contro un muro, verso le 13.10 della giornata di sabato 7 dicembre a Bonavigo, nella bassa veronese. Gli attimi vissuti dopo l’incidente dalla mamma delle due ragazze vengono ricostruiti dal <a href="https://www.corriere.it/cronache/19_dicembre_08/strazio-mamma-troppe-cose-fare-sono-uscite-casa-non-ho-abbracciate-bd4f8e08-19b1-11ea-b52c-4b88648fa942.shtml?refresh_ce-cp">Corriere della Sera</a>.</p>
      <blockquote>All’una e un quarto, quando il telefono di Francesca non rispondeva ha preso la macchina ed è corsa incontro a quel gelo, prima che arrivasse con la faccia del carabiniere o quella di un parente sconvolto. Si è messa la volante e ha fatto quei pochi chilometri che separano Ronco dalla frazione Pilastro. Da lì erano passati, da lì dovevano tornare, le sue due figlie Chiara e Francesca e il Luca, il fidanzato della maggiore. Ha guidato, ha visto il crocchio dei curiosi. La luce blu delle forze dell’ordine, l’ambulanza, si è fermata quando una paletta le si è parata e ha chiesto di passare con il cuore che le sobbalzava nel petto.</blockquote>
      <p>Dopo la tragica scoperta, lo sfogo di questa madre, che ora ripensa a quell’ultimo abbraccio non dato alle sue figlie.S</p>
      <blockquote>“Non mi hanno lasciato vedere. Non le ho neanche abbracciate questa mattina, troppe cose da fare alle 6 e mezza, mi sono uscite di casa e non le ho abbracciate”.</blockquote>
      <ul>
        <li>HuffPost</li>
      </ul>
    </article>
  </body>
</html>