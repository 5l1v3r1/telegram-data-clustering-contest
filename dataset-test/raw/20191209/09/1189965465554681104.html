<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/262213/yeni-safak-i-toyrkia-epitaxynei-tis-kiniseis-tis-gia-agora-kai-tritoy-geotrypanoy"/>
    <meta property="og:site_name" content="LiFO"/>
    <meta property="article:published_time" content="2019-12-09T09:45:00+00:00"/>
    <meta property="og:title" content="Yeni Safak: Η Τουρκία επιταχύνει τις κινήσεις της για αγορά και τρίτου γεωτρύπανου"/>
    <meta property="og:description" content="Η Τουρκία, σύμφωνα με τη Yeni Safak, ετοιμάζεται για την αγορά νέου γεωτρύπανου ενώ ήδη έχουν ξεκινήσει και κινήσεις για εκπαίδευση προσωπικού, σε εθνική βάση, που θα στελεχώσει το νέο πλωτό γεωτρύπανο."/>
  </head>
  <body>
    <article>
      <h1>Yeni Safak: Η Τουρκία επιταχύνει τις κινήσεις της για αγορά και τρίτου γεωτρύπανου</h1>
      <h2>Η Τουρκία, σύμφωνα με τη Yeni Safak, ετοιμάζεται για την αγορά νέου γεωτρύπανου ενώ ήδη έχουν ξεκινήσει και κινήσεις για εκπαίδευση προσωπικού, σε εθνική βάση, που θα στελεχώσει το νέο πλωτό γεωτρύπανο.</h2>
      <address><time datetime="2019-12-09T09:45:00+00:00">09 Dec 2019, 09:45</time> by <a rel="author">NEWSROOM</a></address>
      <p>
        <b>Τις προσπάθειές της για αγορά και τρίτου <a href="https://www.lifo.gr/tags/%CE%93%CE%B5%CF%89%CF%84%CF%81%CF%8D%CF%80%CE%B1%CE%BD%CE%BF">γεωτρύπανου </a>φαίνεται πως επιταχύνει η <a href="https://www.lifo.gr/tags/%CE%A4%CE%BF%CF%85%CF%81%CE%BA%CE%AF%CE%B1">Τουρκία</a>.</b>
      </p>
      <p>Σύμφωνα με το philenews.com που επικαλείται τη φιλοκυβερνητική τουρκική εφημερίδα Yeni Safak, οι κινήσεις της Τουρκίας στρέφονται προς νορβηγικές εταιρείες από τις οποίες αγόρασε τα πλωτά γεωτρύπανα «Φατίχ» και «Γιαβούζ».</p>
      <p>Όπως αναφέρει το πρωτοσέλιδο δημοσίευμα της «Γενί Σαφάκ», υπό τον τίτλο «Τρίτο γεωτρύπανο η νέα κίνηση», η Τουρκία ετοιμάζεται για την αγορά νέου γεωτρύπανου ενώ ταυτόχρονα έχουν ξεκινήσει και κινήσεις για εκπαίδευση προσωπικού, σε εθνική βάση, που θα στελεχώσει το νέο πλωτό γεωτρύπανο.</p>
      <p>Οι ίδιες πηγές αναφέρουν ακόμη ότι σχεδιάζεται εθνική παραγωγή υλικού για τα γεωτρύπανα ώστε η Τουρκία να μην εξαρτάται από το εξωτερικό.</p>
    </article>
  </body>
</html>