<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/ministerul-de-interne-turc-expulzarile-de-jihadisti-continua_500855.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T09:34:41+00:00"/>
    <meta property="og:title" content="Ministerul de Interne turc: Expulzările de jihadişti continuă"/>
    <meta property="og:description" content="Unsprezece presupuşi jihadişti francezi care erau deţinuţi &amp;icirc;n Turcia au fost retrimişi luni spre ţara lor natală, a anunţat Ministerul de Interne turc, informează AFP."/>
  </head>
  <body>
    <article>
      <h1>Ministerul de Interne turc: Expulzările de jihadişti continuă</h1>
      <address><time datetime="2019-12-09T09:34:41+00:00">09 Dec 2019, 09:34</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Unsprezece presupuşi jihadişti francezi care erau deţinuţi în Turcia au fost retrimişi luni spre ţara lor natală, a anunţat Ministerul de Interne turc, informează AFP.</p>
      <p>"Expulzarea de combatanţi terorişti străini continuă. În acest cadru, 11 cetăţeni francezi au fost retrimişi" spre ţara lor, a anunţat ministerul turc într-un comunicat. O sursă a ministerului a precizat că aceste expulzări au avut loc luni dimineaţa.<br/><br/>Decizia de a-i expulza pe aceşti cetăţeni francezi suspectaţi că fac parte din gruparea jihadistă Stat Islamic (SI) a fost anunţată de un purtător de cuvânt al Ministerului turc de Interne la 11 noiembrie, atunci când Ankara a început să retrimită spre ţările lor presupuşi jihadişti străini aflaţi în detenţie în Turcia.<br/><br/>O sursă de la Paris a dezvăluit că aceşti cetăţeni francezi pe cale să fie expulzaţi de Turcia sunt "majoritatea femei, combatanţi, terorişti. <br/><br/>Unele dintre aceste persoane se află în închisori "de mult timp", iar altele au sosit "ceva mai recent", precizase această sursă. Toate aceste persoane vor fi interpelate şi judecate la sosirea lor în Franţa, în cadrul "protocolului Cazeneuve".</p>
      <p><b>Citeşte şi <a href="https://www.romaniatv.net/turcia-le-cere-altor-tari-sa-preia-combatantii-statului-islamic-din-aceasta-tara_497860.html">Turcia le cere altor ţări să preia combatanţii Statului Islamic din această ţară</a></b><br/><br/>Semnat în 2014, acest acord de cooperare poliţistă între Paris şi Ankara permite ca jihadişti ce revin din Siria prin Turcia să fie imediat arestaţi la întoarcerea lor.<br/><br/>Suspectată multă vreme că i-a lăsat pe jihadişti să traverseze frontiera pentru a ajunge în Siria după izbucnirea conflictului care sfâşie această ţară din 2011, Turcia, lovită de mai multe atentate comise de SI, s-a raliat în 2015 coaliţiei antijihadiste.<br/><br/>Însă Ankara a fost acuzată în ultimele săptămâni că a slăbit lupta împotriva elementelor dispersate ale SI, lansând la 9 octombrie o ofensivă împotriva miliţiei kurde Unităţile de Apărare a Poporului (YPG), vârful de lance al luptei împotriva organizaţiei jihadiste.</p>
    </article>
  </body>
</html>