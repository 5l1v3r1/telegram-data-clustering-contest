<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411003/mhpli-isadami-davutoglunun-partisine-katildi"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T09:10:00+00:00"/>
    <meta property="og:title" content="MHP'li işadamı Davutoğlu'nun partisine katıldı!"/>
    <meta property="og:description" content="24 Haziran'da MHP'den Kocaeli milletvekili aday adayı iş adamı olan Başaran, Ahmet Davutoğlu'nun partisine katıldığını açıkladı."/>
  </head>
  <body>
    <article>
      <h1>MHP'li işadamı Davutoğlu'nun partisine katıldı!</h1>
      <h2>24 Haziran'da MHP'den Kocaeli milletvekili aday adayı iş adamı olan Başaran, Ahmet Davutoğlu'nun partisine katıldığını açıkladı.</h2>
      <address>
        <time datetime="2019-12-09T09:10:00+00:00">09 Dec 2019, 09:10</time>
      </address>
      <p>AKP'den istifa ederek yeni partisini Aralık ayının sonuna doğru açıklaması beklenen eski Başbakan Ahmet Davutoğlu, geçtiğimzi hafta kurucular kurulunu Bolu'da toplamıştı. Davutoğlu'nın kuracağı partide, MHP'li iş adamı Ömer Faruk Başaran da yer aldı.</p>
      <p>Avrasya Sanayi ve İş adamları Derneği (ASİAD) Genel Başkanı Ömer Faruk Başaran'ın, Davutoğlu'nun partisine katılma teklifini kabul etti. Başaran 24 Haziran'da gerçekleşen milletvekilliği seçiminde Milliyetçi Hareket Partisi'nden Kocaeli milletvekili aday adayı olmuştu.</p>
      <p>Başaran, sosyal medya hesabından yaptığı açıklamasında "Sn Ahmet Davutoğlu ile birlikte yeni kurulacak partide ülkeme hizmet etmek için parti kurucusu oldum." ifadesini kullandı.</p>
      <p>Ömer Faruk Başaran'ın paylaşımı şu şekilde:</p>
      <blockquote>"Sn Ahmet Davutoğlu ile birlikte yeni kurulacak partide ülkeme hizmet etmek için parti kurucusu oldum.Tebrik eden tüm dost ve arkadaşlarıma teşekkür ederim. Sağolun.. Varolun..."</blockquote>
    </article>
  </body>
</html>