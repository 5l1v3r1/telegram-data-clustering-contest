<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/ovo-ce-obradovati-navijace-intera-najbolje-moguce-vesti-iz-barselone-394948.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T09:29:00+00:00"/>
    <meta property="og:title" content="Ovo će obradovati navijače Intera, najbolje moguće vesti iz Barselone!"/>
    <meta property="og:description" content="Ovo dođe kao Božićni poklon za Kontea i njegov tim..."/>
  </head>
  <body>
    <article>
      <h1>Ovo će obradovati navijače Intera, najbolje moguće vesti iz Barselone!</h1>
      <h2>Ovo dođe kao Božićni poklon za Kontea i njegov tim...</h2>
      <address><time datetime="2019-12-09T09:29:00+00:00">09 Dec 2019, 09:29</time> by <a rel="author">Vladimir Stojanović</a></address>
      <p>Barselona je već obezbedila plasman u top 16 i to kao prva u grupi, pa je pred mečeve sa Sosijedadom i "El Klasiko", očekivano da Valverde promeša karte.<br/><br/>Tome se nadaju u Interu, priča se da Mesi neće ni doputovati, mada to nije potvrđeno.<br/><br/>Današnji italijanski mediji pišu da će rezervni tim Barse stići u Italiju, i da Valverde nema dilemu, svejedno mu je ko će u top 16.<br/><br/>Interu je potrebna pobeda, pa osluškuju vesti iz Katalonije.<br/><br/>Šansu bi na golu trebalo da dobije Neto, bivši golman Juventusa, Musa Vagu i Firpo će biti na bokovima, Umtiti i Todibo kao štoperi, Vidal, Rakitić i Alenja u veznom redu, Karles Perez će sigurno igrati, čeka se izveštaj o spremnosti Fatija, u napadu će biti Grizman.<br/><br/>Dakle, bez Pikea, Mesija, Suareza, Busketsa, Serhi Roberta, rovitih Albe i Semeda, Ter-Štegena, Barsa bi mogla da olakša posao Interu.<br/><br/>U ovoj grupi Inter sve drži u svojim rukama, ako dobiju Barselonu, biće drugi, bez obzira na ishod meča Dortmunda i praške Slavije.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/otkriveno-inter-vraca-stare-dresove-394915.html"/>
        <a href="https://www.sportske.net/vest/medjunarodni-fudbal/trka-za-picici-mesi-konacno-na-vrhu-394885.html"/>
        <a href="https://www.sportske.net/vest/transferi/rajola-zakopava-ratne-sekire-u-barsu-stize-novo-pojacanje-394863.html"/>
        <a href="https://www.sportske.net/vest/medjunarodni-fudbal/suarez-zakasnio-za-puskasa-ovo-je-gol-godine-394849.html"/>
        <a href="https://www.sportske.net/vest/medjunarodni-fudbal/mesi-sa-tri-gola-proslavio-sestu-zlatnu-loptu-394845.html"/>
      </related>
    </article>
  </body>
</html>