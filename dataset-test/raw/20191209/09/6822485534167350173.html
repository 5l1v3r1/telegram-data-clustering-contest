<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918032.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T09:14:00+00:00"/>
    <meta property="og:title" content="انتقاد بازیگر «یوسف پیامبر» از فیلم‌های کمدی سخیف"/>
    <meta property="og:description" content="به گزارش میزان، جعفر دهقان بازیگر سینما و تلویزیون درباره احتمال حضورش در سریال تلویزیونی «موسی (ع)» افزود: تا آنجا که می‌دانم پیش تولید سریال «موسی (ع)» با حضور جمال شورجه آغاز شده است، منتها هنوز هیچکس برای ایفای نقش در این سریال با من تماسی نگرفته است، به هر ترتیب بازی در چنین آثاری همواره از علایق من بوده و هست. "/>
  </head>
  <body>
    <article>
      <h1>انتقاد بازیگر «یوسف پیامبر» از فیلم‌های کمدی سخیف</h1>
      <address>
        <time datetime="2019-12-09T09:14:00+00:00">09 Dec 2019, 09:14</time>
      </address>
      <p>جعفر دهقان گفت: من در این سینما جایگاهی ندارم و دلیل غیبتم همین است، من هیچگاه در فیلم‌های کمدی مبتذل و سخیف این روزهای سینما جایی ندارم و دوست هم ندارم که داشته باشم، فیلم‌های امروز سینما به نحوی است که ترجیح می‌دهم از سینما دور بمانم.</p>
      <p>به گزارش میزان، جعفر دهقان بازیگر سینما و تلویزیون درباره احتمال حضورش در سریال تلویزیونی «موسی (ع)» افزود: تا آنجا که می‌دانم پیش تولید سریال «موسی (ع)» با حضور جمال شورجه آغاز شده است، منتها هنوز هیچکس برای ایفای نقش در این سریال با من تماسی نگرفته است، به هر ترتیب بازی در چنین آثاری همواره از علایق من بوده و هست. </p>
      <p>وی دلیل غیبت خود در سینما را اینگونه تشریح کرد: من در این سینما جایگاهی ندارم و دلیل غیبتم همین است، من هیچگاه در فیلم‌های کمدی مبتذل و سخیف این روزهای سینما جایی ندارم و دوست هم ندارم که داشته باشم، فیلم‌های امروز سینما به نحوی است که ترجیح می‌دهم از آنها دور بمانم. </p>
      <p>بازیگر سریال «یوسف پیامبر» در همین رابطه افزود: اگر آثار فاخر، به یادماندنی و ماندگار در سینما ساخته شود برای بازی در آنها استقبال می‌کنم اما کارهایی که امروز در سینما می‌بینم خالی از هرگونه تفکر است. من هیچ رغبتی برای حضور در سینمای امروز ندارم.</p>
    </article>
  </body>
</html>