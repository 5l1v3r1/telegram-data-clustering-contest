<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/dodaty-novyj-zapys-dodaty-zagolovok-lviv-yan-poperedzhayut-pro-nebezpeku-skazu-shho-robyty/"/>
    <meta property="og:site_name" content="VARTA1"/>
    <meta property="article:published_time" content="2019-12-09T09:38:13+00:00"/>
    <meta property="og:title" content="Львів’ян попереджають про небезпеку сказу: що робити?"/>
    <meta property="og:description" content="Додати новий записДодати заголовокЛьвів'ян попереджають про небезпеку сказу: що робити?"/>
  </head>
  <body>
    <article>
      <h1>Львів’ян попереджають про небезпеку сказу: що робити?</h1>
      <address>
        <time datetime="2019-12-09T09:38:13+00:00">09 Dec 2019, 09:38</time>
      </address>
      <p>Post Views: 2</p>
      <p>Нещодавно, 30 листопада виявлено вірус сказу у лисиці, яку напередодні задушив собака у приватній садибі міста Львова. Тож про випадки, коли на подвір’я забіжить дикий лісовий звір і контактуватиме з домашніми тваринами, фахівці просять повідомляти і інструктують мешканців, що робити, якщо ви побачите небезпечну тварину. Про цеповідомляють у Львівський міський відділ ДУ «Львівський обласний лабораторний центр МОЗ України» інформує, що </p>
      <p>Якщо буде виявлено труп дикої тварини, обов’язково слід повідомляти представників ветеринарної служби за телефонами 233−22−00, 252−27−24.</p>
      <p>Також фахівці акцентують на важливості дотримуватись правил особистої безпеки з мертвими або живими тваринами.</p>
      <p>“Сказ — це особливо-небезпечне інфекційне захворювання, спільне для тварин і людей, що спричиняється вірусом і закінчується смертю. Щорічно в Україні реєструється близько 100 — 110 тис осіб, які звернулись за медичною допомогою з приводу укусів тваринами, з яких 60% потерпілих отримали скерування на лікування за підозрою в інфікуванні вірусом сказу. За 11 місяців поточного року по м. Львову зареєстровано 937 випадків покусів людей тваринами, з них невідомими — 430 випадків, 360 особам запропоновано проведення антирабічної допомоги. Зараження вірусом відбувається через покуси та ослинення людей і тварин від хворих на сказ тварин. Тривалість інкубаційного періоду залежить від місця покусу.” – повідомили у службі.</p>
      <p>Чим ближче відбувся укус до голови, тим небезпечніше, оскільки вірус сказу уражає мозок. Головною ознакою захворювання диких тварин є зміна поведінки — втрата відчуття страху.</p>
      <p>Звірі втрачають обережність, з’являються вдень в населених пунктах, в місцях випасу і утримання худоби, нападають на тварин і людей. У слині тварин вірус сказу з’являється за 10 днів до появи у неї перших ознак хвороби. Тому коли людину вкусила чи подряпала на перший погляд, здорова тварина, необхідно звернутися до лікаря.</p>
      <p>Перші ознаки хвороби у людини з’являються раптово.</p>
      <p>Вже за один — два дні від початку захворювання на місці загоєної від укусу рани рубці набухають і робляться темно — червоними, виникає тягучий біль. Починається нездужання, слабкість, з’являється почуття туги, пригніченість.</p>
      <p>Разом з цим хворий втрачає апетит, погано спить, стає неспокійним, дратівливим. У хворого з’являється спрага, він просить пити, але проковтнути воду не може через судоми м’язів гортані. Розвивається тяжка ознака так званої «водобоязні».</p>
      <p>Захворювання триває 2−4 дні і закінчується смертю. Якщо людину покусала підозріла на сказ тварина, необхідно, перш за все, застосувати заходи для негайного знешкодження вірусу в рані, а саме: місця укусу промити розчином мила і обробити йодом, накласти стерильну пов’язку. Після обробки рани необхідно негайно звернутися до лікаря. Єдиним заходом попередження сказу у людини, яку покусала хвора тварина, є щеплення.</p>
      <p>Тільки лікарі — травматологи або хірурги оцінюють стан потерпілого і призначають антирабічне лікування, зважаючи на висновки фахівців ветеринарної служби щодо тварин.</p>
      <p>Щеплення призначаються потерпілим від хворих або підозрілих на сказ тварин, від диких тварин і від тих, які втекли, загинули або були вбиті після нападів. Початок лікування можна відкласти на час 10 — ти денного ветеринарного спостереження за живою домашньою твариною, і скасувати його, якщо тварина здорова.</p>
      <p><i><b>Щоб захистити себе від захворювання необхідно дотримуватись наступних правил:</b> </i>—  власникам домашніх тварин дотримуватись вимог Ухвали ЛМР від 17.03.2016 «Про затвердження Правил утримання і поводження з тваринами у м. Львові» щодо реєстрації, щорічної профілактичної вакцинації тварин, вигулу та обов’зками до прибирання екскрементів;</p>
      <p>— дворових собак утримувати у вольєрах, вигулювати на короткому повідку та намордниках;</p>
      <p>— у випадку отримання покусу або ослинення домашніми та дикими або невідомими тваринами звертатися в травматологічні пункти за спеціалізованою медичною допомогою;</p>
      <p>— уникати контактів з бездомними та дикими тваринами;</p>
      <p>— вжити заходи по недопущенню диких хижаків до тваринницьких ферм та інших місць розташування свійських тварин;</p>
      <p>— мисливцям та працівникам лісового господарства під час зняття шкіри з вбитих диких тварин користуватися гумовими рукавичками, після чого, не знімаючи їх вимивати руки у дезінфекційному розчині. </p>
      <p>Фахівці застерігають, що сказ вилікувати неможливо. Лише попередити.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>