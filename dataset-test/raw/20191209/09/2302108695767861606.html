<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/ciolacu-despre-perchezitiile-la-psd-arad-nu-facem-zid-impotriva-justitiei-nu-comentez-actiunile-dna-dar-parca-reapar-imaginile-cu-telejustitia.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T09:27:49+00:00"/>
    <meta property="og:title" content="Ciolacu, despre perchezițiile la PSD Arad: Nu facem zid împotriva justiției. Nu comentez acțiunile DNA; dar parcă reapar imaginile cu telejustiția"/>
    <meta property="og:description" content="Președintele interimar al PSD, Marcel Ciolacu, a declarat, luni, că a vorbit dimineață cu Dorel Căprar, care i-a spus că este „DNA la ușa PSD”. Ciolacu a"/>
  </head>
  <body>
    <article>
      <h1> Ciolacu, despre perchezițiile la PSD Arad: Nu facem zid împotriva justiției. Nu comentez acțiunile DNA; dar parcă reapar imaginile cu telejustiția </h1>
      <address><time datetime="2019-12-09T09:27:49+00:00">09 Dec 2019, 09:27</time> by <a rel="author">Florin Marinescu</a></address>
      <p>Președintele interimar al PSD, Marcel Ciolacu, a declarat, luni, că a vorbit dimineață cu Dorel Căprar, care i-a spus că este „DNA la ușa PSD”. Ciolacu a spus că trebuie respectată legea, că PSD nu face zid împotriva justiției, dar „parcă reapar imaginile cu telejustiția”.</p>
      <p>„Am vorbit cu dl Căprar, m-a anunțat că e DNA la ușa PSD. I-am spus să respecte legea, am văzut la televizor ce a urmat. PSD nu va face zid împotriva justiției”, a spus Marcel Ciolacu.</p>
      <p>Totuși președintele interimar al PSD a afirmat că „parcă reapar imaginile cu telejustiția”.</p>
      <p>„Nu comentez acțiunile DNA. M-am uitat la televizor și am văzut iar început de telejustiție.  Cu certitudine am avut discuția în BPN, PSD nu va face scut ca să apere pe cineva de justiție”, a mai declarat Ciolacu.</p>
      <p>El a precizat că, „din acest moment, cei trei colegi pot fi urmăriti penal până vine vreo decizie a unui judecator”, a precizat Ciolacu.</p>
      <p>
        <a href="https://www.g4media.ro/video-presedintele-psd-arad-dorel-caprar-a-fost-saltat-de-procurorii-dna-chiar-din-sediul-partidului-si-dus-la-audieri.html">Preşedintele PSD Arad, deputatul Dorel Căprar, a fost preluat, luni, de procurorii DNA chiar din sediul partidului și dus la audieri la Timişoara.</a>
      </p>
      <p>
        <i>Foto: Inquam Photos / Octav Ganea</i>
      </p>
    </article>
  </body>
</html>