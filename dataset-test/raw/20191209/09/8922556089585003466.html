<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/ovantat-tyskt-exportlyft-5469814.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T09:00:32+00:00"/>
    <meta property="og:title" content="Oväntat tyskt exportlyft"/>
    <meta property="og:description" content="Ekonomi Den tyska exporten ökade med 1,2 procent i oktober, vilket ökar sannolikheten för att Tysklands ekonomi kan växa under årets fjärde kvartal."/>
  </head>
  <body>
    <article>
      <h1>Oväntat tyskt exportlyft</h1>
      <address><time datetime="2019-12-09T09:00:32+00:00">09 Dec 2019, 09:00</time> by <a rel="author">TT-Reuters</a></address>
      <figure>
        <img src="https://img12.ntm.eu/unt/public/img/5469815/1209100506/tysk-export-lyfte-i-oktober-v?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Martin Meissner AP/TT | Tysk export lyfte i oktober, vilket gav ett oväntat stort överskott i handeln för den tyska ekonomin. Arkivbild</figcaption>
      </figure>
      <p>Ekonomi Den tyska exporten ökade med 1,2 procent i oktober, vilket ökar sannolikheten för att Tysklands ekonomi kan växa under årets fjärde kvartal.</p>
      <p>Exportökningen, som lyfte Tysklands säsongsjusterade handelsöverskott till 20,6 miljarder euro i oktober, var oväntad. Den kommer efter en serie negativa indikatorer, inklusive förra veckans rapport om en nedgång för industriproduktionen i Tyskland.</p>
      <p>Stark efterfrågan från länder utanför eurozonen, som ökade med 4,6 procent i årstakt under oktober, bidrog till ökningen. Exporten till EU-länder steg samtidigt med 0,1 procent.</p>
      <p>Carsten Brzeski, ekonom på storbanken ING, varnar dock för överdriven optimism med hänvisning till rapporter om svag orderingång i tysk industri.</p>
    </article>
  </body>
</html>