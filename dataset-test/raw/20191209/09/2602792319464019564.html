<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/fermerskij-produkt-sta%d1%94-brendom-sam-po-sobi/"/>
    <meta property="og:site_name" content="Инфоиндустрия"/>
    <meta property="article:published_time" content="2019-12-09T09:49:00+00:00"/>
    <meta property="og:title" content="Фермерський продукт стає брендом сам по собі"/>
    <meta property="og:description" content="Фермерський продукт все більше стає сам по собі брендом з хорошим попитом. Продукція, в назві якої присутнє слово «фермерська» часто викликає у споживача а"/>
  </head>
  <body>
    <article>
      <h1>Фермерський продукт стає брендом сам по собі</h1>
      <address>
        <time datetime="2019-12-09T09:49:00+00:00">09 Dec 2019, 09:49</time>
      </address>
      <figure>
        <img src="https://infoindustria.com.ua/wp-content/uploads/2019/12/ferma-ovczy.jpg"/>
      </figure>
      <p>
        <b>Фермерський продукт все більше стає сам по собі брендом з хорошим попитом. Продукція, в назві якої присутнє слово «фермерська» часто викликає у споживача асоціації з натуральністю та більшою «справжністю». Відповідно, його можна легко позиціонувати як щось, до чого виробник, власник ферми має безпосередньо відношення. Фактично, фермер напряму асоціюється зі своїм продуктом і може бути  його обличчям.</b>
      </p>
      <p>Такої думки дотримується громадський діяч, в.о. міністра аграрної політики та продовольства України у 2019 р. Ольга Трофімцева, повідомляє ІА «Інфоіндустрія».</p>
      <p>За її словами, з іншого боку, відбуваються і зміни у системах роздрібної торгівлі: класичні супермаркети як ми їх знаємо будуть поступово еволюціонувати та змінювати свої формати. Окрім зростаючої, в тому числі в продовольчому сегменті, важливості онлайн-торгівлі, такі формати як відкритті фуд-зони з комбінацією вертикальних міських ферм, невеличких магазинчиків фермерських продуктів, ресторанів та освітніх просторів будуть набирати оберти.</p>
      <p>Зрозуміло, що окремі малі та сімейні ферми не в змозі займатись системними маркетинговими кампаніями для своєї продукції, як це роблять транснаціональні корпорації. Але, по великому рахунку, їм це і не потрібно. Тому що у випадку їх продукції потрібна комунікація у вигляді прямих меседжів для споживача. Це може бути і спілкування через соціальні мережі, і прямий маркетинг в точках реалізації своєї продукції (на ярмарках фермерських продуктів, у роздрібній торгівлі, наприклад, «Лавка традицій» і т.п.).</p>
      <p>«Дехто зауважить, що це все може працювати на внутрішньому ринку, а от, мовляв, що робити малому фермеру, який бажає вийти на зовнішні ринки, і, скажімо, продавати свій мед до країн ЄС? Якщо говорити виключно з точки зору маркетингової діяльності і просування продукту на зовнішній ринок, то починати все одно доведеться з етаблювання свого продукту та бренду. Навіть якщо ви збираєтесь продавати не готовий продукт в баночці з етикеткою (що, звичайно, було б краще), навіть у випадку сировини чи напівфабрикату, ваш покупець має асоціювати саме ваш мед з бездоганною якістю продукту, унікальними смаковими властивостями та вбачати в вас надійного постачальника», — радить експертка.</p>
      <p>ІА «Інфоіндустрія»</p>
    </article>
  </body>
</html>