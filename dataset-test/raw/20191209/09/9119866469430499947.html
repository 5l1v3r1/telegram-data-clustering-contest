<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/verschillende-gewonden-bij-schietpartij-apeldoorn/"/>
    <meta property="og:site_name" content="Crimesite"/>
    <meta property="article:published_time" content="2019-12-09T09:23:44+00:00"/>
    <meta property="og:title" content="Verschillende gewonden bij schietpartij Apeldoorn (UPDATE)"/>
    <meta property="og:description" content="Aan de Sikkel in Apeldoorn heeft in de nacht van zondag op maandag een schietpartij plaatsgevonden waarbij zeker twee gewonden zijn gevallen, aldus de politie. Er zijn vier verdachten aangehouden. Het is nog niet duidelijk wat er precies is gebeurd. Buurtbewoners hoorden rond 01.10 5 à 6 schoten in de straat. Een geparkeerde auto raakte flink […]"/>
  </head>
  <body>
    <article>
      <h1>Verschillende gewonden bij schietpartij Apeldoorn (UPDATE)</h1>
      <address><time datetime="2019-12-09T09:23:44+00:00">09 Dec 2019, 09:23</time> by <a rel="author" href="https://www.crimesite.nl/author/timo-van-der-eng/" target="_blank">timocs</a></address>
      <p>Aan de Sikkel in Apeldoorn heeft in de nacht van zondag op maandag een schietpartij plaatsgevonden waarbij zeker twee gewonden zijn gevallen, aldus de politie. Er zijn vier verdachten aangehouden.</p>
      <p>Het is nog niet duidelijk wat er precies is gebeurd. Buurtbewoners hoorden rond 01.10 5 à 6 schoten in de straat. Een geparkeerde auto raakte flink beschadigd.</p>
      <p>Vooraf aan de schietpartij kreeg de politie zondagavond al twee meldingen van een hoog oplopende ruzie in de relationele sfeer waar twee families bij betrokken zouden zijn. Agenten zijn aan de deur geweest om de situatie te de-escaleren. Dat leek te lukken.</p>
      <p>Later kwamen er meldingen bij de politie dat er geschoten werd. Vanuit een huis aan De Sikkel werd gebeld dat er een gewonde man hulp nodig had. De man had bij een willekeurig huis aangeklopt met de vraag of er een ambulance gebeld kon worden. Deze 27-jarige man is naar het ziekenhuis overgebracht voor behandeling. In het huis waar hij naar binnen was gelopen werd een vuurwapen gevonden. Omdat het wapen vermoedelijk van de gewonde man was, is hij als verdachte aangehouden.</p>
      <p>Er kwam even later ook een melding dat een gewonde man zich bij het ziekenhuis in Deventer had gemeld. Agenten zijn hier heen gegaan. Deze 28-jarige man uit Apeldoorn was vermoedelijk ook betrokken bij het incident en daarbij gewond geraakt. Hij werd behandeld door de artsen, waarna hij werd aangehouden op verdenking van poging tot doodslag.</p>
      <p>
        <i>(Foto: archief)</i>
      </p>
    </article>
  </body>
</html>