<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/italia/cronaca_nera/luca_argentero_ladri_telegatto_ultime_notizie-4914893.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Luca Argentero derubato in casa, i ladri rubano il Telegatto. Lo sfogo su twitter"/>
    <meta property="og:description" content="Luca Argentero ha denunciato sui social di essere stato derubato. «I ladri che mi sono entrati in casa e mi hanno rubato il Telegatto meritano una giustizia karmica esemplare. Perché il..."/>
  </head>
  <body>
    <article>
      <h1>Luca Argentero derubato in casa, i ladri rubano il Telegatto. Lo sfogo su twitter</h1>
      <address><time datetime="2019-12-09T09:50:00+00:00">09 Dec 2019, 09:50</time> by <a rel="author">Silvia Natella</a></address>
      <p><a href="https://www.leggo.it/ricerca/luca-argentero/"><b>Luca Argentero</b></a> ha denunciato sui <b>social </b>di essere stato <b>derubato. </b>«I ladri che mi sono entrati in casa e mi hanno rubato il <a href="https://www.leggo.it/ricerca/telegatto/"><b>Telegatto </b></a>meritano una giustizia karmica esemplare. Perché il Telegatto? Perché?», ha scritto l'attore su <b>Twitter. </b>Uno sfogo che ha sorpreso più di qualche fan. Lo storico riconoscimento televisivo è stato assegnato dalla giuria del <b>Gran Premio Internazionale dello Spettacolo</b> fino al 2008. E se in molti si stringono a lui per la brutta disavventura, qualcuno ipotizza che si possa trattare di una campagna pubblicitaria alla <b>Netflix o Amazon.</b><br/><br/><b>Leggi anche &gt; <a href="https://www.leggo.it/spettacoli/televisione/cristiano_malgioglio_ivana_trump_ultime_notizie_oggi_8_dicembre-4913489.html">Cristiano Malgioglio Cristiano Malgioglio a Domenica Live: «Ecco cosa mi ha fatto Ivana Trump...»</a></b><br/><br/>Un ladro nella propria abitazione è un'esperienza traumatica. Al di là del valore economico della refurtiva, quello che  tocca profondamente è l'intrusione di un estraneo e l'essere privati di un oggetto con cui si ha un legame affettivo ed emotivo. È accaduto questo ad Argentero? L'attore, che è entrato nel mondo dello spettacolo dopo aver partecipato al <b>Grande Fratello nel 2003,</b> ha invocato giustizia karmica per i ladri. Non si conoscono ulteriori dettagli. Argentero sarebbe rientrato nel suo appartamento e avrebbe constatato il furto. <br/> </p>
      <figure>
        <iframe data-src="https://twitter.com/Lucaargentero/status/1203667076340211713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Considerato uno degli interpreti italiani più affascinanti e talentuosi, avrebbe corso per il Telegatto nel 2008 - l'ultima edizione - per aver fatto parte del cast di <b>"Saturno Contro" di Ferzan Ozpetek,</b> candidato a "Miglior film". <br/>I più scettici hanno pensato a un espediente promozionale perché nella memoria sono ancora viv<a href="https://www.leggo.it/italia/cronache/emanuele_filiberto_annuncia_reali_stanno_tornando-4864366.html">i<u><b> lo spot di Emanuele Filiberto che annunciava il finto ritorno dei Reali</b></u></a> in concomitanza del lancio della terza stagione della serie tv targata Netflix "The Crown". Senza dimenticare la caccia all'uomo di<b> "<a href="https://www.leggo.it/spettacoli/televisione/francesco_totti_fedez_vip_instagram_celebrity_hunted_non_cercatemi_ultime_notizie_oggi-4782172.html"><u>Celebrity Hunted" che dava per dispersi vip come Fedez e Francesco Totti. </u></a></b><br/><br/>Boom di commenti e di retweet ironici dopo l'annuncio di Argentero. «Topi di appartamento che rubano i telegatti», scrive un utente. «Si sono accorti dell'errore e se lo sono ripreso», scrive un altro. E poi c'è chi pensa al ritorno del format e chiama in causa Lucia Bramieri per il noto attaccamento al premio del suocero. C'è anche chi prova a consolarlo sperando che stia bene e che ritrovi il suo amato Telegatto. </p>
    </article>
  </body>
</html>