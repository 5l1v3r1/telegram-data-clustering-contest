<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/framgangar-for-us-pa-riksfinalen-5469853.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T09:28:34+00:00"/>
    <meta property="og:title" content="Framgångar för US på riksfinalen"/>
    <meta property="og:description" content="Simning (Läsarnyhet) Upsala simsällskap åkte med en trupp på 13 simmare till Umeå för att simma riksfinalen i ungdoms-SM."/>
  </head>
  <body>
    <article>
      <h1>Framgångar för US på riksfinalen</h1>
      <h2>Simning (Läsarnyhet) Upsala simsällskap åkte med en trupp på 13 simmare till Umeå för att simma riksfinalen i ungdoms-SM.</h2>
      <address>
        <time datetime="2019-12-09T09:28:34+00:00">09 Dec 2019, 09:28</time>
      </address>
      <figure>
        <img src="https://img12.ntm.eu/unt/public/img/5469857/1209102838/upsala-simsallskap-akte-med-13?w=980&amp;h=551&amp;anchor=topcenter&amp;bgcolor=222&amp;scale=both"/>
      </figure>
      <p>Trots sjukdomar innan avfärd presterade simmarna åter igen på topp. Flera fina personliga rekord sattes och genom detta visade de sig vara bäst när det gällde.</p>
      <p>Fyra simmare tävlade i grenen 1500 m frisim i klassen 15-16 år. Mikael Söderberg vann grenen överlägset och Adi Ramovic kom fyra. Men inte nog med det: Hälften av de åtta främsta simmarna var från Upsala simsällskap! Lukas Höglund (7) och Oskar Andersson (8) placerade sig väl framme i resultatlistan, slog fantastiska personliga rekord som gjorde att de klättrade i resultatlistan.</p>
      <p><b>Tre av de </b>yngsta killarna simmade 400 m frisim och alla kom in på topp nio-placeringar. US visar att det är en bredd på simmare och det är många som kommer strax bakom de bästa.</p>
      <figure>
        <img src="https://img11.ntm.eu/unt/public/img/5469856/1209102838/laget-pa-4x100-m-frisim-sofia?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>BILD: Privat | Laget på 4x100 m frisim: Sofia Wennerberg, Alma Bergqvist, Hilma Wahlström och Nike Söderström.</figcaption>
      </figure>
      <p>Tjejerna som kvalade in sist med ett lagkappslag – det första från US på många år – slog sin tid från kvalet och klättrade två placeringar.</p>
      <p><b>Mikael Söderberg tog</b> totalt fyra medaljer, två guld, ett silver och ett brons. Adi Ramovic tog ett brons, med en precis avklarad influensa som uppladdning inför tävlingarna.</p>
      <p>Det var en laginsats att ta så många klubbpoäng, många bidrog med poängplaceringar.</p>
      <p>US ser fram emot sommarens ungdoms-SM som går i Landskrona, då flera kvaltider togs under helgens tävlingar.</p>
      <figure>
        <img src="https://img10.ntm.eu/unt/public/img/5469855/1209102837/de-som-simmade-1500-m-frisim?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>BILD: Privat | De som simmade 1500 m frisim: Mikael Söderberg, Adi Ramovic, Lukas Höglund och Oskar Andersson.</figcaption>
      </figure>
      <p>Totalt hamnade US på en elfte plats i poängligan och på en tionde plats i medaljligan.</p>
    </article>
  </body>
</html>