<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/volkswagen-gli-impianti-tedeschi-sono-poco-efficienti-471322.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T09:00:18+00:00"/>
    <meta property="og:title" content="Volkswagen, gli impianti tedeschi sono poco efficienti"/>
    <meta property="og:description" content="Il capo della produzione del marchio tedesco, Andreas Tostmann, non si accontenta: &quot;In Germania dobbiamo fare di più&quot;"/>
  </head>
  <body>
    <article>
      <h1>Volkswagen, gli impianti tedeschi sono poco efficienti</h1>
      <h2>Il capo della produzione del marchio tedesco, Andreas Tostmann, non si accontenta: "In Germania dobbiamo fare di più"</h2>
      <address><time datetime="2019-12-09T09:00:18+00:00">09 Dec 2019, 09:00</time> by <a rel="author">Andrea Trezza</a></address>
      <p>La crescita futura di Volkswagen passa sì dagli investimenti nell’elettrificazione, ma anche dall’aumento dell’<b>efficienza dei propri stabilimenti</b>. E in particolare di quelli che operano in Germania, dove il capo della produzione del marchio tedesco Andreas Tostmann stimola i propri lavoratori: <i>“La nostra crescita si sta dimostrando migliore all’estero piuttosto che sul nostro mercato locale. In Germania, nonostante tutti i successi che abbiamo ottenuto, <b>dobbiamo fare di più</b>, e possiamo farlo”.</i></p>
      <blockquote>
        <a href="https://www.formulapassion.it/automoto/mondoauto/klaus-bischoff-nuovo-responsabile-design-gruppo-volkswagen-471070.html">Klaus Bischoff nuovo responsabile design Gruppo Volkswagen</a>
      </blockquote>
      <p>L’obiettivo di Volkswagen è quello di aumentare la produttività dei propri impianti tedeschi, e di farlo riuscendo a risparmiare oltre <b>2 miliardi di euro entro il 2023</b>. Le stime di questo 2019 che va concludendosi parlano di un calo globale nelle vendite di Volkswagen del 5% rispetto al 2018, da qui la scelta di diversi brand automobilistici facenti parte del gruppo tedesco di operare un netto taglio del personale. Tra i segreti che possono portare a un aumento dell’efficienza c’è sicuramente l’aspetto logistico, che secondo Tostmann va assolutamente migliorato: <i>“Le nostre ambizioni per i prossimi anni sono quelle di avere il <b>60% di veicoli in meno</b> che si occupano della logistica, ma che abbiano il 20% di capacità di carico in più”.</i></p>
      <footer>RIPRODUZIONE RISERVATA</footer>
    </article>
  </body>
</html>