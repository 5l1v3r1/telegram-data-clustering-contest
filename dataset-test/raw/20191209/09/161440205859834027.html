<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/12/09/kirk-douglas-compie-103-anni-cena-in-famiglia-con-i-bambini-7-962637.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T09:14:47+00:00"/>
    <meta property="og:title" content="Kirk Douglas compie 103 anni: cena in famiglia con i bambini"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">L'attore</h6>
      <h1>Kirk Douglas compie 103 anni: cena in famiglia con i bambini</h1>
      <h2>Il "leone" di Hollywood è il premio Oscar più longevo ancora in vita</h2>
      <address>
        <time datetime="2019-12-09T09:14:47+00:00">09 Dec 2019, 09:14</time>
      </address>
      <p>L'Oscar alla carriera vent'anni fa, un Golden Globe nel 1957 e poi nel 1968 alla carriera, settantacinque film per il grande schermo e numerose parti in altre produzioni per la tv: Kirk Douglas, il leggendario Spartacus di Stanley Kubrick, compie 103.</p>
      <p>Un autentico traguardo per il leone di Hollywood, nato il 9 dicembre 1916, più longevo premio Oscar maschile ancora in vita.</p>
      <p>Eppure, nessun festeggiamento speciale, come spiegato dal figlio attore, ormai 75enne, Michael Douglas.</p>
      <p>"Mio padre mi ha supplicato di non organizzare una festa per i 103 anni", ha spiegato". "Mi ha detto di programmare una cena e di portare i bambini", ha poi proseguito.</p>
      <figure>
        <img src="https://www.unionesarda.it/foto/previewfotoprogressivejpeg/2019/12/09/la_torta_del_compleanno_foto_da_instagram_cameron_dougla-514-318-875547.jpg"/>
        <figcaption>La torta del compleanno (foto da Instagram Cameron Douglas)</figcaption>
      </figure>
      <p>Su Instagram, invece, il nipote Cameron Douglas, figlio di Michael, lo ha ricordato con una serie di splendidi scatti: "Buon compleanno nonnino, sei un regalo per il mondo...", scrive.</p>
      <p>All'anagrafe Issur Danielovitch Demsky, Kirk Douglas è sposato con la produttrice Anne Buydens, che compirà 101 anni nel 2020 e con cui vive da 65 anni.</p>
      <figure>
        <img src="https://www.unionesarda.it/foto/previewfotoprogressivejpeg/2019/12/09/nei_panni_di_spartacus_foto_da_frame_vide-514-318-875549.jpg"/>
        <figcaption>Nei panni di Spartacus (foto da frame video)</figcaption>
      </figure>
      <p>Michael e il fratello Joel sono invece frutto del precedente matrimonio di Kirk con l'attrice britannica Diana Dill.</p>
      <p>(Unioneonline/v.l.)</p>
    </article>
  </body>
</html>