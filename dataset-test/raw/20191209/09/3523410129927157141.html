<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644342/%D8%B5%D8%AF%D8%B1-%DA%AF%DB%8C%D8%B4%D9%87-%D9%85%D9%86%D8%AC%D9%85%D8%AF-%D8%A8%D8%A7%D9%82%DB%8C-%D9%85%D8%A7%D9%86%D8%AF-%D9%87%D9%81%D8%AA%D9%87-%DA%A9%D9%85-%D9%81%D8%B1%D9%88%D8%BA-%D8%AA%D8%A7%D8%B2%D9%87-%D8%A7%DA%A9%D8%B1%D8%A7%D9%86%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T09:38:00+00:00"/>
    <meta property="og:title" content="صدر گیشه «منجمد» باقی ماند/ هفته کم فروغ تازه اکران‌ها"/>
    <meta property="og:description" content="آخرین وضعیت فروش و خلاصه داستان فیلم‌های اکران شده طی هفته جاری در سطح جهان را در این گزارش دنبال کنید."/>
  </head>
  <body>
    <article>
      <h1>
        <a href="https://www.bultannews.com/fa/news/644342/%D8%B5%D8%AF%D8%B1-%DA%AF%DB%8C%D8%B4%D9%87-%D9%85%D9%86%D8%AC%D9%85%D8%AF-%D8%A8%D8%A7%D9%82%DB%8C-%D9%85%D8%A7%D9%86%D8%AF-%D9%87%D9%81%D8%AA%D9%87-%DA%A9%D9%85-%D9%81%D8%B1%D9%88%D8%BA-%D8%AA%D8%A7%D8%B2%D9%87-%D8%A7%DA%A9%D8%B1%D8%A7%D9%86%E2%80%8C%D9%87%D8%A7">صدر گیشه «منجمد» باقی ماند/ هفته کم فروغ تازه اکران‌ها</a>
      </h1>
      <h2>آخرین وضعیت فروش و خلاصه داستان فیلم‌های اکران شده طی هفته جاری در سطح جهان را در این گزارش دنبال کنید.</h2>
      <address><time datetime="2019-12-09T09:38:00+00:00">09 Dec 2019, 09:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هر هفته گزارشی از وضعیت فیلم‌های اکران شده در سطح جهان منتشر می‌شود که از فروش اکران فیلم‌ها و انیمیشن‌های بزرگ در سطح جهان خبر می‌دهد. در این هفته نیز سینمای جهان شاهد اکران فیلم‌های جدیدی بود که همه آن‌ها ناکام ماندند و نتوانستند در جمع پرفروش‌ها قرار بگیرند تا انیمیشن «منجمد۲» برای سومین هفته متوالی در صدر گیشه بایستند و علاوه بر آن باقی فیلم ها نیز جایگاه هفته گذشته خود را تکرار کنند.</p>
      <p>در بین این شکست ها، عدم موفقیت انیمیشن «پلی موبیل» بیشتر از همه به چشم آمد که در رتبه چهاردهم پرفروشترین فیلم‌های این هفته قرار گرفته است. در زیر به آخرین وضعیت پنج فیلم پرفروش هفته اشاره شده است:</p>
      <p>۵) یک روز زیبا در محله «A beautiful Day in the Neighborhood»</p>
      <p>یک فیلم دیگر در ژانر درام زندگی نامه‌ای که توسط ماریل هریل برای کمپانی سونی ساخته شده است. تام هنکس، متیو ریس و کریس کوپر بازیگران اصلی این فیلم هستند.</p>
      <p>این فیلم داستان یک روزنامه‌نگار خبره به نام لوید ووگل را به تصویر می‌کشد که موافقت کرده است تا مصاحبه‌ای را برای مجله اسکوایر با شخصیت محبوب تلویزیونی به نام فرد راجرز انجام دهد، اما دیدگاه لوید از زندگی بعد از رویارویی با راجرز تغییر می‌کند.</p>
      <p>فیلمی که در این هفته کمترین میانگین فروش نسبت به تعداد سالن سینما را داشته است با ۵.۲ میلیون دلار رتبه پنجم را به خود اختصاص داده و فروش نهایی آن به ۴۳ میلیون رسیده لست.</p>
      <p>۴) «ملکه و اسلیم» Queen &amp; Slim</p>
      <p>محصول جدیدی از کمپانی یونیورسال به کارگردانی ملینا متسوکس است که در ژانر درام رمانتیک ساخته شده است. دنیل کالویا، جودی ترنر اسمیت به همراه ایندیا مور بازیگران این فیلم هستند.</p>
      <p>فیلم ملکه و اسلیم درباره‌ی شخصی است که می‌خواهد برای اولین بار دز زندگی اش با شخصی دیگر یک قرار ملاقات داشته باشد و برای این اتفاق بسیار هیجان زده است. او که نمی‌داند باید چکار کند و چگونه رفتاری در این قرار داشته باشد بسیار دستپاچه شده است و سعی دارد تا خودش را آرام کند.</p>
      <p>این فیلم هم در دومین هفته فروش خود ۶.۵ میلیون فروش داشت تا با اختلاف اندکی نسبت به فیلم چاقوکشی یک پله پایین‌تر از این فیلم قرار گرفت تا در جایگاه چهارم جا خوش کند.۲۶ میلیون دلار حاصل فروش این فیلم در گیشه داخلی است.</p>
      <p>۳) فورد در برابر فراری «Ford v Ferrari»</p>
      <p>فیلمی اکشن، درام و زندگی نامه است که جیمز منگولد کارگردانی آن را انجام داده است و بازیگران همچون کریستین بیل و مت دیمون در آن نقش آفرینی می‌کنند.</p>
      <p>داستان فیلم در مورد گروهی از طراحان آمریایی است که توسط طراح ماهر به نام کرون شلبی و یک راننده انگلیسی به نام کن مایلز هدایت می‌شوند. آن‌ها باید یک اتومبیل بسازند که بتواند خودروی جدید فراری را شکست دهد.</p>
      <p>فورد در برابر فراری قدیمی‌ترین فیلمی است (۴هفته) که توانسته در بین پنج فیلم پرفروش هفته حضور داشته باشد. این فیلم با فروش ۶.۵ میلیونی جایگاه سوم را به خود اختصاص داده فروش داخلی آن هم از مرز ۹۰ میلیون دلار عبور کرده است.</p>
      <p>۲) چاقو کشی «Knives out»</p>
      <p>فیلمی در ژانر کمدی سیاه و راز آلود است که ریان جانسون کارگردانی و نویسندگا آن را انجام داده است. بازیگرانی همچون دنیل کریگ، کریس اوانز، آما در آرماس، جیمی لی کرتیس، تونی کولت و کاترین لانگفورد به همراه کریستوفر پلامر بازیگران آن هستند.</p>
      <p>این فیلم در مورد مرگ نویسنده‌ی رمان‌های جنایی یعنی هرلان ترومبی هست که دقیقا بعد از تولد هشتاد و پنج سالگی‌اش جسد وی در ملکش پیدا می‌شودو یک کارآگاه پلیس سعی در حل معما دارد.</p>
      <p>چاقوکشی در هفته‌ای که افت ۴۷ درصدی را تجربه کرده است به فروش ۱۴ میلیون دلاری رسید تا با قرار گرفتم در جایگاه دوم فروش آمریکای شمالی آن به ۶۳ میلیون دلار رسیده است.</p>
      <p>۱) منجمد۲ «Frozen 2»</p>
      <p>انیمشنی به کارگردانی کریس باک و جنیفر لی و ساخته کمپانی دیزنی است که در سبک فانتزی ساخته شده و دنبال انیمیشن دیگری به همین نام است که در سال ۲۰۱۳ منشر شده بود.</p>
      <p>ایندینا منزل، جاناتا گروف و جاش گد صداپیشگان اصلی این انیمیشن هستند. در خلاصه این انیمیشن آمده است، السا، آنا، کریستوف و اولاف به اعماق جنگل می‌روند تا از حقیقت در مورد رمز و راز باستانی قلمروی پادشاهی خود مطلع شوند.</p>
      <p>این انیمیشن توانست در سومین هفته متوالی با افت فروشی نزدیک به ۶۰ درصد توانست با ۳۴.۶ میلیون دلار صدر گیشه را از رقبای خود برباید. فروش کلی این انیمیشن در آمریکای شمالی به ۳۳۷ میلیون دلار و در گیشه جهانی نیز به ۹۲۰ میلیون دلار رسیده است</p>
    </article>
  </body>
</html>