<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907134/van-hanegem-verbaasd-ongelooflijk-die-gozer-doet-echt-helemaal-niets-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="Ontsteltenis bij Van Hanegem: 'Ongelooflijk, die gozer doet echt helemaal niets'"/>
    <meta property="og:description" content="Willem van Hanegem heeft zondag met stijgende verbazing naar Feyenoord - Vitesse gekeken. Hij zag dat de Arnhemmers er volledig doorheen zaten na het laatste fluitsignaal. 'Vitesse dacht met een trainer uit Rusland een geniale zet te hebben gedaan, maar toen ik die ploeg gisteren in de slotfase tegen Feyenoord zag spelen, kreeg ik het idee dat er een paar bejaarden bij liepen', aldus Van Hanegem in zijn wekelijkse Algemeen Dagblad-column."/>
  </head>
  <body>
    <article>
      <h1>Ontsteltenis bij Van Hanegem: 'Ongelooflijk, die gozer doet echt helemaal niets'</h1>
      <address>
        <time datetime="2019-12-09T09:20:00+00:00">09 Dec 2019, 09:20</time>
      </address>
      <p>
        <b>Willem van Hanegem heeft zondag met stijgende verbazing naar Feyenoord - Vitesse gekeken. Hij zag dat de Arnhemmers er volledig doorheen zaten na het laatste fluitsignaal.</b>
      </p>
      <p>'Vitesse dacht met een trainer uit Rusland een geniale zet te hebben gedaan, maar toen ik die ploeg gisteren in de slotfase tegen Feyenoord zag spelen, kreeg ik het idee dat er een paar bejaarden bij liepen', aldus Van Hanegem in zijn wekelijkse Algemeen Dagblad-column.</p>
      <p>'Ze zaten er helemaal doorheen. Dan zie je dat druk zetten, wat Joseph Oosting (interim-trainer, red.) nu wil, niet kan. Dat komt doordat Vitesse conditioneel veel te weinig inhoud heeft, omdat die ploeg met Leonid Slutsky alleen achteroverleunde. Die Tim Matavz, dat is echt ongelooflijk. Die gozer doet echt helemaal niets.'</p>
      <p>Met Nicolai JÃ¶rgensen liep er bij Feyenoord een spits die met zijn arbeid nog wel wat betekende voor zijn ploeg, aldus <i>De Kromme</i>. 'Maar dat is op dit moment dan ook alles. Dat heeft met fitheid te maken en met vertrouwen. Wat dat betreft zou ik hem niet tegen FC Porto laten spelen, maar wel tegen PSV.'</p>
    </article>
  </body>
</html>