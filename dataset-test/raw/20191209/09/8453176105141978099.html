<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/%D7%A0%D7%A9%D7%99%D7%9D/_%D7%A9%D7%A0%D7%A9%D7%99%D7%9D_%D7%99%D7%90%D7%96%D7%A8%D7%95_%D7%90%D7%95%D7%9E%D7%A5_%D7%9C%D7%94%D7%91%D7%99%D7%90_%D7%90%D7%AA_%D7%94%D7%A7%D7%95%D7%9C%D7%95%D7%AA_%D7%94%D7%97%D7%A1%D7%A8%D7%99%D7%9D_"/>
    <meta property="og:site_name" content="הקול היהודי"/>
    <meta property="article:published_time" content="2019-12-09T09:02:00+00:00"/>
    <meta property="og:title" content="&quot;שנשים יאזרו אומץ להביא את הקולות החסרים&quot;"/>
    <meta property="og:description" content="בקרוב תיערך סדנת כתיבה ברשתות החברתיות עבור נשים תורניות. את הסדנה המקצועית תעביר העיתונאית עפרה לקס. בין המרצים: יהודית קצובר, השר סמוטריץ', הרבנית מלמד, יהודה עמרני ועוד"/>
  </head>
  <body>
    <article>
      <h1>"שנשים יאזרו אומץ להביא את הקולות החסרים"</h1>
      <h2>בקרוב תיערך סדנת כתיבה ברשתות החברתיות עבור נשים תורניות. את הסדנה המקצועית תעביר העיתונאית עפרה לקס. בין המרצים: יהודית קצובר, השר סמוטריץ', הרבנית מלמד, יהודה עמרני ועוד</h2>
      <address><time datetime="2019-12-09T09:02:00+00:00">09 Dec 2019, 09:02</time> by <a rel="author">תוכן שיווקי</a></address>
      <p>לאחר סדנת 'ללמד בני יהודה קסת', שהכשירה גברים תורניים לכתיבה ברשתות החברתיות, הגיע תורן של <a href="https://www.hakolhayehudi.co.il/tags/%D7%A0%D7%A9%D7%99%D7%9D">הנשים</a>.</p>
      <p>סדנת 'בינה יתירה', שתושק בקרוב, מיועדת לבוגרות מדרשה ונשים בעלות רקע תורני, ותעסוק בהכשרת כותבות <a href="https://www.hakolhayehudi.co.il/tags/%D7%A8%D7%A9%D7%AA%D7%95%D7%AA%20%D7%97%D7%91%D7%A8%D7%AA%D7%99%D7%95%D7%AA">לרשתות החברתיות</a>. הסדנה היא פרויקט משותף של מכון 'תורת המדינה' ומכללת ליפשיץ. הסדנא  כוללת הכשרה מקצועית לכתיבה.</p>
      <p>בין האנשים שירצו בסדנה אפשר למצוא את שר התחבורה בצלאל סמוטריץ', נדיה מטר ויהודית קצובר מתנועת ריבונות, מנהלת ערוץ 7 הרבנית שולמית מלמד, יהודה עמרני מנכ"ל התנועה למשילות ודמוקרטיה, הרבנית דנה תירוש, וראש ביהמ"ד תורת המדינה-בית אורות, הרב יעקב יקיר. אשת התקשורת עפרה לקס תעביר את החלק המקצועי.</p>
      <p>מעבירת החלק המקצועי בסדנה, העיתונאית עפרה לקס אומרת, כי האתגרים העומדים בפני הכותבים ברשתות החברתיות מתעצמים כשהכותבת היא אישה. "כשמזמינים אישה וגבר לדבר בפאנל, תמיד האישה תבדוק אם היא מבינה בנושא המאוד ספציפי שעליו התבקשה לדבר, וגם אם היא מבינה בתחום היא עדיין תהסס להגיע ולשאת דברים. לעומת זאת גבר, גם אם הוא מכיר את הנושא באופן מעורפל, הוא כבר ישיב בחיוב, הוא הרי כבר 'יסתדר'. כך, הרבה פעמים יש רתיעה בקרב נשים להביע עמדה נחרצת ברשתות החברתיות או בכל זירה אחרת שבה הן חתומות על דבריהן".</p>
      <p>"נראה לי שהחשש כאן הוא כפול: א. יש פחד להיתפס כאחת שלא באמת מבינה בתחום, כי מי אני שאביע עמדה חלוטה. ב. יש חשש מתגובות שליליות, שאגב מבאסות גם גברים וגם נשים כאחד. אצל נשים זו ממש אבן נגף בדרך לכתיבה", אומרת לקס. לדברי לקס: "חשוב שנשים יאזרו אומץ וייכנסו למלא את החלל של עמדות תורניות ברשתות,  שיביאו איתן את הקולות החסרים כל כך, גם מהזוויות הייחודיות להן כנשים וגם במבט שאינו נשי- ספציפי. הן יחזקו עמדות נשחקות, ויעוררו שיח ומחשבה".</p>
      <p>לגבי החשש מפוגענות ברשת אומרת לקס, כי "יש כמובן מגיבים שלא נעים להיתקל בהם, אבל לומדים להתעלם מהם, כך גם מהצעות מטופשות ולא רציניות שמתקבלות במסנג'ר, בדך כלל בעברית משובשת. נכון, מי שרוצה להביע את עמדותיה, צריכה לגדל עור קצת יותר עבה ולפעמים זה תהליך. אבל אין ספק בעיניי שזו זירה שגם ציבור תורני חייב להיכנס אליה, ומוטב מאוחר (מאוד מאוד) מאשר אף פעם". </p>
      <p>בשיחה עם הקול היהודי מספר הרב יאיר קרטמן, ממארגני הסדנה, כי "המטרה היא להכשיר כותבות להיות חלק מהשיח התרבותי במדינת ישראל", אומר קרטמן. "אנו רוצים לתת להן כלים ולהניע אותן להיות שותפות ברשתות החברתיות ובתחום מאמרי הדעה, כדי להעשיר את השיח בהיבט התרבותי –תורני. לדברי הרב קרטמן: "באתגרים החברתיים והתרבותיים, כיום, ישנו ערך מוסף לחשיבה ולכתיבה הנשית. הכתיבה הנשית מאפשרת הסרת חסמים תרבותיים והיא אפקטיבית לקידום תכנים של תורה". לדבריו, כחלק ממטרות הסדנה, מבקשים המארגנים לחשוף את המשתתפות לנשים ולגופים בעלי השפעה ציבורית על מנת לייצר מוטיבציה וכלי עבודה אפקטיביים.</p>
      <p>לפרטים: רחל: 054-6748629, ברקת: 053-4580003 | <a href="https://www.facebook.com/282839652671058/photos/a.282849142670109/447169126238109/?type=3&amp;theater">למודעה עם הפרטים על האירוע &gt;&gt;</a></p>
    </article>
  </body>
</html>