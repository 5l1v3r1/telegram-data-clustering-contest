<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/barbara-durso-conferma-ritorno-grande-fratello-17/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T09:46:53+00:00"/>
    <meta property="og:title" content="Barbara d'Urso conferma il ritorno al Grande Fratello 17: le sue parole"/>
    <meta property="og:description" content="Poche ore fa, Barbara d'Urso ha confermato il ritorno al Grande Fratello 17, annunciando anche il primo opinionista. Le sue parole."/>
  </head>
  <body>
    <article>
      <h1>Barbara d'Urso conferma il ritorno al Grande Fratello 17: le sue parole</h1>
      <address><time datetime="2019-12-09T09:46:53+00:00">09 Dec 2019, 09:46</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Poche ore fa, Barbara d’Urso ha confermato il ritorno al Grande Fratello 17, annunciando anche il primo opinionista</h3>
      <p>Anche per quest’anno, come accade da diverso tempo a questa parte, protagonista indiscussa di Canale 5 è <b>Barbara d’Urso</b>. Da anni la stacanovista ed instancabile conduttrice è al servizio di <a href="https://www.mediasetplay.mediaset.it/">Mediaset</a> e del suo fedele pubblico, che la sostiene e la supporta passo dopo passo. Ben tre i programmi che attualmente la presentatrice sta portando avanti, e come sempre il successo è garantito. Tuttavia, già da settimane si mormora del probabile <b>ritorno</b> della <b>d’Urso</b> al <b>Grande Fratello 17</b>, e adesso finalmente <b>Barbara</b> ha <b>confermato</b> la sua partecipazione al reality, che arriverà nei prossimi mesi. Ma non solo. La conduttrice partenopea ha anche annunciato il primo opinionista del programma, che è già un volto ben noto ai telespettatori. Scopriamo di chi si tratta e le sue parole in merito a questa nuova sfida.</p>
      <p>Oltre a tornare con <b>Pomeriggio Cinque</b> e <b>Domenica Live</b>, da anni show di punta Mediaset, <b>Barbara d’Urso</b>, dopo il successo della scorsa stagione, è tornata in prima serata anche con <b>Live Non è la d’Urso</b>. Settimana dopo settimana numerosi sono gli impegni ai quali la presentatrice deve tener testa. Tuttavia i risultati sono garantiti. I suoi programmi, infatti, sono tra i più visti della rete, e gli ascolti parlano chiaro: <b>Barbara</b> si conferma ancora una volta come uno dei volti più amati della tv italiana. Nel mentre la <b>d’Urso</b>, oltre a rispettare gli impegni già presi, si sta già preparando per affrontare al meglio il <b>ritorno</b> al <b>Grande Fratello 17</b>, per la terza volta consecutiva.</p>
      <p>Dopo aver già condotto il reality per tre edizioni tra il 2003 e il 2004, <b>Barbara d’Urso</b> è tornata al timone del programma solo nel 2018, riportandolo alla sua vecchia gloria. A quel punto i vertici hanno continuato a scommettere sulla loro conduttrice di punta, affidandole anche le successive edizioni. Adesso, così, la presentatrice <b>conferma</b> anche il <b>ritorno</b> al <b>Grande Fratello 17</b>, annunciando anche il primo opinionista. Leggiamo cosa ha dichiarato.</p>
      <h3>La conferma di Barbara d’Urso al Grande Fratello 17, con Cristiano Malgioglio come opinionista</h3>
      <p>Solo poche ore fa, nel corso dell’ultima puntata di <b>Domenica Live</b>, ad arrivare come ospite di <b>Barbara d’Urso</b> c’è stato <b>Cristiano Malgioglio</b>. I due hanno così ricordato i loro momenti più belli al <b>Grande Fratello</b>, e poco dopo, con estrema gioia dei fan, la conduttrice ha <b>confermato</b> il <b>ritorno</b> per l’edizione numero <b>17</b> del reality. Ma non solo. Come se non bastasse la <b>d’Urso</b> ha anche nuovamente annunciato <b>Malgioglio</b> come opinionista della trasmissione, tra l’entusiasmo generale del pubblico. <b>Barbara</b>, abbracciando il suo amico <b>Cristiano</b>, ha affermato: <i>“Torniamo presto con il Grande Fratello”</i>! Ma quando potrebbe andare in onda la prossima edizione Nip?</p>
      <p>Come sappiamo, <a href="https://www.novella2000.it/grande-fratello-vip-slitta-inizio-reality-indiscrezione/">dopo i ripetuti slittamenti, a gennaio arriverà il <b>Grande Fratello Vip 4</b></a>, che con ogni probabilità durerà fino all’inizio della primavera. Che dunque, a questo punto, ci sia un ritardo anche per il <b>Grande Fratello 17</b> di <b>Barbara d’Urso</b>? Di certo la cosa non sarebbe da escludere. C’è poi da ricordare che il prossimo settembre il reality compirà 20 anni dalla prima messa in onda italiana, e dunque i vertici potrebbero decidere di celebrare questo importante traguardo proprio con la nuova edizione.</p>
      <p>Attualmente, però, non si hanno ancora notizie certe su quanto accadrà. Senza dubbio, però, nelle prossime settimane la stessa <b>Barbara d’Urso</b> svelerà ulteriori aggiornamenti in merito al <b>Grande Fratello 17</b>, che anche stavolta avrà un successo assicurato. In attesa di news, facciamo un grande in bocca al lupo alla conduttrice, e aspettiamo con ansia il suo ritorno al reality.</p>
      <related>
        <a href="https://www.novella2000.it/tommaso-paradiso-come-va-oggi-thegiornalisti-tour/"/>
        <a href="https://www.novella2000.it/stefano-de-martino-no-sanremo-come-vive-gossip-belen/"/>
        <a href="https://www.novella2000.it/paola-caruso-risponde-accuse-moreno-merlo-prove-domenica-live/"/>
      </related>
    </article>
  </body>
</html>