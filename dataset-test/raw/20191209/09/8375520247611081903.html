<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/ukrzaliznicya-priznachila-shche-visim-potyagiv-u-populyarnih-napryamkah-645445.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T09:20:07+00:00"/>
    <meta property="og:title" content="Укрзалізниця призначила ще вісім потягів у популярних напрямках"/>
    <meta property="og:description" content="Потяги призначені до Дніпра, Ужгорода, Мукачево, Одеси та Вінниці"/>
  </head>
  <body>
    <article>
      <h1>Укрзалізниця призначила ще вісім потягів у популярних напрямках</h1>
      <address>
        <time datetime="2019-12-09T09:20:07+00:00">09 Dec 2019, 09:20</time>
      </address>
      <h4>Потяги призначені до Дніпра, Ужгорода, Мукачево, Одеси та Вінниці</h4>
      <p>В Укрзалізниці з неділі, 8 грудня, почав діяти новий графік руху поїздів на 2019/2020 роки. У ньому передбачене курсування 185 пар пасажирських поїздів.</p>
      <p>Зокрема, формуванням Укрзалізниці — 162 пар (14 з яких — швидкісні), країн СНД — 9 пар, інших країн — 14 пар. У міжнародному сполученні курсуватиме 20 пар поїздів із країнами Заходу та 17 пар — з країнами СНД. Більше 90% поїздів у новому графіку руху — це швидкі та прискорені поїзди.</p>
      <p>Призначено вісім нових поїздів, більшість з яких курсуватимуть у популярному західному напрямку: № 192/291 Львів — Дніпро, № 203/204 Львів — Дніпро, № 179/180 Львів — Дніпро, № 129/130 Полтава — Ворохта, № 201/202 Львів — Ужгород, № 960/961, 962/963 Кошице — Мукачево, № 241/242 Дніпро — Одеса, № 233/234 Київ — Вінниця.</p>
      <p>Для перевезень пасажирів у пікові періоди Укрзалізниця передбачила продовження маршрутів поїздів № 7/8 Київ — Івано-Франківськ до Чернівців, № 75/76 Кривий Ріг — Київ та № 71/72 Запоріжжя — Київ до Ужгорода, № 140/139 Лисичанськ — Харків/Дніпро-Головний до Миколаєва. Окрім цього, передбачені сезонні поїзди на літній період.</p>
      <p>Також у графіку руху 2019/2020 кілька пасажирських поїздів змінили маршрути прямування. Зокрема, поїзд № 1/2 Івано-Франківськ — Костянтинівка курсуватиме через Гребінку — Полтаву-Південну — Красноград — Лозову замість Гребінки — Полтави-Київської — Харкова — Букина, завдяки чому пасажири поїзда дістануться кінцевої станції в обох напрямках майже на 2 години швидше. Також змінять маршрути прямування поїзди № 357/358 Київ — Рахів, № 161/162 Миколаїв — Київ та № 67/68 Київ — Варшава, у зв’язку з чим дещо відкоригований графік руху цих поїздів.</p>
      <p>Звертаємо увагу пасажирів, що в новому графіку змінили нумерацію поїзди: № 63/64 Дніпро – Одеса на № 53/54, № 247/248 Житомир — Одеса на № 131/132, № 641/642 Кишинів — Одеса на № 841/842, № 61/62 Санкт-Петербург — Кишинів на № 361/362, № 73/74 Москва — Кривий Ріг на № 95/96, № 95/96 Маріуполь — Бахмут на №77/78.</p>
      <p>Як повідомлялося, <a href="https://glavcom.ua/economics/finances/ukrzaliznicya-priznachila-vzhe-19-dodatkovih-pojizdiv-na-novorichni-svyata-644378.html">Укрзалізниця призначила вже 19 додаткових поїздів на новорічні свята.</a></p>
      <p>Нагадаємо, в Укрзалізниці пообіцяли призначить на новорічно-різдвяні свята <a href="https://glavcom.ua/news/zaliznicya-gotujetsya-do-novorichnih-svyat-priznacheno-35-dodatkovih-pojizdiv-637519.html">35 додаткових пасажирських поїздів</a> далекого сполучення для перевезення пасажирів під час новорічних та різдвяних свят.</p>
      <p>
        <a href="https://glavcom.ua/economics/finances/ukrzaliznicya-nastupnogo-roku-planuje-pidvishchuvati-cini-na-kvitki-shchomisyacya-643920.html">Укрзалізниця планує у 2020 році щомісяця підвищувати тарифи на пасажирські перевезення.</a>
      </p>
      <p>До відома, <a href="https://glavcom.ua/country/politics/naglyadova-rada-ukrzaliznici-rozglyane-zvilnennya-kravcova-644279.html">наглядова рада «Укрзалізниці» розгляне звільнення Кравцова.</a></p>
      <related>
        <a href="https://glavcom.ua/economics/finances/chlenom-nagljadovoji-radi-ukrzaliznitsi-stane-sergij-leshchenko-645307.html"/>
        <a href="https://glavcom.ua/economics/finances/trubi-goryat-yak-zabezpechiti-ukrajinu-palivom-na-vipadok-velikoji-viyni-644691.html"/>
        <a href="https://glavcom.ua/news/pragnennya-keruvati-ukrzalizniceyu-v-ruchnomu-rezhimi-permanentne-kravcov-644275.html"/>
      </related>
    </article>
  </body>
</html>