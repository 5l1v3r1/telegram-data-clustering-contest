<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339649.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T09:41:00+00:00"/>
    <meta property="og:title" content="סקר 'כאן': כמעט תיקו בין גוש הימין לשמאל - כיכר השבת"/>
    <meta property="og:description" content="סקר חדש שפורסם הבוקר - יומיים לפני פיזור הכנסת והליכה לבחירות שלישיות, מלמד כי ייתכן וישראל תדרדר לבחירות רביעיות; אין הכרעה בין הגושים, איווט לשון מאזניים (חדשות) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>סקר 'כאן': כמעט תיקו בין גוש הימין לשמאל - כיכר השבת</h1>
      <address>
        <time datetime="2019-12-09T09:41:00+00:00">09 Dec 2019, 09:41</time>
      </address>
      <p>סקר חדש שפורסם הבוקר (שני) ב'כאן רשת ב'', יומיים לפני פיזור הכנסת והליכה לבחירות שלישיות בתוך שנה, מלמד כי ייתכן וישראל תדרדר לבחירות רביעיות מאחר ואין הכרעה בין הגושים ו'ישראל ביתנו' ממשיכה להיות לשון מאזניים.</p>
      <p>על פי הסקר, 'כחול לבן' בראשות בני גנץ ויאיר לפיד מובילה עם 35 מנדטים, אחריה 'הליכוד' בראשות בנימין נתניהו עם 34 מנדטים.</p>
      <p><b>בגזרת המפלגות החרדיות:</b> ש"ס בראשות אריה דרעי עם 8 מנדטים, כך גם 'יהדות התורה' שזוכה ל-8 מנדטים.</p>
      <p>הרשימה הערבית המשותפת בראשות איימן עודה עם 13 מנדטים, 'ישראל ביתנו' בראשות אביגדור ליברמן נחלשת ל-7 מנדטים, ו'הימין החדש' בראשות נפתלי בנט ואיילת שקד עם 6 מנדטים.</p>
      <p>'העבודה - גשר' בראשות עמיר פרץ ואורלי לוי אבקסיס עם 5 מנדטים ו'המחנה הדמוקרטי' בראשות ניצן הורביץ על גבול אחוז החסימה עם 4 מנדטים בלבד.</p>
      <p>'איחוד הימין' בראשות רפי פרץ ובצלאל סמוטריץ' לא עוברת את אחוז החסימה. יצוין כי ההערכה שהמפלגה תתאחד עם 'עוצמה יהודית' של איתמר בן גביר.</p>
      <p><b>מפת הגושים:</b> גוש שמאל 57. גוש הימין 56. אביגדור ליברמן נשאר לשון המאזניים.</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339724.html">נתניהו קורא לאיווט: 'היכנס למו"מ מואץ כדי למנוע בחירות'</a>
        </li>
        <li>
          <a href="https://www.kikar.co.il/339710.html">ביבי צייץ את ברכת הרבי: "מול 119 אנשים"</a>
        </li>
        <li>
          <a href="https://www.kikar.co.il/339686.html">גנץ לנתניהו: 'תוותר על חסינות'; נתניהו: 'זה עוד ספין חלול'</a>
        </li>
        <li>
          <a href="https://www.kikar.co.il/339581.html">ISA GROUP מרחיבה פעילות ברמב"ש - מאות דירות חדשות (פרסומי)</a>
        </li>
      </ul>
    </article>
  </body>
</html>