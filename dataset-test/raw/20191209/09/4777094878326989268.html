<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/mvf-ta-ukrajina-domovilis-shhodo-novoji-programi-spvprac-58240"/>
    <meta property="og:site_name" content="Україна Комунальна"/>
    <meta property="article:published_time" content="2019-12-09T09:16:00+00:00"/>
    <meta property="og:title" content="МВФ та Україна домовились щодо нової програми співпраці"/>
    <meta property="og:description" content="Україна та Міжнародний валютний фонд досягли домовленості (Staff Level Agreement) щодо нової програми співпраці"/>
  </head>
  <body>
    <article>
      <h1>МВФ та Україна домовились щодо нової програми співпраці</h1>
      <address>
        <time datetime="2019-12-09T09:16:00+00:00">09 Dec 2019, 09:16</time>
      </address>
      <p><b>Україна та Міжнародний валютний фонд досягли домовленості (Staff Level Agreement) щодо нової програми співпраці<br/><br/></b>Президент України Володимир Зеленський поспілкувався телефоном з директором-розпорядником Міжнародного валютного фонду Крісталіною Георгієвою. Глава держави розповів про реформи, які впроваджуються нині в Україні, та обговорив умови нової програми співпраці з Фондом. <br/> <br/>Повідомила пресслужба Офісу президента.<br/> <br/>Україна та Міжнародний валютний фонд досягли домовленості (Staff Level Agreement) щодо нової програми співпраці.<br/> <br/>«Наша розмова з директором-розпорядником МВФ Крісталіною Георгієвою була дуже конструктивною. Втішений, що ми знайшли повне порозуміння і наш турборежим отримав високу оцінку з боку МВФ. Вдячний парламенту, уряду та всій нашій команді за невтомну роботу заради України. Нова програма співпраці з Міжнародним валютним фондом має на меті пришвидшити економічне зростання, активно викорінювати корупцію та підвищити добробут кожного українця», – говориться у повідомлені.<br/> </p>
      <p>«Нас не влаштовують поточні темпи економічного зростання, і тому для пришвидшення зростання економіки ми спільно з нашими міжнародними партнерами продовжуватимемо реформи, щоб наздоганяти наших сусідів за рівнем економічного розвитку та добробуту», – підкреслив Глава держави. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/sogodn-9-grudnja-v-ukrajin-pogoda-bude-sonjachnoju--ne-po-zimovomu-teploju-58239"/>
        <a href="http://jkg-portal.com.ua/ua/publication/one/sogodn-6-grudnja-v-ukrajin-pogoda-bude-suhoju-navt-sonjachnoju-58227"/>
        <a href="http://jkg-portal.com.ua/ua/publication/one/sogodn-5-grudnja-pogoda-v-ukrajin-bude-suhoju-ta-sonjachnoju-58211"/>
      </related>
    </article>
  </body>
</html>