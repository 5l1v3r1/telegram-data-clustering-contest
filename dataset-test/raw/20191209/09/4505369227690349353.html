<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/dosarul-lui-radu-mazare-privind-cartierul-de-locuinte-sociale-blocat-la-instanta-dupa-raspunsul-autoritatilor-din-madagascar_500861.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T09:57:43+00:00"/>
    <meta property="og:title" content="Dosarul lui Radu Mazăre privind cartierul de locuinţe sociale, blocat la instanţă după răspunsul autorităţilor din Madagascar"/>
    <meta property="og:description" content="Dosarul lui Radu Mazăre &amp;icirc;n care un complet de cinci judecători tranșează apelul procurorilor DNA &amp;icirc;mpotriva unei decizii de amendare a fostului edil al Constanței ar putea fi suspendat pe termen nedeterminat. Potrivit stiripesurse.ro,"/>
  </head>
  <body>
    <article>
      <h1>Dosarul lui Radu Mazăre privind cartierul de locuinţe sociale, blocat la instanţă după răspunsul autorităţilor din Madagascar</h1>
      <address>
        <time datetime="2019-12-09T09:57:43+00:00">09 Dec 2019, 09:57</time>
      </address>
      <p>Dosarul lui Radu Mazăre în care un complet de cinci judecători tranșează apelul procurorilor DNA împotriva unei decizii de amendare a fostului edil al Constanței ar putea fi suspendat pe termen nedeterminat. Potrivit stiripesurse.ro, la termenul de luni s-a citat răspunsul statului Madagascar, conform căruia autorităţile malgaşe nu se pot exprima pe posibilitatea judecării apelului DNA în acest dosar pentru că nu mai deține dosarul de extrădare, toată documentația avută la acel moment fiind trimisă odată cu edilul în România. În acest caz se așteptă răspunsul Curții de Justiției a Uniunii Europene (CJUE) la întrebările transmie în alte dosare privind obligativitatea aplicării deciziei CCR prin care s-a constatat neconstituționalitate compunerii completelor de trei judecători de la instanța supremă.</p>
      <p>La termenul de luni al procesului cei cinic judecători au citit răspunsul statului Madagascar la întrebarea legată de posibilitatea judecării apelului din acest dosar, deși Mazăre a fost extrădat pentru a executa o pedeapsă definitivă în alt caz de corupție.</p>
      <p>Statul Madagascar a răspuns instanței supreme că nu se poate exprima pentru că nu mai deține dosarul de extrădare, toată documentația avută la acel moment fiind trimisă odată cu edilul în România.</p>
      <p>Astfel autoritățile maglașe nu au lămurit ICCJ dacă pot sau nu să îl judece pe Radu Mazăre în dosarul locuințelor sociale de vreme ce el a fost extrădat pentru pedeapsa definitivă din dosarul retrocedării unor plaje și terenuri din Contanța.</p>
      <p>Pe fondul acestei situații cei cinci judecători au ridicat din oficiu chestiunea suspendării judecării apelului DNA pentru a aștepta răspunsul Curții de Justiției a Uniunii Europene (CJUE) la întrebările transmie în alte dosare privind obligativitatea aplicării deciziei CCR prin care s-a constatat neconstituționalitate compunerii completelor de trei judecători de la instanța supremă.</p>
      <p>Completul de cinci judecători a rămas în pronunțare urmând să stabilească procedura de lucru în dosar. </p>
      <p>Radu Mazăre a fost condamnat definitiv de Înalta Curte de Casaţie şi Justiţie, în februarie, la 9 ani închisoare în dosarul retrocedărilor ilegale de terenuri din Constanţa. În acelaşi dosar, Cristian Borcea, fost finanţator al clubului Dinamo, a fost condamnat la 5 ani închisoare cu executare.<br/><br/>La momentul condamnări definitive Mazăre se afla în Madagascar, dar ulterior a fost extrădat în regim de urgenţă.</p>
    </article>
  </body>
</html>