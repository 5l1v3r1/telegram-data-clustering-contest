<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/349158.html"/>
    <meta property="og:site_name" content="דונצ'יץ': טעיתי, אני חייב להוריד טון עם שופטים"/>
    <meta property="article:published_time" content="2019-12-09T09:06:00+00:00"/>
    <meta property="og:title" content="דונצ'יץ': טעיתי, אני חייב להוריד טון עם שופטים"/>
    <meta property="og:description" content="כוכב דאלאס זעם על צוות השיפוט ב-110:106 לסקרמנטו והתחרט: &quot;אני אמוציונלי ותחרותי, אלמד להרגע&quot;. פילדלפיה בתחושה חמוצה למרות 104:110 על טורנטו"/>
  </head>
  <body>
    <article>
      <h1>דונצ'יץ': טעיתי, אני חייב להוריד טון עם שופטים</h1>
      <h2>כוכב דאלאס זעם על צוות השיפוט ב-110:106 לסקרמנטו והתחרט: "אני אמוציונלי ותחרותי, אלמד להרגע". פילדלפיה בתחושה חמוצה למרות 104:110 על טורנטו </h2>
      <address><time datetime="2019-12-09T09:06:00+00:00">09 Dec 2019, 09:06</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1446956.jpg"/>
        <figcaption>לוקה דונצ'יץ' מתווכח עם השופטים (רויטרס)</figcaption>
      </figure>
      <p>על אף ההצגות הגדולות שהוא נותן מדי ערב עבור דאלאס, לוקה דונצ’יץ’ נקלע לא פעם לעימותים עם השופטים. הלילה (אור לשני), אחרי ה-110:106 לסקמנטו, כוכב המאבריקס שוב פנה אל צוות השיפוט במחאות על כך שלא שרקו לעבירה לזכות 7.7 שניות לסיום.</p>
      <p>במהלך המשחק, <b>דונצ’יץ’</b> ספג עבירה טכנית ברבע הראשון ונצפה במספר הזדמנויות פונה במחאתיות כלפי השופטים. לאחר שנרגע מעט, אמר לתקשורת: “הייתה עבירה ברורה, כי הוא פגע לי במרפק, אבל בוודאי שאני צריך להפסיק להיות בכזו אינטרקציה עם שופטים. אבל זה אני וזה חלק מהתשוקה למשחק. אני רוצה לנצח ולפעמים יוצא משליטה, אני תמיד רוצה לנצח, תחרותי, תשאלו את המשפחה שלי, גם אם זה לא כדורסל, אעבוד על זה”.</p>
      <figure>
        <img src="https://images.one.co.il/images/one/450_250/gg1446950.jpg"/>
        <figcaption>לוקה דונצ'יץ' מנסה לחדור לסל (רויטרס)</figcaption>
      </figure>
      <p>עוד הוסיף: “אני יודע איך לגשת לשופטים, אבל כמו שאמרתי אני אדם אמוציונלי. אני יודע שאני טועה הרבה פעמים, אנשים טועים, אני פשוט צריך ללמוד לשלוט על עצמי ולהרגע ולהמשיך למהלך הבא. הם בני אדם והם גם טועים, אני טועה וכולם טועים, אני אקח על עצמי את הצורך להרגע".</p>
      <p>על אף כל האמור, דונצ’י’ץ’ עד כה חווה הצלחה ענקית כשהוביל את הטקסנים למאזן 7:16, תוך שהוא היחיד בליגה שנמצא בין 15 הקלעים המובילים (30 נק’ למשחק – שלישי), אסיסטים (9.2 – שני) וכדורים חוזרים (9.8 – 15 בליגה). הוא גם רשם עוד הישג אישי כשעבר את מייקל ג’ורדן בכמות המשחקים הרצופים עם 20 נקודות או יותר לצד לפחות 5 כדורים חוזרים ו-5 אסיסטים – עם הופעה 19 כזו.</p>
      <figure>
        <img src="https://images.one.co.il/images/one/450_250/gg1441846.jpg"/>
        <figcaption>פול ג'ורג' ודוק ריברס (רויטרס)</figcaption>
      </figure>
      <p>לוס אנג’לס קליפרס השיגה ניצחון שחשוב מאוד למורל שלה, עם 119:135 בוושינגטון כאשר קוואי לנארד להט עם 34 נקודות ו-11 כדורים חוזרים ופול ג’ורג’ הוסיף 27 נקודות משלו. “אני חושב שפשוט היינו צריכים יותר משחקים, יותר זמן על הפרקט”, אמר <b>ג’ורג’</b>. “פשוט חיפשנו את המיס מאץ’ וניצלנו זאת כדי להשיג את הניצחון הזה”.</p>
      <p>על אף ה-104:110 על טורונטו, בפילדלפיה יוצאים בתחושה מעט חמוצה מהמשחק בו הובילו ב-20 נקודות פחות מ-7 דקות לסיום, כאשר איבודי כדור והגנה חלשה איפשרו לראפטורס לאיים על ניצחון שכבר היה כמעט מובטח. “מאיפה מתחילים לסכם?”, תהה מאמן הסיקסרס ברט בראון. “הדרך שבה המשחק נגמר הותירה לנו טעם מעט חמוץ”.</p>
    </article>
  </body>
</html>