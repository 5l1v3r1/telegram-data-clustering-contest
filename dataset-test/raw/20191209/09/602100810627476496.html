<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://macworld.idg.se/2.1038/1.727810/apple-tv-plus-far-sin-forsta-prisnominering?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="MacWorld"/>
    <meta property="article:published_time" content="2019-12-09T09:53:00+00:00"/>
    <meta property="og:title" content="Apple TV Plus får sin första prisnominering"/>
    <meta property="og:description" content="När nomineringarna till Critic's Choice Awards presenterades under söndagskvällen fick Apples tv-satsning sin första nominering, för bästa manliga biroll."/>
  </head>
  <body>
    <article>
      <h1>Apple TV Plus får sin första prisnominering</h1>
      <address>
        <time datetime="2019-12-09T09:53:00+00:00">09 Dec 2019, 09:53</time>
      </address>
      <p>
        <i>När nomineringarna till Critic’s Choice Awards presenterades under söndagskvällen fick Apples tv-satsning sin första nominering, för bästa manliga biroll.</i>
      </p>
      <p>Apple TV Plus lanserades i november, och nu har företagets tv-satsning fått sin första nominering till en prisutdelning, rapporterar <a href="https://www.engadget.com/2019/12/08/apple-tv-scores-its-first-award-nomination-with-the-morning-sh/">Engadget</a>.</p>
      <p>
        <i>
          <b>Test: <a href="https://macworld.idg.se/2.1038/1.697923/apple-tv-plus">Apple TV Plus hotar inte Netflix – än</a></b>
        </i>
      </p>
      <p>Det är Critic’s Choice Awards som under söndagen presenterade årets nomineringar, och Billy Crudup nominerades till priset för bästa manliga biroll för sin roll i The Morning Show. Han tävlar mot bland annat Peter Dinklage (Game of Thrones) och Asante Blackk (This is us).</p>
      <p>
        <a href="https://macworld.idg.se/2.1038/1.726218/problem-med-apple-tv-plus">Tre problem med Apple TV Plus som Apple måste lösa</a>
      </p>
      <p>Netflix kan sägas ha krattat manegen för Apple och andra nykomlingar i branschen. När företaget började producera egna serier dröjde det flera år innan de togs seriöst av de olika organisationer som delar ut priser för bästa serier, skådespelare och så vidare.</p>
      <p>Redan senare i dag kan Apple få ytterligare nomineringar när Golden Globe-galans nomineringar presenteras.</p>
    </article>
  </body>
</html>