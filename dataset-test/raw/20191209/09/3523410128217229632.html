<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644347/%D8%A7%D8%AD%D8%AA%D9%85%D8%A7%D9%84%D8%A7-%D8%AA%D8%A7-%D8%A2%D8%AE%D8%B1-%D9%87%D9%81%D8%AA%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B1%D8%A7%DB%8C-%DA%AF%DB%8C%D8%B1%DB%8C-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T09:53:00+00:00"/>
    <meta property="og:title" content="احتمالا تا آخر هفته درباره استیضاح ترامپ رای گیری می‌شود"/>
    <meta property="og:description" content="رئیس کمیته قضایی مجلس نمایندگان آمریکا با اشاره به اینکه مدارک محکمی درباره استیضاح ترامپ در اختیار دارند از احتمال رای گیری..."/>
  </head>
  <body>
    <article>
      <h1>
        <a href="https://www.bultannews.com/fa/news/644347/%D8%A7%D8%AD%D8%AA%D9%85%D8%A7%D9%84%D8%A7-%D8%AA%D8%A7-%D8%A2%D8%AE%D8%B1-%D9%87%D9%81%D8%AA%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B1%D8%A7%DB%8C-%DA%AF%DB%8C%D8%B1%DB%8C-%D9%85%DB%8C%E2%80%8C%D8%B4%D9%88%D8%AF">احتمالا تا آخر هفته درباره استیضاح ترامپ رای گیری می‌شود</a>
      </h1>
      <h2>رئیس کمیته قضایی مجلس نمایندگان آمریکا با اشاره به اینکه مدارک محکمی درباره استیضاح ترامپ در اختیار دارند از احتمال رای گیری...</h2>
      <address><time datetime="2019-12-09T09:53:00+00:00">09 Dec 2019, 09:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، رئیس کمیته قضایی مجلس نمایندگان آمریکا می گوید که اگر پرونده استیضاح «دونالد ترامپ» را در اختیار هیات منصفانه یک دادگاه قرار دهیم در عرض سه دقیقه حکم محکومیت وی صادر خواهد شد. </p>
      <p>«جری ندلر» رئیس کمیته قضایی مجلس نمایندگان به شبکه سی ان ان گفت: شواهدی که نشان می‌دهد ترامپ در مساله اوکراین گیت منافع شخصی را بالاتر از منافع ملی و منافع کشورش قرار داده است خیلی محکم است. </p>
      <p>ندلر احتمال رای گیری در زمینه استیضاح ترامپ تا آخر هفته جاری میلادی را رد نکرد. </p>
      <p>کمیته قضایی مجلس نمایندگان روز دوشنبه درباره ارزیابی شواهد کمیته اطلاعاتی این مجلس درباره اینکه آیا ترامپ در زمینه اعطای کمکهای نظامی به اوکراین، «ولودیمیر زلنکسی» رئیس جمهور اوکراین را برای تحقیق درباره جو بایدن و پسرش و تضعیف وی در انتخابات 2020 تحت فشار قرار داده است یا نه تکشیل جلسه خواهد داد.</p>
      <p>این درحالیست که اکثر نمایندگان جمهوریخواه در کنار ترامپ ایستاده‌اند و می‌گویند که هیچ مدرک و شواهد مستقیمی که نشان دهد وی اوکراین را برای منافع شخصی تحت فشار قرار داده است وجود ندارد. </p>
      <p>جری ندلر در واکنش به جمهوریخواهان گفته؛ «ما شواهد بسیار محکمی داریم. من فکر می‌کنم اگر این پرونده را به یک هیات منصفه بسپاریم حکم محکومیت علیه ترامپ در عرض سه دقیقه صار خواهد شد.» </p>
      <p>کاخ سفید روز جمعه در نامه‌ای به مجلس نمایندگان رسما اعلام کرد که ترامپ در جلسات تحقیقات مجلس نمایندگان حضور نخواهد یافت و هیچ وکیلی نیز از طرف وی در این جلسات حاضر نخواهد شد چرا که این روند را منصفانه نمی‌داند و قصد ندارد با حضور در جلسات به این روند اعتبار بدهد.</p>
    </article>
  </body>
</html>