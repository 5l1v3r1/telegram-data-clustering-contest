<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191209-gasztro-osszefoglalo-csokis-keksz-olasz-gyumolcstorta.html"/>
    <meta property="og:site_name" content="Origo"/>
    <meta property="article:published_time" content="2019-12-09T09:51:00+00:00"/>
    <meta property="og:title" content="Így lesz igazán finom a csokis keksz és az olasz gyümölcstorta"/>
    <meta property="og:description" content="A kekszet a csokoládécsipsz, a tortát a kandírozott narancs teszi tökéletessé."/>
  </head>
  <body>
    <article>
      <h1>Így lesz igazán finom a csokis keksz és az olasz gyümölcstorta</h1>
      <address><time datetime="2019-12-09T09:51:00+00:00">09 Dec 2019, 09:51</time> by <a rel="author">Táfelspicc</a></address>
      <p>
        <b>A múlt héten elkészítettük az évszázad csokis kekszét, amelynek titka a minőségi és bőséges csokoládécsipsz. Mivel azonban túlságosan édesszájúak vagyunk, nem elégedtünk meg ennyivel: sütöttünk egy olasz gyümölcstortát is, ami nagyon hasonlít a mi gyümölcskenyerünkre. Emellett kiderült, hogy a banán nem nyersen a legfinomabb, illetve hogy vízbe lógó lábbal is vacsorázhatunk ebben az étteremben. Heti gasztro-összefoglaló.</b>
      </p>
      <h3>Mi az isteni csokis keksz titka?</h3>
      <p>Komolyan, ez a legfinomabb csokoládés édesség, amit valaha kóstoltunk! Ráadásul nem kell pihentetni a tésztát, őrült egyszerű az elkészítése és <a href="https://www.origo.hu/tafelspicc/20191206-csokis-keksz-recept.html">az alapanyagok is ott várnak a kamrában.</a></p>
      <h3>Naponta 8-10 energiaitalt ivott, belehalt</h3>
      <p>Egy 26 éves texasi férfi halt meg a közelmúltban, mert túl sok energiaitalt ivott. Ezek az italok fizikai és szellemi energiát adnak, javítják az éberséget és a fizikai teljesítményt. A benne lévő koffein mennyisége általában két csésze kávénak felel meg.</p>
      <figure>
        <img src="https://cdn.nwmgroups.hu/s/img/i/1912/20191206energiaital.jpg?w=645&amp;h=430"/>
        <figcaption>
          <cite>Forrás: Shutterstock</cite>
        </figcaption>
      </figure>
      <p>A fiatal férfi naponta 8-10 doboz energiaitalt ivott meg, amely vérrögképződéshez és a szívér elzáródásához vezetett. Ez szívrohamot okozott nála, végül életét vesztette. A nagy mennyiségű koffeinfogyasztás (akár kávéval, akár energiaitallal visszük be), <a href="https://www.origo.hu/tafelspicc/20191206-energiaital.html">nem jó a szervezet számára.</a></p>
      <h3>A mádi bor egészségre gyakorolt hatását kutatják</h3>
      <p>A mádi bor egészségre gyakorolt hatását kutatják a Debreceni Egyetem mádi <a href="https://www.origo.hu/tafelspicc/20191206-a-madi-bor-egeszsegre-gyakorolt-hatasait-kutatjak.html">kutatóhelyének új laboratóriumában.</a></p>
      <h3>Ebben az étteremben vízbe lógó lábbal vacsorázhat</h3>
      <p>Indonézia kulturális fővárosában, Yogyakartában található egy étterem, amelyben hagyományos indonéz ételeket rendelhetünk. Igen ám, csak közben tucatnyi hal úszkál a lábujjaink között, hogy eltávolítsák az elhalt hámsejteket. Étterem és halpedikűr, a kellemeset a hasznossal.</p>
      <figure>
        <img src="https://cdn.nwmgroups.hu/s/img/i/1912/20191204halpedikur.jpg?w=645&amp;h=430"/>
        <figcaption>
          <cite>Forrás: Shutterstock</cite>
        </figcaption>
      </figure>
      <p>A Soto Cokro Kembang étteremben az asztalok és a székek is vízben állnak, amelyben kis halak ezrei élnek. A hely Indonézia minden tájáról vonzza az embereket, akik szívesen <a href="https://www.origo.hu/tafelspicc/20191204-halpedikur-etterem-indonezia.html">falatoznak a bokáig érő vízben.</a></p>
      <h3>Olasz gyümölcstorta mézzel és kandírozott naranccsal az ünnepekre</h3>
      <p>Az olaszok hagyományos gyümölcstortája diófélékből, aszalt gyümölcsökből és mézből készül. Nagyon hasonlít a mi gyümölcskenyerünkre, csak sokkal mézesebb és édesebb. Tálaláskor megszórhatjuk porcukorral, <a href="https://www.origo.hu/tafelspicc/20191204-hagyomanyos-olasz-gyumolcstorta-az-unnepekre.html">de vaníliás mázat is készíthetünk hozzá.</a></p>
      <h3>Tudta, hogy a banán nem nyersen a legfinomabb?</h3>
      <p>A banán valószínűleg az egyik leggyakrabban vásárolt gyümölcsök közé tartozik. A sorsa általában ugyanaz: megesszük nyersen, elfeledkezünk róla és hagyjuk megbarnulni, vagy felkarikázzuk és mehet a joghurtba. Ugyanakkor megsütni vagy <a href="https://www.origo.hu/tafelspicc/20191206-igy-sussuk-meg-a-banant.html">megpirítani nem biztos, hogy eszünkbe jutna.</a></p>
      <figure>
        <img src="https://cdn.nwmgroups.hu/s/img/i/1810/20181005forro-csokolade.jpg?w=645&amp;h=431"/>
        <figcaption>
          <cite>Forrás: Shutterstock</cite>
        </figcaption>
      </figure>
      <h3>Forró csokoládé a nagy hidegben: két perc alatt kész</h3>
      <p>Legyen szó a gyerekekről vagy a felnőttekről, szinte mindenki szereti a forró csokoládét. Ez a recept maximális könnyedséggel és minimális erőfeszítéssel készíthető el. Mindössze percek kérdése, és máris bekuckózhatunk <a href="https://www.origo.hu/tafelspicc/20191204-forro-csokolade-ket-perc-alatt.html">egy jó meleg takaróba a gőzölgő csokoládénkkal.</a></p>
      <h3>Facsaró nélkül is facsarhat narancsot - videó</h3>
      <p>Ha lehet kést élezni élező nélkül, vagy konzervet bontani konzervnyitó nélkül, akkor narancsot is facsarhatunk facsaró nélkül. Mindössze egyetlen konyhai eszközre van szükség hozzá, ez azonban mindig kéznél van. <a href="https://www.origo.hu/tafelspicc/20191203-konyhai-tipp-konyhai-trukk-konyhai-praktika-narancsfacsaras.html">Még akkor is, ha nem találjuk a facsarót.</a></p>
      <p>
        <mark>Kíváncsi a csipkebogyótea nyolc meglepő egészségügyi előnyére? Akkor lapozzon tovább!</mark>
      </p>
      <table bordered="">
        <tr>
          <td align="center">Előző</td>
          <td align="center">1</td>
          <td align="center">
            <a href="https://www.origo.hu/tafelspicc/20191209-gasztro-osszefoglalo-csokis-keksz-olasz-gyumolcstorta.html?pIdx=1">2</a>
          </td>
          <td align="center">
            <a href="https://www.origo.hu/tafelspicc/20191209-gasztro-osszefoglalo-csokis-keksz-olasz-gyumolcstorta.html?pIdx=1">Következő</a>
          </td>
        </tr>
      </table>
    </article>
  </body>
</html>