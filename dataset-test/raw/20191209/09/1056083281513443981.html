<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813284/%D8%AF%DB%8C%D8%AF%D8%A7%D8%B1-%D9%85%D8%AF%DB%8C%D8%B1%DA%A9%D9%84-%D8%B4%D8%A8%DA%A9%D9%87-%D8%A7%D8%B3%D8%AA%D8%A7%D9%86%DB%8C-%D8%AF%D9%86%D8%A7-%D8%A8%D8%A7-%D8%AE%D8%A7%D9%86%D9%88%D8%A7%D8%AF%D9%87-%D8%B4%D9%87%DB%8C%D8%AF-%D8%B9%D8%A8%D8%AF%DB%8C%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:28:04+00:00"/>
    <meta property="og:title" content="دیدار مدیرکل شبکه استانی دنا با خانواده شهید عبدیان"/>
    <meta property="og:description" content="ایسنا/کهگیلویه و بویراحمد مدیرکل صدا و سیمای مرکز کهگیلویه و بویراحمد به همراه جمعی از معاونان و مدیران شبکه دنا با خانواده شهید خداعفو عبدیان از شهدای رسانه ملی در سقوط هواپیمای سی ۱۳۰دیدار کردند."/>
  </head>
  <body>
    <article>
      <h1>دیدار مدیرکل شبکه استانی دنا با خانواده شهید عبدیان</h1>
      <address><time datetime="2019-12-09T09:28:04+00:00">09 Dec 2019, 09:28</time> by <a rel="author">عیسی فتحی</a></address>
      <p>ایسنا/کهگیلویه و بویراحمد مدیرکل صدا و سیمای مرکز کهگیلویه و بویراحمد به همراه جمعی از معاونان و مدیران شبکه دنا با خانواده شهید خداعفو عبدیان از شهدای رسانه ملی در سقوط هواپیمای سی ۱۳۰دیدار کردند.</p>
      <p>رئوف، با حضور در بیت شهید والامقام خداعفو عبدیان، مجاهدت و رشادت شهدا در راه حفظ کیان انقلاب اسلامی غیرقابل توصیف دانست و گفت: افرادی که در راه خدمت به کشور خالصانه عمر با برکت خود را تقدیم آرمانهای نظام و انقلاب کردند خصوصیات بارز اخلاقی، رشادت و پایمردی آنان تا سال ها جاودانه خواهد ماند.<br/>مدیرکل شبکه استانی دنا با اشاره به رهنمودهای رهبر معظم انقلاب مبنی بر زنده نگهداشتن یاد و خاطره شهدا افزود: انقلاب اسلامی ایران به برکت خون شهدا توانسته تلاطم های اقتصادی، فرهنگی و اجتماعی را پشت سربگذارد.<br/>در این جلسه خانواده شهیدعبدیان از حضور مدیرکل مرکز در منزل خود تقدیر کردند و پیرامون خصوصیات اخلاقی شهید سخنانی بیان داشتند.<br/>به گزارش ایسنا، به نقل از روابط عمومی صدا و سیمای مرکز کهگیلویه و بویراحمد، شهید خداعفو عبدیان از شهدای رسانه ملی در سقوط هواپیمای سی ۱۳۰ اهل یاسوج، ابتدای خدمت در شبکه استانی دنا بود سپس برای ادامه خدمت به سازمان صدا و سیما در شبکه خبر به عنوان تصویربردار به فعالیت مشغول بوده و در سانحه هوایی سقوط هواپیما به شهادت رسید.</p>
      <figure>
        <img src="https://cdn.isna.ir/d/off/yasouj/2019/12/09/3/61506707.jpg"/>
      </figure>
      <figure>
        <img src="https://cdn.isna.ir/d/off/yasouj/2019/12/09/3/61506708.jpg"/>
      </figure>
      <p>انتهای پیام</p>
    </article>
  </body>
</html>