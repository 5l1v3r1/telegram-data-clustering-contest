<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-london-suprem-court-yanukovich-debt/30315414.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T09:03:06+00:00"/>
    <meta property="og:title" content="Суд у Лондоні розгляне питання «боргу Януковича»"/>
    <meta property="og:description" content="9 грудня Верховний суд Великої Британії почне розглядати питання так званого «боргу Януковича» приблизно у 4мільярди доларів, який Росія відмовилася реструктуризувати. Київ шукає сприятливе рішення"/>
  </head>
  <body>
    <article>
      <h1>Суд у Лондоні розгляне питання «боргу Януковича»</h1>
      <address>
        <time datetime="2019-12-09T09:03:06+00:00">09 Dec 2019, 09:03</time>
      </address>
      <p>9 грудня Верховний суд Великої Британії почне розглядати питання так званого «боргу Януковича» приблизно у 4мільярди доларів, який Росія відмовилася реструктуризувати.</p>
      <p>Київ шукає сприятливе рішення в Лондоні, тому що облігація була структурована відповідно до англійського законодавства і повинна була бути погашена в грудні 2015 року, коли термін погашення євробондів на 3 мільярди доларів США настав.</p>
      <p>29 березня 2017 року Високий суд Лондона <a href="https://www.radiosvoboda.org/a/news/28397800.html">постановив розглянути в прискореному порядку позов Росії</a> до України щодо цього боргу. Українська сторона вимагала повного процесу і переконувала, що пришвидшене судове рішення щодо російського позову до України було б невідповідним.</p>
      <p>
        <b>Читайте також: <a href="https://www.radiosvoboda.org/a/29005265.html">«Борг Януковича»: Україна не збирається відступатися в диспуті з Росією у Лондоні</a></b>
      </p>
      <p>23 червня 2017 року Міністерство фінансів України заявило, що <a href="https://www.radiosvoboda.org/a/news/28575682.html">подало апеляцію</a> на рішення Високого суду Лондона щодо судового спору з Росією стосовно «боргу Януковича».</p>
      <p>У вересні 2018 року Апеляційний суд у Лондоні <a href="https://www.radiosvoboda.org/a/news-borg-yanukowycha/29489766.html">задовольнив скаргу</a> України в справі про так званий «борг Януковича». Згідно з рішенням, Високий суд Лондона мав слухати справу за повноцінною процедурою з урахуванням усіх політичних її моментів, як того вимагала Україна.​</p>
      <p>У грудні 2013 року тодішній президент України Віктор Янукович домовився з президентом Росії Володимиром Путіним, що Росія надасть Україні кредит на 15 мільярдів доларів через розміщення українських цінних паперів, які викупить Москва. Невдовзі перша частина цих облігацій на суму 3 мільярди доларів була розміщена на Ірландській фондовій біржі, і її й викупила Росія.</p>
      <p>Упродовж осені 2015 року Україна узгодила реструктуризацію своїх боргових зобов’язань, включно зі списанням частини їх, із більшістю зі своїх приватних кредиторів – крім Росії, яка не погодилася на умови. Москва вважає, що цей борг є суверенним боргом української держави. Київ наполягає, що це приватний борг колишньої української влади й відтак має бути реструктурований на загальних підставах.</p>
    </article>
  </body>
</html>