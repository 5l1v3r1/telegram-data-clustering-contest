<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/liderii-acum-ameninta-cu-proteste-pe-timp-de-iarna-riscam-sa-ramanem-fara-caldura-si-lumina-_3061298.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T09:57:13+00:00"/>
    <meta property="og:title" content="Liderii ACUM ameninţă cu PROTESTE: Pe timp de iarnă riscăm să rămânem fără căldură şi lumină"/>
    <meta property="og:description" content="Preşedintele PAS, Maia Sandu, roagă colegii din Parlament să-l cheme urgent la raport pe ministrul economiei și infrastructurii pentru a clarifica când vor fi convenite toate detaliile tehnice cu operatorii de gaze naturale din România și Ucraina. Despre"/>
  </head>
  <body>
    <article>
      <h1>Liderii ACUM ameninţă cu PROTESTE: Pe timp de iarnă riscăm să rămânem fără căldură şi lumină</h1>
      <address><time datetime="2019-12-09T09:57:13+00:00">09 Dec 2019, 09:57</time> by <a rel="author">PUBLIKA.MD</a></address>
      <p>
        <b>Preşedintele PAS, Maia Sandu, roagă colegii din Parlament să-l cheme urgent la raport pe ministrul economiei și infrastructurii pentru a clarifica când vor fi convenite toate detaliile tehnice cu operatorii de gaze naturale din România și Ucraina. Despre asta Sandu a scris pe Facebook. </b>
      </p>
      <blockquote>"Au mai rămas doar 3 săptămâni până la sfârșitul anului, și, în lipsa unui acord între Ucraina și Federația Rusă pe tranzitul gazelor naturale, există riscul să înghețăm în ianuarie. Noi am identificat două soluții de alternativă: livrarea gazelor în regim revers pe ruta Transbalcanică și procurarea prin Naftogaz, pe la nordul țării. Chiar pe 12 noiembrie, ziua când PD și PSRM au demis în mod cinic guvernul, noi urma să finalizăm discuțiile cu operatorii din România, Ucraina și Bulgaria. După plecarea noastră de la guvernare, discuțiile cu România și Ucraina s-au blocat. Politica externă dezastruoasă a guvernării lui Dodon (care a adus ofense și Bucureștiului, și Kievului) pune în pericol securitatea energetică a țării.", se arată în mesajul fostului premier.</blockquote>
      <p>
        <b>Tot astăzi, preşedintele PPDA Andrei Năstase a declarat în cadrul unei conferinţe de presă că <i>"</i></b>
        <i>Moldova Gaz trebuie să efectueze semnarea unui contract de tranzit cu Ucraina până la activarea acestei opțiuni în care Moldova va fi nevoită să cumpere gaze naturale din alte țări decât Rusia". </i>
      </p>
      <p>Totodată, Năstase susţine că dacă nu se va ține cont de sugestiile lui, PPDA va ieşi în stradă. <i>"Ne rezervăm dreptul să declanșăm acțiuni masive de protest pentru a determina demisia și tragerea la răspundere penală a tuturor decedenților vinovați"</i>, a spus Năstase.</p>
    </article>
  </body>
</html>