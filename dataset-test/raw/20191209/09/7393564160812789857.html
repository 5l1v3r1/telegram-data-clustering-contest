<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2597997/novi-oblicca-lvivskoi-politiki-u-partii-golos-pereobrali-radu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-12-09T09:27:00+00:00"/>
    <meta property="og:title" content="Нові обличчя львівської політики: у партії &quot;Голос&quot; переобрали раду"/>
    <meta property="og:description" content="Хто тепер входить до оновленого складу львівського обласного осередку партії &quot;Голос&quot; Святослава Вакарчука"/>
  </head>
  <body>
    <article>
      <h1>Нові обличчя львівської політики: у партії "Голос" переобрали раду</h1>
      <address><time datetime="2019-12-09T09:27:00+00:00">09 Dec 2019, 09:27</time> by <a rel="author">Євгенія Пласконь</a></address>
      <p>
        <i>На вихідних у Львові переобрали раду обласного осередку політичної партії "Голос", яку цього року створив співак Святослав Вакарчук. Оновлена рада організації складається з 7 осіб.</i>
      </p>
      <p>Як розповіли 032.ua представники політсили, у організації більшість (85%) людей не були у політиці раніше, більшість із них є молодими людьми, в середньому 35 років. Разом із тим, трохи менше чверті (18%) складу осередку - це жінки.</p>
      <p>Новий склад ради "Голосу" складається з таких осіб:</p>
      <figure>
        <img src="https://s.032.ua/section/newsInText/upload/images/news/intext/000/051/535/rushchyshyn_5dee03e8e4782.jpg"/>
      </figure>
      <p><b>Ярослав Рущишин</b>, народний депутат України, громадський діяч, почесний сенатор УКУ, засновник Львівської бізнес-школи УКУ, в минулому - підприємець.</p>
      <figure>
        <img src="https://s.032.ua/section/newsInText/upload/images/news/intext/000/051/535/sharaskin_5dee041e92f98.jpg"/>
      </figure>
      <p><b>Андрій Шараскін</b> (позивний “Богема”) – командир бойової роти, яка базувалася під Донецьким аеропортом, став один із прототипів героя фільму “Кіборги”.</p>
      <figure>
        <img src="https://s.032.ua/section/newsInText/upload/images/news/intext/000/051/535/dobosh_5dee071cb0add.jpg"/>
      </figure>
      <p><b>Добош Ростислав - </b>підприємець, засновник компанії "Компресорні Технології", громадський діяч, учасник "Пласту".</p>
      <figure>
        <img src="https://s.032.ua/section/newsInText/upload/images/news/intext/000/051/535/yosypchuk_5dee057cc81e7.jpg"/>
      </figure>
      <p><b>Йосипчук Орест</b>, підприємець зі Стрия, депутат Стрийської міської ради VI демократичного скликання (2010 - 2015).</p>
      <figure>
        <img src="https://s.032.ua/section/newsInText/upload/images/news/intext/000/051/535/chobzey_5dee0592c39fd.jpg"/>
      </figure>
      <p><b>Хобзей Северин</b> - підприємець-ресторатор, громадський діяч.</p>
      <p><b>Миляник Захар</b> - лікар-стоматолог, активний волонтер в допомозі медбатальйону АТО, помічник-консультант Ярослава Рущишина.</p>
      <p><b>Дячишин Андрій</b> - інженер-економіст. З 1992 року займається підприємницькою діяльністю у сфері експорту, керує проєктами інжинірингу та нерухомості.</p>
      <figure>
        <img src="https://s.032.ua/section/newsInText/upload/images/news/intext/000/051/535/golos-team_5dee07bedd0fa.jpg"/>
      </figure>
      <p>За словами лідера осередку Ярослава Рущишина, зараз "Голос" буде напрацьовувати стратегію міст, ОТГ і сіл; формувати експертні групи у сферах економіки, підприємництва, медицини, освіти, науки, культури та Smart city; стежити за роботою влади і готуватися до місцевих виборів. Наймолодший учасник конференції, де обирали новий склад ради партії, Богдан Скоропад запропонував також створити на Львівщині молодіжну раду при осередку.</p>
      <p>Нагадаємо, за рік (або за деякими прогнозами навіть за пів року) до місцевих виборів кореспондент сайту 032.ua розпитав соціологів та політологів про те, хто може обійняти посаду мера Львова. Деталі <a href="https://www.032.ua/news/2572543/eksperti-rozpovili-hto-moze-obijnati-posadu-mera-lvova-na-miscevih-viborah-2020">ТУТ</a>.</p>
    </article>
  </body>
</html>