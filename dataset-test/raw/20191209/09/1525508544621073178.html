<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793064/%DB%B4-%DB%B2-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AE%D8%B3%D8%A7%D8%B1%D8%AA-%D8%B3%DB%8C%D9%84-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%D8%AA%D8%AE%D8%B5%DB%8C%D8%B5-%DB%8C%D8%A7%D9%81%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T09:18:20+00:00"/>
    <meta property="og:title" content="مدیرکل جهاد کشاورزی استان سمنان: ۴.۲ میلیارد تومان خسارت سیل به کشاورزان استان سمنان تخصیص یافت"/>
    <meta property="og:description" content="سمنان-مدیرکل جهاد کشاورزی استان سمنان بابیان اینکه به دلیل بروز سیل بخش عمده‌ای از سیل‌زدگان دچار خسارت شدند، گفت: چهار میلیارد و ۲۰۰میلیون تومان برای جبران خسارت، به بخش کشاورزی تخصیص یافت."/>
  </head>
  <body>
    <article>
      <h1>مدیرکل جهاد کشاورزی استان سمنان: ۴.۲ میلیارد تومان خسارت سیل به کشاورزان استان سمنان تخصیص یافت</h1>
      <address>
        <time datetime="2019-12-09T09:18:20+00:00">09 Dec 2019, 09:18</time>
      </address>
      <p>به گزارش <a href="https://www.mehrnews.com/">خبرنگار مهر</a>، سید حسن میرعماد صبح دوشنبه در اولین نشست تبیینی، خبری و اطلاع‌رسانی استان سمنان به میزبانی سالن مدیریت بحران استانداری بابیان اینکه خسارت سیل امسال بخشی از تولیدکنندگان استان را دچار مشکل کرد، ابراز داشت: دولت با کمک‌های بلاعوض کوشید تا این مشکل را تسهیل کند و در این راستا چهار میلیارد و ۲۰۰ میلیون تومان به استان تخصیص پیدا کرد.</p>
      <p> وی بابیان اینکه از این مقدار دو میلیارد تومان برای ۷۸۴ بهره‌بردار بخش کشاورزی استان سمنان کمک بلاعوض پرداخت‌شده است، افزود: امیدواریم تا پایان سال تمام خسارت دیدگان بتوانند از این تسهیلات بهره‌مند شوند.<br/><br/><b>تامین ۱۲ هزار تن بذر اصلاح شده در استان سمنان</b></p>
      <p>مدیرکل جهاد کشاورزی استان سمنان بابیان اینکه امروز برای استان در بهترین شرایط تامین نهاده‌های بخش کشاورزی هستیم، ابراز داشت: تولید و توزیع کود شیمیایی در سال زراعی گذشته نسبت به سال قبل از آن ۴۰ درصد افزایش یافت و همچنین اختیار گذاشتن ۲۵ هزار تن کود شیمیایی در بین کشاورزان برنامه‌ریزی‌ و از این میزان تاکنون ۱۵ هزار تن به استان منتقل و توزیع‌شده است تا هیچ کشاورزی برای تولید مشکل نداشته باشد.</p>
      <p>میرعماد بابیان اینکه ۱۲ هزار ۶۲۰ تن بذر اصلاح‌شده بخش کشاورزی در استان تامین شده است، تصریح کرد: از این میزان ۲۰ میلیون بذر محصولات جالیزی هفت میلیون بذر گوجه‌فرنگی اصلاح‌شده در اختیار تولیدکنندگان بخش کشاورزی قرار داده‌شده است.</p>
      <p>وی بابیان اینکه در حوزه نهاده‌های دام‌پروری نیز موجودی انبارهای استان سمنان بسیار خوب است، افزود: موجودی جو ۱۲ هزار و ۷۰۰ تن، ذرت پنج هزار تن و سویا چهار هزار و ۲۰۰ تن است و در همین شرایط سال گذشته برای اینکه از ذخائر استفاده نشود با قدری چالش همراه بودیم ولی امروز به لحاظ تامین نهادهای دامی تقریبا می‌توان گفت متقاضی نداریم.<br/><br/><b>هزینه کرد ۲۰میلیارد تومانی در امور زیربنایی آب و خاک</b></p>
      <p>مدیر کل جهاد کشاورزی استان سمنان بابیان اینکه موجودی گوشت قرمز منجمد ۲۶۱ تن و مرغ منجمد ۱۳۹ تن است، ابراز داشت: میزان تولید تخم‌مرغ ۱۹ هزار تن بوده است که سال گذشته به ۲۱ هزار تن رسید و تاپایان سال به رقم به سی هزار تن افزایش خواهد یافت تا امروز میزان جوجه ریزی ۱۵ درصد نسبت به سال گذشته رشد پیدا کرد و سی هزار تن تولید گوشت ۱۷۵ هزار تن تولید شیر گزارش می‌شود.</p>
      <p>میرعماد در ادامه تصریح کرد: پیرامون بحث سرمازدگی در اجرای بند خ ماده ۳۳ قانون برنامه ششم، امهال تسهیلات بانکی برای کشاورزان و بهره‌برداران صورت گرفت و تسهیلات هشت هزار و ۱۰۱ نفر از تولیدکنندگان امهال شد که بار مالی آن برای استان سمنان ۶۰۱ میلیارد ریال بود که توسط دولت انجام و بیش از ۹۵ درصد اعتبارات جذب شد.</p>
      <p>وی بابیان ایکه در حوزه توجه به مدیریت آب چند گام برداشته‌شده است، افزود: طی سال جاری علیرغم محدودیت‌های منابع مالی بیش از ۲۰ میلیارد تومان در بخش زیر بنایی آب‌وخاک سطح استان هزینه شد و برای بخش عمده‌ای از اراضی کشاورزی سامانه نوین آبیاری اجرا و در دست اجرا قرار دارد.</p>
    </article>
  </body>
</html>