<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-policiya-zatrymala-cholovika-z-kilogramom-narkotyku"/>
    <meta property="og:site_name" content="Суми Сьогодні"/>
    <meta property="article:published_time" content="2019-12-09T09:37:00+00:00"/>
    <meta property="og:title" content="У Сумах поліція затримала чоловіка з кілограмом наркотику"/>
    <meta property="og:description" content="Оперативники карного розшуку ГУНП зупинили 23-річного сумчанина на одній з вулиць, отримавши інформацію, що при ньому може бути велика кількість наркотику, який в подальшому той планує збути. І не помилились."/>
  </head>
  <body>
    <article>
      <h1>У Сумах поліція затримала чоловіка з кілограмом наркотику</h1>
      <address>
        <time datetime="2019-12-09T09:37:00+00:00">09 Dec 2019, 09:37</time>
      </address>
      <figure>
        <img src="http://sumy.today/sites/default/files/79365446_2445507472238485_3401830826776723456_n.jpg"/>
      </figure>
      <p>Оперативники карного розшуку ГУНП зупинили 23-річного сумчанина на одній з вулиць, отримавши інформацію, що при ньому може бути велика кількість наркотику, який в подальшому той планує збути. І не помилились.</p>
      <p>«При собі чоловік мав пакунки з кристалічною речовиною блакитного, червоного та білого кольорів загальною вагою близько 1 кг. Це була PVP-сіль – небезпечна псчихотропна речовина, яка здатна за лічені місяці зруйнувати мозок, центральну нервову систему людини, - говорить Валерій Строкач, заступник начальника ГУНП в Сумській області. - Затриманого доставили для дачі пояснень до відділу поліції, а також провели обшук за місцем його мешкання. Під час проведення обшуку поліцейські Сумського відділу поліції знайшли ще близько пів кілограму аналогічної речовини та прилади для її розфасовки. Що дає всі підстави вважати, що житель обласного центру міг займатися її реалізацією».</p>
      <p>Сьогодні відомості про подію внесені до Єдиного реєстру досудових розслідувань за ч.2 ст.307 Кримінального кодексу України «Незаконне виробництво, виготовлення, придбання, пересилання чи збут наркотичних засобів чи психотропних речовин». В рамках якого поліцейські встановлюють канали надходження та розповсюдження наркотику в регіоні.</p>
      <p>Сам підозрюваний затриманий в порядку ст.208 КПК України. Йому загрожує покарання у вигляді позбавлення волі на строк від 6 до 10 років з конфіскацією майна, повідомляє Відділ комунікації поліції Сумської області.</p>
    </article>
  </body>
</html>