<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-hochut-likviduvaty-derzhapidpryyemstvo"/>
    <meta property="og:site_name" content="Суми Сьогодні"/>
    <meta property="article:published_time" content="2019-12-09T09:52:00+00:00"/>
    <meta property="og:title" content="На Сумщині хочуть ліквідувати держапідприємство"/>
    <meta property="og:description" content="Облдержадміністрація ініціює ліквідацію державного підприємства «Дороги Сумщини». На цьому під час апаратної наради наголосила тимчасово виконуюча обов’язки голови облдержадміністрації Ірина Купрейчик."/>
  </head>
  <body>
    <article>
      <h1>На Сумщині хочуть ліквідувати держапідприємство</h1>
      <address>
        <time datetime="2019-12-09T09:52:00+00:00">09 Dec 2019, 09:52</time>
      </address>
      <p>Облдержадміністрація ініціює ліквідацію державного підприємства «Дороги Сумщини». На цьому під час апаратної наради наголосила тимчасово виконуюча обов’язки голови облдержадміністрації Ірина Купрейчик.</p>
      <p>«Метою діяльності підприємства, яке належить до сфери управління інфраструктури облдержадміністрації, було здійснення функцій замовника та технічного нагляду з будівництва, ремонту та утримання автомобільних доріг. Але жодного дієвого контролю за ефективним використання коштів в дорожній галузі ДП «Дороги Сумщини» не здійснює, – наголосила Ірина Купрейчик. – Жодного економічного ефекту від діяльності цього підприємства ми не відчули, а у правоохоронних органів є питання до керівництва цієї установи. Тому з метою захисту бюджетних коштів облдержадміністрація ініціює ліквідацію ДП «Дороги Сумщини».</p>
      <p>Нагадаємо: Державне підприємство «Дороги Сумщини» є юридичною особою публічного права, засноване на державній власності та входить до сфери управління інфраструктури облдержадміністрації. Засновником Підприємства є Сумська обласна державна адміністрація, пише сайт ОДА. Створили його за минулого голови Ода Миколи Клочка.</p>
    </article>
  </body>
</html>