<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235391/milly-carlucci-svela-il-secondo-concorrente-de-il-cantante-mascherato/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T09:45:36+00:00"/>
    <meta property="og:title" content="Milly Carlucci: svela il secondo concorrente de Il Cantante Mascherato"/>
    <meta property="og:description" content="Milly Carlucci: la presentatrice rivela un altro concorrente de Il Cantante Mascherato Lungo il cammino che ci condurrà alla prima edizione, escono nuove anticipazioni su Il Cantante Mascherato, l’inedito (almeno in Italia) show di Milly Carlucci previsto a gennaio su Rai Uno il venerdì sera. Tramite i social network, la celebre e amata conduttrice ha svelato […]"/>
  </head>
  <body>
    <article>
      <h1>Milly Carlucci: svela il secondo concorrente de Il Cantante Mascherato</h1>
      <address><time datetime="2019-12-09T09:45:36+00:00">09 Dec 2019, 09:45</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Milly Carlucci: la presentatrice rivela un altro concorrente de Il Cantante Mascherato</h3>
      <p>Lungo il cammino che ci condurrà alla prima edizione, escono nuove anticipazioni su <b>Il Cantante Mascherato</b>, l’inedito (almeno in Italia) show di <b>Milly Carlucci</b> previsto a gennaio su Rai Uno il venerdì sera. Tramite i social network, la celebre e amata conduttrice ha svelato il <b>secondo personaggio</b> del programma, dopo aver annunciato negli scorsi giorni il primo concorrente: <b>Mastino</b>.</p>
      <p>La particolarità del format consiste proprio nell’<b>identità</b> dei personaggi in gara rigorosamente <b>top-secret</b>, coperti di tutto punto cosicché la presenza non sia un fattore discriminante nel verdetto dei giudici.</p>
      <h3>Disegno ‘divino’</h3>
      <p>Con un video da poco pubblicato, <b>Milly Carlucci</b> ha dunque rivelato agli utenti quale sarà la seconda maschera ne Il Cantante Mascherato: <b>vola ed è… un Angelo!</b> Nel filmato condiviso, la presentatrice ha fatto vedere un bozzetto relativo al secondo protagonista dello show importato direttamente dall’America.</p>
      <p>In questi giorni emergono continue voci su chi affiancherà Milly nella imminente avventura. E pure la padrona di casa alimenta l’attesa con tante pillole, centellinate con grande cura. La new entry di <b>Milly Carlucci</b> è dunque un angelo, di ben altra natura rispetto al primo nome ufficializzato. Angelo e Mastino, un gelato ‘un po’ dolce e un po’ salato’.</p>
      <p>E chissà quale nuovi figure verranno rivelate tra qualche ora. La madrina di Ballando con le Stelle, confermatissimo anche nel 2020, ha espresso in varie interviste quanto creda nel progetto. Per quanto riguarda la giuria girano voci su <b>Flavio Insinna</b>.</p>
      <p>Il noto volto del quiz game preserale L’Eredità, campione di ascolti nella continua gara contro i programmi di Gerry Scotti (Caduta Libera e oggi Conto alla Rovescia), ha da poco espresso <b>totale apertura all’idea</b>. Qualora <b>Milly Carlucci</b> lo chiamasse accorrerebbe… e di corsa! Lei alzerà la cornetta?</p>
      <h3>Milly Carlucci dà il via alle scommesse</h3>
      <p>Svelando la maschera numero due, la Carlucci ha lanciato via social una sfida su Il Cantante Mascherato, chiedendo a tutti i telespettatori il venerdì sera <b>chi vi si nasconderà dietro</b>. E apre ‘ufficialmente’ le scommesse: largo ai commenti e largo alla fantasia!</p>
      <p>In realtà a decretare la sfida è stato il profilo Instagram ufficiale della trasmissione, il quale, come ipotizzato da Blogo, man mano <b>scoprirà le carte</b> sui personaggi in gara a Il Cantante Mascherato che, come detto poc’anzi, partirà dopo le festività natalizie,  in onda <b>a gennaio di venerdì sera</b>.</p>
    </article>
  </body>
</html>