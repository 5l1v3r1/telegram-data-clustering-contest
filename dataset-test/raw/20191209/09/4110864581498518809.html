<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mangalam.com/news/detail/356900-latest-news-5-year-old-girl-found-dead-with-head-smashed-on-nagpur-farm.html"/>
    <meta property="og:site_name" content="Mangalam"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="നാഗ്പൂരില്‍ അഞ്ചു വയസുകാരിയെ ബലാത്സംഗ ശ്രമത്തിനിടെ കൊലപ്പെടുത്തി: 37 കാരന്‍ അറസ്റ്റില്‍"/>
    <meta property="og:description" content="5-Year-Old Girl Found Dead With Head Smashed On Nagpur Farm"/>
  </head>
  <body>
    <article>
      <h1>നാഗ്പൂരില്‍ അഞ്ചു വയസുകാരിയെ ബലാത്സംഗ ശ്രമത്തിനിടെ കൊലപ്പെടുത്തി: 37 കാരന്‍ അറസ്റ്റില്‍</h1>
      <address>
        <time datetime="2019-12-09T09:55:00+00:00">09 Dec 2019, 09:55</time>
      </address>
      <figure>
        <img src="https://www.mangalam.com/uploads/thumbs/imagecache/600x361/uploads/news/2019/12/356900/nagpur.jpg"/>
      </figure>
      <p>മുംബൈ: മഹാരാഷ്ട്രയിലെ നാഗ്പൂരില്‍ അഞ്ചു വയസുകാരിയെ ബലാത്സംഗ ശ്രമത്തിനിടെ കൊലപ്പെടുത്തി. നാഗ്പൂരില്‍ കല്‍മേശ്വറില്‍ ഉണ്ടായ കണ്ണില്ലാത്ത ക്രൂരതയ്ക്ക് 37 കാരന്‍ അറസ്റ്റിലായി. വെള്ളിയാഴ്ച കാണാതായ കുഞ്ഞിനെ വീടിന് സമീപത്തുള്ള പാടത്ത് നിന്ന് ഞായറാഴ്ച വൈകിട്ടോടെയാണ് മൃതദേഹം കണ്ടെത്തിയത്.</p>
      <p>മുത്തശ്ശിയുടെ വീട്ടിലേയക്കെന്ന് പറഞ്ഞാണ് കുട്ടി വീട്ടില്‍ നിന്നിറങ്ങിയത്. പിന്നാലെ കുട്ടിയെ കാണാതാകുകയായിരുന്നു. നാട്ടുകാര്‍ തിരച്ചില്‍ നടത്തിയെങ്കിലും കുഞ്ഞിനെ കണ്ടെത്താന്‍ കഴിയാതെ വന്നതോടെ വിവരം പോലീസിനെ അറിയിക്കുകയായിരുന്നു. പിന്നാലെ പോലീസ് എത്തി നടത്തിയ തിരച്ചിലിലാണ് മൃതദേഹം കണ്ടെത്തിയത്.</p>
      <p>തലയ്‌ക്കേറ്റ ഗുരുതര പരിക്കാണ് മരണകാരണമെന്നാണ് പോലീസിന്റെ പ്രാഥമിക നിഗമനം. എന്നാല്‍ പോസ്റ്റുമോര്‍ട്ടം റിപ്പോര്‍ട്ട് വന്നതിനു ശേഷം മാത്രമേ ഔദ്യോഗിക സ്ഥിരീകരണം നടത്താനാകൂ. ഉന്നാവോ, ഹൈദരാബാദ് സംഭവങ്ങള്‍ക്കു പിന്നാലെ വീണ്ടും രാജ്യ മനസാക്ഷിയെ ഞെട്ടിച്ചുകൊണ്ട് കൊടുംക്രൂരതകളാണ് വീണ്ടും ഉയര്‍ന്നുവന്നുകൊണ്ടിരിക്കുന്നത്.</p>
    </article>
  </body>
</html>