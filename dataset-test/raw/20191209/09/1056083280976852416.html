<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813287/%D8%AC%D8%B1%DB%8C%D9%85%D9%87-%DB%B2-%DB%B7-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84%DB%8C-%D8%B4%D8%B1%DA%A9%D8%AA-%D9%88%D8%A7%D8%B1%D8%AF%D8%A7%D8%AA%DB%8C-%D9%85%D9%88%D8%A7%D8%AF-%D8%B4%DB%8C%D9%85%DB%8C%D8%A7%DB%8C%DB%8C-%D8%AF%D8%B1-%D8%AA%D8%A8%D8%B1%DB%8C%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:30:36+00:00"/>
    <meta property="og:title" content="جریمه ۲.۷ میلیارد ریالی شرکت وارداتی مواد شیمیایی در تبریز"/>
    <meta property="og:description" content="ایسنا/آذربایجان شرقی مدیرکل تعزیرات حکومتی آذربایجان شرقی گفت: یک شرکت وارداتی در تبریز با ثبت سفارش و خرید بیش از 16 تن اتنیل پیرولیدون، طبق ضوابط قیمت گذاری کالای وارداتی، تخلف گرانفروشی به ارزش 900 میلیون ریال داشته است."/>
  </head>
  <body>
    <article>
      <h1>جریمه ۲.۷ میلیارد ریالی شرکت وارداتی مواد شیمیایی در تبریز</h1>
      <address>
        <time datetime="2019-12-09T09:30:36+00:00">09 Dec 2019, 09:30</time>
      </address>
      <p>ایسنا/آذربایجان شرقی مدیرکل تعزیرات حکومتی آذربایجان شرقی گفت: یک شرکت وارداتی در تبریز با ثبت سفارش و خرید بیش از 16 تن اتنیل پیرولیدون، طبق ضوابط قیمت گذاری کالای وارداتی، تخلف گرانفروشی به ارزش 900 میلیون ریال داشته است.</p>
      <p>سید احد یوزباشی با اعلام این خبر اظهار کرد: متهم در دفاعیات خود اعلام داشته مالک یک شرکت داروسازی بوده که به دلیل فاقد کارت بازرگانی این شرکت، به عنوان مدیر عامل شرکت شخصاً با کارت بازرگانی خود اجناس مورد نیاز را از طریق گمرک تهیه می کرد و هدف از آن تهیه مواد اولیه اجناس با قیمت پایین بوده و در جهت تولید و ساماندهی تولید کشور بوده است.</p>
      <p>به گزارش روابط عمومی سازمان تعزیرات حکومتی آذربایجان شرقی؛ وی گفت: باتوجه به عدم ارائه مدارک و مستندات لازم توسط متهم جهت اثبات ادعاهای خود از لحاظ قانونی مردود بوده و همچنین توجه به تنظیم گزارش و اوراق پرونده که همگی از وجود تخلف گرانفروشی است، تخلف وی مسلم و محرز بوده و نامبرده به پرداخت نزدیک مبلغ دو میلیارد و 700 میلیون ریال جزای نقدی  معادل سه برابر میزان ارزش ریالی تخلف در حق صندوق دولت و ممهور نمودن پروانه واحد به مهر تخلف اول محکوم شد.</p>
      <p>انتهای پیام</p>
    </article>
  </body>
</html>