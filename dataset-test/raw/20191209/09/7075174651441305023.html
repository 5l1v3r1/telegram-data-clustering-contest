<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55375/ravan-stomak-do-novogodisnje-noci-zablistajte"/>
    <meta property="og:site_name" content="Svet Plus"/>
    <meta property="article:published_time" content="2019-12-09T09:20:34+00:00"/>
    <meta property="og:title" content="Ravan stomak do novogodišnje noći! Zablistajte!"/>
    <meta property="og:description" content="Uz ovih šest saveta istopićete naslage sa stomaka, ili bar redukovati sadržaj istih. Ravan stomak do novogodišnje noći! Zablistajte! Pre svega naučite da se opustite..."/>
  </head>
  <body>
    <article>
      <h1>Ravan stomak do novogodišnje noći! Zablistajte!</h1>
      <h2>Uz ovih šest saveta istopićete naslage sa stomaka, ili bar redukovati sadržaj istih. Ravan stomak do novogodišnje noći! Zablistajte! Pre svega naučite da se opustite...</h2>
      <address><time datetime="2019-12-09T09:20:34+00:00">09 Dec 2019, 09:20</time> by <a rel="author">O.J</a></address>
      <p>
        <u>
          <b>1. Naučite da se opustite</b>
        </u>
      </p>
      <p>U naslagama masnoće u trbušnoj šupljini postoji četiri puta više receptora za kortizol (hormon stresa) u poređenju sa masnoćom koja se nalazi tik ispod kože, pokazalo je istraživanje objavljeno u časopisu Psychosomatic Medicine.</p>
      <p>Drugim rečima, ako ste stalno pod stresom, masnoća na trbuhu se taloži brže nego na drugim delovima tela. Osim toga, stres utiče na vas i na druge negativne načine, stoga je važno da naučite da se opustite - meditirajte, vežbajte, družite se s ljudima koji vas zasmejavaju.</p>
      <p>
        <u>
          <b>2. Pazite šta jedete</b>
        </u>
      </p>
      <p>50/30/20 je postotak koji bi u prehrani trebali zauzimati ugljeni hidrati, proteini i masti da bi izgledali najbolje i držali masne naslage na stomaku podalje od sebe, kaže Dajana Lipson Burdž, dijetetičarka iz Kalifornije.</p>
      <p>Na primer, ako u telo na dan unesete ukupno 1800 kalorija - 900 bi se moralo odnositi na zdrave ugljene hidrate (povrće, voće, pasulj, celovite žitarice), 540 na proteine (npr. orasi, nemasno meso) i 360 na masti (maslinovo ulje, sojino ulje, losos, orasi...).</p>
      <p>
        <u>
          <b>3. Izgradite mišiće</b>
        </u>
      </p>
      <p>Studija provedena na više od 10.000 ljudi, obavljena u časopisu Obesity, otkrila je da su pojedinci koji su tokom 12 godina svaki dan vežbali po 25 minuta, u konačno imali manje centimetara u struku od onih koji su istu količinu vremena provodili vežbajući aerobne vežbe.</p>
      <h3>
        <a href="http://www.svetplus.com/vesti/55347/vakum-vezba-za-stomak-mnogo-laksa-od-trbusnjaka">Vakum vežba za stomak! Mnogo lakša od trbušnjaka!</a>
      </h3>
      <h3>
        <a href="http://www.svetplus.com/vesti/55348/kriza-srednjih-godina-usvojite-ovih-8-ciljeva-i-zablistacete-u-cetrdesetim">Kriza srednjih godina: Usvojite ovih 8 ciljeva i zablistaćete u četrdesetim!</a>
      </h3>
      <figure>
        <img src="http://www.svetplus.com/userfiles/images/biser(4).jpg"/>
      </figure>
      <p>
        <u>
          <b>4. Usredsredite se na vlakna</b>
        </u>
      </p>
      <p>Vlakna pomažu da se duže osećamo sitima, jer se sporije vare. Osim toga, pospešuju metabolizam, a što metabolizam brže radi, sporije se debljamo - zato pazite da ih redovno unosite u organizam.</p>
      <p>
        <u>
          <b>5. Spavajte dovoljno</b>
        </u>
      </p>
      <p>Šest do sedam sati spavanja tokom noći može pomoći u sprečavanju gomilanja sala na stomaku, pokazalo je istraživanje objavljeno u časopisu Sleep. Ljudi koji su spavali pet i manje sati ili osam i više sati imali su veće količine trbušne masti, a bili su i pod većim rizikom od pojave dijabetesa tipa 2.</p>
      <p>Istraživači pretpostavljaju da ekstremni obrasci spavanja (previše ili premalo) menjaju osećaj za glad i neke hormone te mogu poremetiti dnevnu ravnotežu kalorija - navodeći vas da jedete previše i manje vežbate.</p>
      <p>
        <u>
          <b>6. Prestanite da jedete ranije</b>
        </u>
      </p>
      <p>Ne čekajte da se tokom obroka počnete osećati napunjeni kao 'punjena paprika', već prestanite jesti kada više ne osjećate glad, a i dalje bi rado jeli. Na taj način ćete unositi manje kalorija, bit ćete siti, a i probava će vam bolje raditi jer neće biti pretrpana hranom.</p>
      <p>Neka vam ne bude neugodno ostaviti nešto na tanjiru i ne razmišljajte na način "poješću jer je šteta baciti" pošto je uvek bolje višak baciti u smeće nego "u sebe".</p>
      <p><u><b>Još tekstova o nezi i lepoti možete pročitati</b></u> <a href="http://www.svetplus.com/vesti/1/rs/Lepota"><b>OVDE</b></a>.</p>
    </article>
  </body>
</html>