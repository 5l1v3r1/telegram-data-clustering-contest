<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-udan-fourth-stage-air-tickets-are-expensive-2891589.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-12-09T09:26:46+00:00"/>
    <meta property="og:title" content="‘उड़ान' के चौथे चरण का हवाई टिकट सबसे महंगा"/>
    <meta property="og:description" content="छोटे तथा मझौले शहरों को हवाई नेटवर्क से जोड़ने के लिए शुरू की गयी सरकार की क्षेत्रीय संपर्क योजना &amp;lsquo;उड़ान' (उड़े देश का आम नागरिक) के चौथे चरण का टिकट सबसे महंगा होगा। उड़ान-4 के निविदा..."/>
  </head>
  <body>
    <article>
      <h1>‘उड़ान' के चौथे चरण का हवाई टिकट सबसे महंगा</h1>
      <address><time datetime="2019-12-09T09:26:46+00:00">09 Dec 2019, 09:26</time> by <a rel="author">लाइव हिन्दुस्तान टीम,नई दिल्ली</a></address>
      <p>छोटे तथा मझौले शहरों को हवाई नेटवर्क से जोड़ने के लिए शुरू की गयी सरकार की क्षेत्रीय संपर्क योजना ‘उड़ान' (उड़े देश का आम नागरिक) के चौथे चरण का टिकट सबसे महंगा होगा।</p>
      <p>उड़ान-4 के निविदा दस्तावेज में बताया गया है कि 500 किलोमीटर की विमान यात्रा के टिकट का अधिकतम मूल्य 2,925 रुपये का होगा। उल्लेखनीय है कि जब उड़ान योजना शुरू की गई थी उस समय ढाई हजार रुपये में 500 किलोमीटर की विमान यात्रा वाली योजना के नाम से इसका प्रचार किया गया था। उड़ान के पहले चरण में 500 किलोमीटर का अधिकतम किराया 2,500 रुपये रखा गया था। दूसरे चरण में इसे घटाकर 2,480 रुपये किया गया जबकि तीसरे चरण में इसे बढ़ाकर 2,645 रुपये कर दिया गया।</p>
      <p>योजना के तहत सरकार ने दूरी के हिसाब से अधिकतम किराया तय कर दिया है। विमान सेवा प्रदाता को हर उड़ान में आधी सीट क्षेत्रीय संपर्क योजना के तहत आरक्षित करनी होगी जिसका अधिकतम किराया तय होगा। शेष आधी सीटों का किराया तय करने के लिए विमान सेवा कंपनियां स्वतंत्र होंगी। तय किराये पर टिकट बेचने से एयरलाइन को होने वाले नुकसान की भरपाई वीजीएफ से की जाएगी। सबसे कम वीजीएफ मांगने वाले को मार्ग का आवंटन किया जाता है।<br/><a href="https://www.livehindustan.com/business/story-sbi-give-relief-to-customers-cuts-mclr-landing-rate-home-loan-to-get-cheaper-2891513.html">SBI ने ग्राहकों को दी राहत, इतना सस्ता किया होम लोन</a></p>
    </article>
  </body>
</html>