<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/12/09/terremoto-firenze-mugello-scarperia-san-piero/?utm_source=il+Post+Daily+-+Abbonati&amp;utm_campaign=82c6077a87-Evening_Post_021017_COPY_01&amp;utm_medium=email&amp;utm_term=0_17ecfcfa77-82c6077a87-316727385"/>
    <meta property="og:site_name" content="Il Post"/>
    <meta property="article:published_time" content="2019-12-09T09:49:42+00:00"/>
    <meta property="og:title" content="Il terremoto di oggi in provincia di Firenze"/>
    <meta property="og:description" content="Alle quattro del mattino, con epicentro nel Mugello: ci sono danni ma nessun ferito, sembra; alcuni treni sono ancora fermi e le scuole della zona sono state chiuse"/>
  </head>
  <body>
    <article>
      <h1>Il terremoto di oggi in provincia di Firenze</h1>
      <h2>Alle quattro del mattino, con epicentro nel Mugello: ci sono danni ma nessun ferito, sembra; alcuni treni sono ancora fermi e le scuole della zona sono state chiuse</h2>
      <address>
        <time datetime="2019-12-09T09:49:42+00:00">09 Dec 2019, 09:49</time>
      </address>
      <p>Alle 4:37 di lunedì mattina <a href="https://firenze.repubblica.it/cronaca/2019/12/09/news/la_terra_trena_nel_mugello_sisma_di_magnitudo_4_5-242964113/?ref=RHPPLF-BH-I242964220-C8-P2-S1.8-T1">c’è stato un terremoto</a> di magnitudo 4.5 in provincia di Firenze: l’epicentro è stato registrato a Scarperia e San Piero, comune a circa 30 chilometri dal capoluogo toscano, nel Mugello, mentre l’ipocentro è stato a 9 chilometri di profondità. Nelle ore successive ci sono state altre scosse di minore entità, l’ultima delle quali di magnitudo 3.0, registrata alle 6:29.</p>
      <slideshow>
        <figure>
          <img src="https://www.ilpost.it/wp-content/uploads/2019/12/terremoto-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-4.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-3.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-5.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-6.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-7.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-8.jpg"/>
        </figure>
        <figure>
          <img src="https://www.ilpost.it/wp-content/uploads/2019/12/terremoto-9.jpg"/>
        </figure>
      </slideshow>
      <figure>
        <iframe data-src="https://twitter.com/TgrRaiToscana/status/1203901748580147202?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Al momento non ci sono notizie di feriti: «Non c’è nessuna situazione di allarme, non ci sono danni a persone» e quelli degli immobili «non sono particolarmente gravi», ha dichiarato la prefetta di Firenze Laura Lega. In seguito alle scosse di terremoto, è stato sospeso il traffico ferroviario nel nodo di Firenze per verifiche tecniche sulle linee ed è stata sospesa l’alta velocità tra Firenze e Bologna, oltre che diverse linee regionali. La situazione dei treni sta però tornando alla normalità (la circolazione dei treni sull’alta velocità è ripresa alle 8.25, ad esempio) e gli aggiornamenti si possono leggere <a href="http://www.rfi.it/cms/v/index.jsp?vgnextoid=abb4c7d8178de610VgnVCM1000008916f90aRCRD&amp;vgnextchannel=fec4b8a1d1eba510VgnVCM1000008916f90aRCRD">qui</a>.</p>
      <figure>
        <iframe data-src="https://twitter.com/EmMicucci/status/1203950824302481408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In via precauzionale è stata comunque decisa la chiusura delle scuole in tutto il Mugello: a Barberino di Mugello, Borgo San Lorenzo, Dicomano, Marradi, Palazzuolo sul Senio, Firenzuola, Vaglia, Vicchio, Scarperia e San Piero. Questa mattina alle 7 la Protezione civile di Firenze ha aperto il Centro coordinamento soccorsi che tornerà a riunirsi a mezzogiorno. Secondo quanto dichiarato al momento sarebbero oltre 25 gli interventi dei vigili del fuoco per crepe in alcune abitazioni.</p>
      <related>
        <h4>Articoli Correlati</h4>
        <a href="https://www.ilpost.it/2019/12/03/rigopiano-archiviazione-politici/"/>
        <a href="https://www.ilpost.it/2019/12/07/milano-cose-da-vedere/"/>
        <a href="https://www.ilpost.it/2019/12/01/exclavi-regionali/"/>
      </related>
    </article>
  </body>
</html>