<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szemtanuk-jelentkeztek-hazudott-andras-herceg/188192"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T09:30:00+00:00"/>
    <meta property="og:title" content="Szemtanúk jelentkeztek: hazudott András herceg"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szemtanúk jelentkeztek: hazudott András herceg</mark>
      </h1>
      <address><time datetime="2019-12-09T09:30:00+00:00">09 Dec 2019, 09:30</time> by <a rel="author">Bors</a></address>
      <p>Egyre nagyobb ellentmondásba keveredik II. Erzsébet másodszülött fia. András herceget azzal vádolják, hogy 2001-ben többször létesített szexuális kapcsolatot egy akkor 17 éves lánnyal, Virginia Robertsszel, aki Jeffrey Epstein szexrabszolgája volt.</p>
      <figure>
        <img src="http://media.borsonline.hu/cikk/20/193849/big-lead/650x360/2045657_andras-afp.jpg"/>
        <figcaption>II. Erzsébet fia megígérte, hogy együttműködik az FBI-jal, de ez eddig nem történt meg © AFP</figcaption>
      </figure>
      <p>Annak ellenére, hogy András herceg azt állítja, az ominózus estén pizzériában volt lányával, Epstein öt áldozatának Los Angeles-i védőügyvédje, Lisa Bloom már két szemtanút is talált, akik látták őt aznap este Virginia Robertsszel.</p>
      <p>– Az FBI beszélni akar András herceggel. A herceg a közleményében azt írta, hajlandó együttműködni a hatóságokkal, ez mégsem történt meg. Szeretném, ha előrelépés történne az ügyben – mondta a Dai­ly Mailnek Bloom.</p>
      <figure>
        <iframe data-src="https://twitter.com/WesternCuIture/status/1203635631298998273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az ügy­véd­nőnél egy nő és a barátja jelentkezett, akik látták And­rás herceget az akkor 17 éves Virginiával táncolni, és míg állításuk szerint a királynő fiának arcán kaján vigyor ült, addig a fiatal lány egyáltalán nem mo­solygott. A két barát jól emléke­zett arra az estére, hiszen nem mindennap találkoznak a királyi család tagjával. Bloom azonban a nyomozás ér­dekében nem akart további részletekbe bo­csát­kozni, a két szemtanút az amerikai Szövetségi Nyomozó Iroda fogja kihallgatni.</p>
      <p>A botrány már András herceg családjára is rányomta a bélyegét: idősebb lánya, Beatrix hercegnő és vőlegénye, Edoardo Mapelli Mozzi december 18-án tartotta volna eljegyzési partiját a brit főváros egyik legelegánsabb éttermében, de az eseményt végül lemondták. A 31 éves hercegnő ugyanis attól tart, hogy az apjára vadászó paparazzók tönkretennék azt.</p>
    </article>
  </body>
</html>