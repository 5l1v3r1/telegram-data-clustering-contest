<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/667598.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-12-09T09:19:00+00:00"/>
    <meta property="og:title" content="Fenerbahçe'yi bekleyen Ferdi Kadıoğlu tehlikesi!"/>
    <meta property="og:description" content="Fenerbahçe'nin parlayan yıldızı Ferdi Kadıoğlu için FIFA tehlikesi ortaya çıktı. Fenerbahçe'nin, NEC Nijmegen'e bonservis bedelinin tamamını yatırmadığı ve Hollanda ekibinin FIFA'ya başvuracağı iddia edildi."/>
  </head>
  <body>
    <article>
      <h1>Fenerbahçe'yi bekleyen Ferdi Kadıoğlu tehlikesi!</h1>
      <address>
        <time datetime="2019-12-09T09:19:00+00:00">09 Dec 2019, 09:19</time>
      </address>
      <p>
        <b>Fenerbahçe'nin parlayan yıldızı Ferdi Kadıoğlu için FIFA tehlikesi ortaya çıktı. Fenerbahçe'nin, NEC Nijmegen'e bonservis bedelinin tamamını yatırmadığı ve Hollanda ekibinin FIFA'ya başvuracağı iddia edildi.</b>
      </p>
      <p>Son olarak Gençlerbirliği ağlarına harika bir gol atarak yine adından söz ettiren Fenerbahçeli Ferdi Kadıoğlu için Hollanda basınından flaş bir iddia ortaya atıldı.</p>
      <p>Habere göre; Fenerbahçe, geçen sezon başında NEC Nijmegen'den transfer ettiği Ferdi'nin bonservis ücretinin tamamını yatırmadı. Nijmegen'in ekonomik krizde olduğu ve Fenerbahçe'den gelecek parayı beklediği belirtildi.</p>
      <p>Hollanda ekibinin, süre tanıdığı ve paranın tamamının yatırılmaması halinde sarı-lacivertlileri FIFA'ya şikayet edeceği de vurgulandı. (Sabah)</p>
    </article>
  </body>
</html>