<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/breaking-news/584992"/>
    <meta property="og:site_name" content="Spring News"/>
    <meta property="article:published_time" content="2019-12-09T09:21:22+00:00"/>
    <meta property="og:title" content="Breaking News : “พีระพันธุ์ สาลีรัฐวิภาค” ยื่นลาออกจาก “ปชป.”"/>
    <meta property="og:description" content="วันนี้ (9 ธ.ค. 62) ผู้สื่อข่าวรายงานว่า นายพีระพันธุ์ ส"/>
  </head>
  <body>
    <article>
      <h1>Breaking News : “พีระพันธุ์ สาลีรัฐวิภาค” ยื่นลาออกจาก “ปชป.”</h1>
      <address>
        <time datetime="2019-12-09T09:21:22+00:00">09 Dec 2019, 09:21</time>
      </address>
      <p>วันนี้ (9 ธ.ค. 62) ผู้สื่อข่าวรายงานว่า นายพีระพันธุ์ สาลีรัฐวิภาค ส.ส.บัญชีรายชื่อ พรรคประชาธิปัตย์ (ปชป.) และอดีตผู้สมัครชิงตำแหน่งหัวหน้าพรรคประชาธิปัตย์ ได้ทำหนังสือลาออกจากสมาชิกพรรคประชาธิปัตย์ ตั้งแต่วันที่ 9 ธันวาคม 2562 โดยได้แจ้งให้กับหัวหน้าพรรคและนายทะเบียนพรรคทราบ โดยไม่ได้ให้เหตุผลลาออกแต่อย่างใด</p>
      <p>ผู้สื่อข่าวรายงานจากพรรคประชาธิปัตย์ว่า นายพีระพันธุ์ ได้ให้เจ้าหน้าที่มาเก็บของภายในห้องทำงานภายในพรรค รวมถึงป้ายชื่อหน้าห้องเป็นที่เรียบร้อยแล้ว ทั้งนี้ การลาออกของนายพีระพันธุ์ดังกล่าว ถือว่าเป็นรายล่าสุดต่อจาก นายแพทย์วรงค์ เดชกิจวิกรม ซึ่งได้สมัครเป็นสมชิกพรรครวมพลังประชาชาติไทย (รปช.)</p>
      <p>ทั้งนี้ นายพีระพันธุ์ เป็นส.ส. พรรคปชป.ตั้งแต่ปี 2539 ได้รับเลือกเป็นส.ส.กทม. เขต 5   ,ปี 2544 เป็น ส.ส.เขต 11   ,ปี 2548  เป็นส.ส.ปาร์ตี้ลิสต์  , ปี 2550 เป็น ส.ส. กทม. และดำรงตำแหน่ง รมว.ยุติธรรม  และการเลือกตั้งล่าสุด เมื่อวันที่ 25 มี.ค. ได้เป็น ส.ส.ปาร์ตี้ลิสต์</p>
      <p>เมื่อวันที่ 2 พ.ค.ที่ผ่านมา นายพีระพันธุ์  ลงสมัครชิงตำแหน่งหน้าพรรคประชาธิปัตย์  ได้คะแนนเป็นอันดับ2 รองนายจุรินทร์ ลักษณวิศิษฏ์  ซึ่งได้รับเลือกเป็นหัวหน้าพรรคคนปัจจุบัน</p>
    </article>
  </body>
</html>