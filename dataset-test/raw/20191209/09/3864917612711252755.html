<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2833992-v-op-pidtverdili-zustric-zelenskogo-i-putina.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T09:24:00+00:00"/>
    <meta property="og:title" content="В ОП підтвердили зустріч Зеленського і Путіна"/>
    <meta property="og:description" content="Президент України Володимир Зеленський планує провести зустріч із президентом Російської Федерації Володимиром Путіним після “нормандського саміту”."/>
  </head>
  <body>
    <article>
      <h1>В ОП підтвердили зустріч Зеленського і Путіна</h1>
      <h2>Президент України Володимир Зеленський планує провести зустріч із президентом Російської Федерації Володимиром Путіним після “нормандського саміту”.</h2>
      <address>
        <time datetime="2019-12-09T09:24:00+00:00">09 Dec 2019, 09:24</time>
      </address>
      <p>Про це сказав заступник голови Офісу Президента (ОП) Кирило Тимошенко 9 грудня під час брифінгу у Парижі.</p>
      <p>“Спочатку Президент Зеленський проведе дві двосторонні зустрічі з президентом Франції Еммануелем Макроном, після цього – з канцлером Німеччини Ангелою Меркель. І далі вже буде зустріч у нормандському форматі чотирьох лідерів. Після зустріч у <a href="https://www.ukrinform.ua/tag-normandska-cetvirka">нормандському форматі </a>чотирьох лідерів Президент України Володимир Зеленський проведе двосторонню зустріч із президентом Російської Федерації Володимиром Путіним”, – зазначив Тимошенко.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2833875-kuleba-vvazae-normandsku-zustric-diplomaticnim-nastupom-ukraini.html">Кулеба вважає "нормандську зустріч" дипломатичним наступом України</a>
      </blockquote>
      <p>Як повідомлялося, 9 грудня у Парижі відбудеться зустріч лідерів країн-учасниць нормандського формату: України, Франції, Німеччини та РФ.</p>
      <p>Раніше ТАСС з посиланням на помічника президента РФ з зовнішньополітичної проблематики Юрія Ушакова розповсюдив інформацію, що після переговорів "четвірки" запланована особиста зустріч Зеленського і Путіна.</p>
      <p>До того неназване джерело агентству повідомляло, що зустріч відбудеться в Єлисейському палаці Парижа. За його ж словами, окремі зустрічі Путіна з президентом Франції Емманюелем Макроном і канцлером ФРН Ангелою Меркель плануються до початку засідання у форматі "четвірки". На зустріч чотирьох лідерів у нормандському форматі, нібито, попередньо відводиться 2,5 години.</p>
    </article>
  </body>
</html>