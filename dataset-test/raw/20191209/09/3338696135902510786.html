<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/nowe-doniesienia-ws-marszalka-grodzkiego-wyrazil-sie-na-koncu-w-ten-sposob-ze-szpital-jest-bardzo-biedny-i,88466.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="Nowe doniesienia ws. marszałka Grodzkiego. &quot;Wyraził się na końcu w ten sposób, że szpital jest bardzo biedny i...&quot;"/>
    <meta property="og:description" content="- Wyraził się na końcu w ten sposób, że szpital jest bardzo biedny i 'powinnam się poczuć' - powiedziała redakcji TVP Szczecin kobieta, która twierdzi, że 23 lata temu na kilka tygodni przed operacją usłyszała takie słowa od prof. Tomasza Grodzkiego, a obecnego marszałka Senatu."/>
  </head>
  <body>
    <article>
      <h1>Nowe doniesienia ws. marszałka Grodzkiego. "Wyraził się na końcu w ten sposób, że szpital jest bardzo biedny i..."</h1>
      <h2>- Wyraził się na końcu w ten sposób, że szpital jest bardzo biedny i "powinnam się poczuć" - powiedziała redakcji TVP Szczecin kobieta, która twierdzi, że 23 lata temu na kilka tygodni przed operacją usłyszała takie słowa od prof. Tomasza Grodzkiego, a obecnego marszałka Senatu.</h2>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author" href="https://telewizjarepublika.pl/PR" target="_blank">PR</a></address>
      <p>Kobieta, która skontaktowała się z telewizją, na dowód, że była pacjentką, przedstawiła dokumenty, z których wynika m.in. że w 1996 r. ordynatorem był tam prof. Tomasz Grodzki.</p>
      <p>Kobieta twierdzi, że sama łapówki nie dała, ale przekonuje, że byli inni.</p>
      <p>- Leżał taki kolejarz, który powiedział, że czeka aż przywiozą mu emeryturę, bo idzie do Grodzkiego - powiedziała TVP3 Szczecin.</p>
      <p>Tomasz Grodzki przez lata kierował szpitalem w Zdunowie, a w latach 90. był wiceprzewodniczącym rady fundacji.</p>
      <p>
        <b> </b>
      </p>
      <p>Podobne zarzuty wobec prof. Tomasza Grodzkiego wysuwała wcześniej prof. Agnieszka Popiela. Po burzy w mediach prof. Agnieszka Popiela w komentarzu do tego napisała na Twitterze, że wpłata była efektem presji psychicznej.</p>
      <p>Żeby było uczciwie. Nigdy nie powiedziałam, że wpłata była warunkiem operacji. Nie! Mama była w normalnej kolejce do zabiegu. Wpłaciłam, bo czułam presję psychiczną - napisała. </p>
      <p>Dariusz Matecki oznajmił w rozmowie z portalem TelewizjaRepublika.pl, że jako radny, słyszał wiele negatywnych opinii na temat Grodzkiego.</p>
      <p>- Nie jestem tym zupełnie zaskoczony, ponieważ bardzo wiele negatywnych opinii od ludzi słyszałem o Tomaszu Grodzkim - powiedział Matecki.</p>
      <p>Czytaj także:</p>
      <p>
        <b>
          <a href="https://telewizjarepublika.pl/matecki-o-nowych-doniesieniach-dot-marszalka-grodzkiego-nie-jestem-zaskoczony-slyszalem-o-nim-bardzo-wiele-negatywnych-opinii,87955.html">Matecki o nowych doniesieniach dot. marszałka Grodzkiego: nie jestem zaskoczony, słyszałem o nim bardzo wiele negatywnych opinii</a>
        </b>
      </p>
    </article>
  </body>
</html>