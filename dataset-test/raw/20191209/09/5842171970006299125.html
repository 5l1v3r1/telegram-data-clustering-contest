<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/maja-un-darzs/361681-nosezas-maja-nekadu-problemu-uretek-pacels-gan-maju-gan-tiltu-un-baznicu"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T09:27:00+00:00"/>
    <meta property="og:title" content="Nosēžas māja? Nekādu problēmu – URETEK pacels gan māju, gan tiltu un baznīcu"/>
    <meta property="og:description" content="Ēkas nosēšanās sagādā tās īpašniekiem patiesas galvas sāpes, jo grunts stabilizēšanai parasti ir nepieciešami dārgi rakšanas un celtniecības darbi. Par laimi jau 40 gadus tiek izmantota unikālā URETEK tehnoloģija, kas dod iespēju tikai dažu stundu laikā pacelt iepriekšējā stāvoklī un nostabilizēt, piemēram, nosēdušos ēku un tiltu, vai aizpildīt ceļa zemes klātnē radušos tukšumus."/>
  </head>
  <body>
    <article>
      <h1>Nosēžas māja? Nekādu problēmu – URETEK pacels gan māju, gan tiltu un baznīcu</h1>
      <address><time datetime="2019-12-09T09:27:00+00:00">09 Dec 2019, 09:27</time> by <a rel="author">Jauns.lv</a></address>
      <p>
        <b>Ēkas nosēšanās sagādā tās īpašniekiem patiesas galvas sāpes, jo grunts stabilizēšanai parasti ir nepieciešami dārgi rakšanas un celtniecības darbi. Par laimi jau 40 gadus tiek izmantota unikālā URETEK tehnoloģija, kas dod iespēju tikai dažu stundu laikā pacelt iepriekšējā stāvoklī un nostabilizēt, piemēram, nosēdušos ēku un tiltu, vai aizpildīt ceļa zemes klātnē radušos tukšumus.</b>
      </p>
      <p>Kad 1211. gada vasarā bīskaps Alberts lika stūrakmeni Rīgas Doma baznīcai, visticamāk, viņš pat nevarēja iedomāties, ka viens no lielākajiem Baltijas dievnamiem var, nedaudz pārspīlēti izsakoties, sākt grimt ellē.</p>
      <p>Diemžēl tieši tā notika, un Rīgas Doma baznīcai, kas pārdzīvojusi desmitiem karu, par liktenīgu kļuva gruntsūdeņu līmeņa krišanās Rīgas pilsētas teritorijā. Līdzīgi kā daudzas citas Rīgas vēsturiskās ēkas, arī Doma baznīca ir balstīta uz ozolkoka pāļiem, kas pirms daudziem gadu simtiem tika iedzīti Daugavas krastā. </p>
      <p>Pēdējos gadu desmitos ir vērojama gruntsūdens līmeņa pazemināšanās, ko daļēji izraisījusi uz Daugavas uzbūvētā Rīgas hidroelektrostacija. Kamēr koka pāļi atradās ūdenī, viss bija kārtībā, taču, pazeminoties ūdens līmenim, pāļiem sāka piekļūt gaiss, kā rezultātā tie sāka trūdēt. Par dievnama nosēšanos liecināja daudzās plaisas, kas parādījās ēkas sienās, un apjomīgu renovācijas darbu nepieciešamības rašanās bija tikai laika jautājums.</p>
      <figure>
        <img src="https://i.jauns.lv/t/2019/12/06/1853031/950x0.jpg?v=1575634841"/>
        <figcaption>Foto: Publicitātes foto</figcaption>
      </figure>
      <p>Baznīcas īpašnieks – Latvijas Evaņģēliski luteriskā baznīca – vērsās pie <a href="http://www.uretek.lv/">URETEK</a> speciālistiem, lai meklētu alternatīvu risinājumu minētajai problēmai. Izmēģinājuma kārtā, izmantojot <a href="http://www.uretek.lv/">URETEK</a> tehnoloģiju, trijās vietās zem ēkas 4 metru dziļumā tika ievadīti ģeopolimēru sveķi, tādējādi noblīvējot ap pāļiem esošo grunti un apturot ēkas tālāku nosēšanos attiecīgajās vietās. Šobrīd notiek ēkas novērošana.</p>
      <p>UNESCO Pasaules mantojuma sarakstā iekļautā Rīgas Doma baznīca ir unikāls objekts, kas prasa īpašu atbildību.</p>
      <p>Šādu vēsturisku ēku nosēšanās gadījumā vispiemērotākais ir tieši <a href="http://www.uretek.lv/">URETEK </a>risinājums. Iemesls tam ir ļoti vienkāršs: tas nerada vibrāciju, neapdraud citas vecās ēkas un netraucē ēku ikdienas izmantošanu.</p>
      <figure>
        <img src="https://i.jauns.lv/t/2019/12/06/1853030/950x0.jpg?v=1575634841"/>
        <figcaption>Foto: Publicitātes foto</figcaption>
      </figure>
      <p>
        <b>Kas ir <a href="http://www.uretek.lv/">URETEK</a>?</b>
      </p>
      <p><a href="http://www.uretek.lv/">URETEK</a> pirmsākumi ir meklējami Somijā pagājušā gadsimta 70. gados, kad divi draugi – būvinženieris un ķīmiķis – sēdēja uz mājas verandas, malkoja alu un vēroja kaimiņa nosēdušos šķūni. Nosēdies nebija nedz jumts, nedz sienas, bet tieši pamati. Un par iemeslu tam bija grunts sēšanās. Vīri sāka prātot, vai būtu kāda tehnoloģija, kas spētu pacelt ēku iepriekšējā augstumā un nostiprināt zem tās esošo grunti tā, lai nevajadzētu atrakt pamatus. Tā radās revolucionāra doma – apturēt ēkas nosēšanos, ievadot gruntī piebriestošus ģeopolimēra sveķus.</p>
      <p> Pirmais šāda veida projekts Somijā tika īstenots 1980. gadā, un uz šo brīdi <a href="http://www.uretek.lv/">URETEK</a> tehnoloģija ir izmantota jau vairāk nekā 150 000 lielu objektu un neskaitāmu privātmāju atjaunošanai visā pasaulē.</p>
      <p><a href="http://www.uretek.lv/">URETEK</a> ģeopolimēru sveķus var izmantot praktiski visās gruntīs, un nav mazsvarīgs arī fakts, ka šī starptautiski sertificētā tehnoloģija ir tik dabai draudzīga, ka sveķus var droši ievadīt arī gruntsūdeņos, nebaidoties par iespējamu piesārņojuma rašanos.</p>
      <p>Papildus Rīgas Doma baznīcas pamatu nostiprināšanai <a href="http://www.uretek.lv/">URETEK </a>tehnoloģija ir izmantota arī dižciltīga Tallinas vecpilsētas nama stabilizēšanai un Tartu Universitātes kādreizējā profesora Nikolaja Pirogova piemiņas zīmes nosēdušās malas atjaunošanai un izlīdzināšanai.</p>
      <p>Taču Uretek Baltic OÜ darbība neaprobežojas tikai vēsturisku ēku un dažādu infrastruktūru atjaunošanu – tehnoloģija tiek veiksmīgi izmantota arī grunts stiprināšanai un stabilizēšanai zem privātmājām un daudzdzīvokļu ēkām. Kādā jaunuzceltā Tartu daudzdzīvokļu namā būvniecībā pieļautas kļūdas dēļ sākās grunts nosēšanās, kā rezultātā nosēdās arī ēkas grīdas.</p>
      <p><a href="http://www.uretek.lv/">URETEK </a>komanda veica grīdas stabilizēšanu 500 kvadrātmetru platībā, nostiprinot grunti dziļumā no 0,4 līdz 2 metriem. Stabilizēšanas darbi ilga trīs darbadienas, un šajā laikā iedzīvotājiem savus dzīvokļus nevajadzēja pamest. Tā sākotnēji neatrisināmā problēma tika atrisināta mājas iedzīvotājiem visnotaļ nesāpīgā veidā.</p>
      <p>Līdzīgs gadījums bija arī Latvijā, kur grunts nekvalitatīvas noblīvēšanas rezultātā kādas privātmājas grīdā sāka veidoties plaisas, un pie pamatiem bija redzams, ka grīdas plāksne ir nosēdusies pat par 30 mm.</p>
      <p>Pateicoties <a href="http://www.uretek.lv/">URETEK</a> tehnoloģijai, grīdas plāksne tika nostiprināta un pacelta līdz sākotnējam līmenim. Izmantojot ierastās metodes, grīdas pacelšana nebūtu iespējama bez iemītnieku izvākšanās un grīdas uzlaušanas. Taču ar <a href="http://www.uretek.lv/">URETEK</a> metodi darbu veikšanai bija nepieciešamas tikai 4 stundas.</p>
      <figure>
        <img src="https://i.jauns.lv/t/2019/12/06/1853029/950x0.jpg?v=1575634841"/>
        <figcaption>Foto: Publicitātes foto</figcaption>
      </figure>
      <p>
        <b>Netraucējoša tehnoloģija</b>
      </p>
      <p><a href="http://www.uretek.lv/">URETEK</a> tehnoloģija netraucē klientu ikdienu – cilvēkiem nav jāpamet savas mājas, tirdzniecības centriem nav jāpārtrauc darbs un lielāku infrastruktūras projektu īstenošanai ir nepieciešamas tikai dažas dienas vai naktis. Tas ir ļoti ērti klientiem un ļauj būtiski ietaupīt līdzekļus.</p>
      <p>Par to var pateikties <a href="http://www.uretek.lv/">URETEK</a> patentētajai, unikālajai tehnoloģijai – materiāla ievadīšanai un sacietēšanai ir nepieciešams ļoti maz laika. </p>
      <p>Uretek Baltic vadītājs Romāns Reiners-Latiševs kā piemēru min Ventspils RIMI, kur Uretek komanda saskārās ar jau pazīstamo problēmu – bija nosēdusies lielveikala grīda. Problēmas novēršanai bija jānostiprina, jāpaceļ un no jauna jāizlīdzina grīdas aptuveni 4500 kvadrātmetru platībā. </p>
      <p>Tā kā lielveikala slēgšana uz remontdarbu laiku bija pilnībā izslēgta, tad <a href="http://www.uretek.lv/">URETEK</a> komanda ķērās pie darba vēlu vakarā – plkst. 22.30, nākamās darbadienas sākumā darbi tika uz laiku apturēti un tad atkal turpināti vakarā pēc veikala slēgšanas. Tā viena mēneša laikā tika pacelta visa veikala grīda, turklāt klienti to pat neievēroja. Tas bija pamatīgs izaicinājums, jo darboties varēja tikai naktīs, plauktu pārvietošana nebija iespējama, produkcija uz nakti tika pārklāta ar aizsargmateriāliem, un no rīta veikalam bija jābūt atkal gatavam uzņemt pircējus. Taču <a href="http://www.uretek.lv/">URETEK</a> komanda lieliski tika galā ar šo uzdevumu.</p>
      <p><a href="http://www.uretek.lv/">URETEK</a> tehnoloģija bija tirdzniecības centra īpašniekam vienīgais pieņemamais risinājums, jo tirdzniecības centra slēgšana kaut uz īsu laiku būtu saistīta ar lieliem zaudējumiem.</p>
      <p>„Esam strādājuši ar ļoti sarežģītiem objektiem, tādēļ spējam pieņemt jebkādus izaicinājumus. <a href="http://www.uretek.lv/">URETEK</a> tehnoloģija ir pierādījusi, ka tā ir viena no nedaudzajām alternatīvajām iespējām apstākļos, kur agrāk bija nepieciešami pamatīgi rakšanas un celtniecības darbi, kas jāveic ļoti īsā laikā un, minimāli traucējot klientu,” piebilda Reiners-Latiševs.</p>
      <p>
        <i>
          <b>Reklāmas raksts tapis sadarbībā ar Uretek.</b>
        </i>
      </p>
      <figure>
        <img src="https://i.jauns.lv/t/2019/12/09/1854845/950x0.png?v=1575878970"/>
      </figure>
    </article>
  </body>
</html>