<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/baza-militara-din-bagdad-atacata-cu-rachete-cel-putin-sase-militari-au-fost-raniti_500852.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T09:07:07+00:00"/>
    <meta property="og:title" content="Bază militară din Bagdad atacată cu rachete. Cel puţin şase militari au fost răniţi"/>
    <meta property="og:description" content="Patru rachete Katiuşa au lovit luni o bază militară situată &amp;icirc;n apropierea aeroportului din Bagdad, şase militari fiind răniţi, a anunţat armata irakiană, potrivit AFP şi Reuters."/>
  </head>
  <body>
    <article>
      <h1>Bază militară din Bagdad atacată cu rachete. Cel puţin şase militari au fost răniţi</h1>
      <address>
        <time datetime="2019-12-09T09:07:07+00:00">09 Dec 2019, 09:07</time>
      </address>
      <p>Patru rachete Katiuşa au lovit luni o bază militară situată în apropierea aeroportului din Bagdad, şase militari fiind răniţi, a anunţat armata irakiană, potrivit AFP şi Reuters.</p>
      <p>Forţele de securitate irakiene au descoperit în zonă un lansator de rachete şi alte câteva proiectile neexplodate.<br/><br/>Surse din domeniul securităţii au declarat pentru AFP că toţi răniţii fac parte din unităţile de elită antiteroriste, unica forţă irakiană antrenată şi înarmată de SUA. Doi dintre răniţi sunt în stare critică, au adăugat sursele citate.<br/><br/>Baza militară vizată de atacul comis luni la primele ore găzduieşte, de asemenea, militari şi diplomaţi americani.<br/><br/>Acest atac este cel de-al nouălea înregistrat în ultimele şase săptămâni împotriva unor baze în care se află soldaţi americani sau împotriva ambasadei SUA la Bagdad.<br/><br/>Deşi aceste tiruri nu au făcut victime în rândul americanilor, ele sunt de natură să îngrijoreze SUA, care au în vedere desfăşurarea a 5.000-7.000 de soldaţi suplimentari în Orientul Mijlociu.<br/><br/>Niciunul dintre aceste atacuri nu a fost revendicat, dar Washingtonul consideră vinovate facţiunile armatei irakiene care sunt susţinute de Iran.<br/><br/>Teheranul înarmează, finanţează şi antrenează facţiunile cele mai radicale ale Hachd al-Chaabi, coaliţia paramilitarilor irakieni integraţi în structurile de stat.</p>
    </article>
  </body>
</html>