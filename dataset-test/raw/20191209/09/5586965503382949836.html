<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ludovic-orban-le-a-transmis-parlamentarilor-pnl-sa-stea-la-munca-pana-la-finalul-anului-18659906"/>
    <meta property="og:site_name" content="Gândul"/>
    <meta property="article:published_time" content="2019-12-09T09:57:40+00:00"/>
    <meta property="og:title" content="Ludovic Orban le-a transmis parlamentarilor PNL să stea la muncă până la finalul anului"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ludovic Orban le-a transmis parlamentarilor PNL să stea la muncă până la finalul anului</h1>
      <h2>Ludovic Orban le-a spus parlamentarilor PNL, la şedinţa BEX de luni, să nu plece în perioada următoare, deoarece vor fi prezentate angajările răspunderii asumate de Guvern, iar bugetul ar putea veni la adoptare între Crăciun şi Revelion, au declarat surse politice, pentru MEDIAFAX.</h2>
      <address><time datetime="2019-12-09T09:57:40+00:00">09 Dec 2019, 09:57</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>În Biroul Executiv de luni, liderul PNL Ludovic Orban le-a transmis liberalilor să fie prezenţi la muncă în perioada care va veni, fiindcă este posibil ca Legea bugetului de stat pentru anul 2020 să intre în procedură legislativă în intervalul 15 - 20 decembrie, au adăugat sursele citate.</p>
      <p>O altă variantă luată în calcul ar fi ca Executivul să îşi asume răspunderea şi pe Legea bugetului de stat, au explicat sursele menţionate.</p>
      <p>Ludovic Orban va avea luni iar o întâlnire cu Klaus Iohannis, la Cotroceni, la care va participa şi Florin Cîţu, înaintea moţiunii simple care va fi votată la Senat. Discuţiile ar putea fi o analiză a Ministerului Finanţelor şi Legea bugetului de stat, au spus surse politice pentru MEDIAFAX.</p>
      <p>Potrivit agendei oficiale, premierul Ludovic Orban şi Florin Cîţu vor merge la ora 12.00 la Palatul Cotroceni. Unul dintre subiecte ar putea viza analizarea situaţiei la Ministerul Finanţelor Publice, la o lună de la învestirea Guvernului.</p>
      <p>O altă temă care ar putea fi abordată este Legea bugetului de stat.</p>
      <p>Premierul Ludovic Orban a afirmat că va merge cu proiectul de buget în Parlament, în timp ce Klaus Iohannis nu a exlucs o asumare a răspunderii de către Guvern.</p>
      <related>
        <h4>Citeşte şi</h4>
        <a href="https://www.gandul.info/stiri/ludovic-orban-anunta-cum-a-platit-creditul-de-10-000-de-euro-cu-3-000-de-lei-pe-luna-18656115?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/ziua-nationala-1-decembrie-la-alba-iulia-festivitatile-au-inceput-cu-marsul-unirii-premierul-ludovic-orban-prezent-la-ceremonii-18639689?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/mesajul-trimis-de-premierul-ludovic-orban-cu-prilejul-zilei-bucovinei-18626191?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>