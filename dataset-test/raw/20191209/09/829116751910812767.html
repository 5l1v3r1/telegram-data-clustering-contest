<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-robbantassal-fenyegettek-meg-kozintezmenyeket-oroszorszagszerte.html"/>
    <meta property="og:site_name" content="Origo"/>
    <meta property="article:published_time" content="2019-12-09T09:46:00+00:00"/>
    <meta property="og:title" content="Robbantással fenyegettek meg közintézményeket Oroszország-szerte"/>
    <meta property="og:description" content="Bíróságokat, kórházakat és hajókat kellett kiüríteni."/>
  </head>
  <body>
    <article>
      <h1>Robbantással fenyegettek meg közintézményeket Oroszország-szerte</h1>
      <address><time datetime="2019-12-09T09:46:00+00:00">09 Dec 2019, 09:46</time> by <a rel="author">MTI</a></address>
      <p><b>Bombafenyegetést kapott e-mailen számos közintézmény Oroszország-szerte, a fenyegetett objektumok között van a szentpétervári Ermitázs és a pulkovói repülőtér is.<br/></b>Moszkvában, ahol múlt héten mintegy 600 robbantással megfenyegetett épületből több mint 110 ezer embert kellett kimenekíteni, hétfőn legkevesebb három bíróság kapott pokolgépre figyelmeztető üzenetet. Szentpéterváron egyéb objektumok mellett hétfőn</p>
      <aside>legkevesebb hat bíróságot, tizenhárom kórházat, valamint hajókat ürítettek ki.</aside>
      <p>A szentpétervári bíróságok sajtószolgálata múlt héten azt közölte, hogy az e-mailek szerzője kilátásba helyezte: mindaddig fog hasonló üzeneteket küldözgetni, amíg Konsztantyin Malofejev üzletember, a moszkvai központú Cárgrád televízió alapítója nem fizeti vissza</p>
      <blockquote>a WEX tőzsdéről ellopott 120 bitcoint.</blockquote>
      <p>(Egy bitcoin jelenleg mintegy 7 480 dollárt ér.)</p>
      <p>Pénteken Moszkvában 19, Szentpéterváron pedig 10 bíróságot fenyegettek meg.</p>
      <p>Hétfőn egyébként az orosz Távol-Keleten - a Habarovszki területen, a Tengermelléken, Amur megyében és a Zsidó Autonóm Körzetben - több iskola is bombafenyegetést kapott. Ez az ellenőrzés során alaptalannak bizonyult.</p>
      <figure>
        <iframe data-src="https://twitter.com/tassagency_en/status/1202950826769178625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A bombafenyegetések újabb hulláma november 28-án kezdődött el Oroszországban, ahol 2017-ben több millió embert kellett kimenekíteni nyilvános helyekről hasonló, robbantásos merényletre figyelmeztető üzenetek miatt. A riasztások akkor is hamisnak bizonyultak. Fenyegetések idén januárban is érkeztek forgalmas intézményekbe.</p>
      <p>Amíg 2017-ben a figyelmeztetések rendre telefonon, előre felvett hangüzenetben érkeztek, addig idén a bűnözők az e-mailt részesítették előnyben.</p>
    </article>
  </body>
</html>