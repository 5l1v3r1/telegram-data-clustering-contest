<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/emma-stone-bo-nevesta-foto-257534"/>
    <meta property="og:site_name" content="Slovenske novice"/>
    <meta property="article:published_time" content="2019-12-09T09:22:00+00:00"/>
    <meta property="og:title" content="Emma Stone bo nevesta (FOTO) "/>
    <meta property="og:description" content="Zvestoba in vdanost sta najvišje na spisku njenih vrednost. Nič pa ji ne pomeni več od pravega prijateljstva. »Prijateljstvo je vse. Ko sem prestopila tridesetico, sem spoznala, da si družino v r..."/>
  </head>
  <body>
    <article>
      <h1>Emma Stone bo nevesta (FOTO) </h1>
      <h2>Za igralko in Dava McCaryja je bil usoden šov Saturday night live. 31-letni oskarjevki največ pomeni prijateljstvo.</h2>
      <address><time datetime="2019-12-09T09:22:00+00:00">09 Dec 2019, 09:22</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/12/05/1813434.jpg"/>
          <figcaption>instagramKmalu jima bodo zadoneli še poročni zvonovi. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/12/05/1813471.jpg"/>
          <figcaption>instagramLetos je bila na poroki dobre prijateljice Jennifer Lawrence. Bosta prihodnje leto zamenjali vlogi? FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/12/05/1813441.jpg"/>
          <figcaption>instagramŠele letos sta se kot parček skupaj pojavila tudi na dogodkih zabavne industrije. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/12/05/1813439.jpg"/>
          <figcaption>Prej je štiri leta ljubila soigralca Andrewa Garfielda.</figcaption>
        </figure>
        <figure>
          <img src="https://www.slovenskenovice.si/images/slike/2019/12/05/1813433.jpg"/>
          <figcaption>guliver/cover images Njena prva ljubezen Teddy je spoznal, da je ujet v napačno telo. FOTO: guliver/cover images</figcaption>
        </figure>
      </slideshow>
      <p>Zvestoba in vdanost sta najvišje na spisku njenih vrednost. Nič pa ji ne pomeni več od pravega prijateljstva. »Prijateljstvo je vse. Ko sem prestopila tridesetico, sem spoznala, da si družino v resnici izberemo sami. Kajti prijatelji, ljudje, ki si jih izbereš in te spremljajo v življenju, oni so tvoja družina,« je lani razglabljala<b> Emma Stone</b>, ki si je zdaj izbrala moškega, ki mu želi podariti večnost. Čeprav oskarjevka o svoji zasebnosti skoraj nikoli ne črhne niti besedice, je s svetom zdaj vendar delila, da bo že kmalu nevesta.<br/> </p>
      <h3>Na kolenih z diamantnim prstanom</h3>
      <p>Komični televizijski šov Saturday night live ji je spremenil življenje. Pred tremi leti je v sklopu šova zaigrala v skeču Wells for boys, ki je zakraljeval kot najboljši skeč leta 2016, nekateri trdijo celo, da je najboljši desetletja. Verjetno ne zgolj zaradi pisca ​<b>Julia Torresa</b>, ampak tudi režiserja <b>Dava McCaryja</b>, ki je iz Emme očitno znal izvabiti najboljše.</p>
      <figure>
        <img src="https://www.slovenskenovice.si/images/slike/2019/12/05/1813471.jpg"/>
        <figcaption>Letos je bila na poroki dobre prijateljice Jennifer Lawrence. Bosta prihodnje leto zamenjali vlogi? FOTO: instagram<cite>instagram</cite></figcaption>
      </figure>
      <p>Morda tudi, ker se je med Davom in hollywoodsko lepotičko tiho zaiskrilo. In čeprav sta bila spočetka le prijatelja, je kemija naredila svoje. Poleti 2017 nista več skrivala medsebojne naklonjenosti, a sta resničnost čustev potrdila in zacementirala komaj na začetku tega leta, ko sta se prvič kot par sprehodila po rdeči preprogi. V zvezdniških krogih najzgovornejša gesta, da gre za ljubezen na dolgi rok.<br/>Ljudje, ki si jih izbereš in te spremljajo v življenju, oni so tvoja družina.<br/><br/><br/>Očitno za ljubezen do konca življenja, saj je temnolasi scenarist in režiser šova Saturday night live v teh dneh padel na eno koleno in srčni izvoljenki poklonil lesketajoč diamantni prstan. Ter očitno slišal tako želeni da, saj sta svežezaročena zaljubljenca na družabnih omrežjih že objavila zaljubljeno fotko, seveda z zaročnim prstanom v prvem planu.<br/> </p>
      <h3>Želi si otrok</h3>
      <p>Izdala nista drugega kot to, da jima bodo v bližnji prihodnosti zadoneli poročni zvonovi. Čeprav se je o morebitni zaroki šepetalo že nekaj časa, predvsem ker je zvezdnica lani prvič odkrito priznala, da je začela hrepeneti po družinski idili.<br/><br/>»Z leti in odraščanjem se je spremenil moj pogled na otroke. Kot dekle namreč nikoli nisem bila varuška. Kot najstnica sem vselej poudarjala, da ne želim otrok in se ne želim poročiti. A zdaj, starejša in zrelejša, sem si zaželela tako otrok kot moža in poroke.« In vsaj nekaj od tega se ji bo uresničilo verjetno že v naslednjem letu – če le ne bosta zaroke vlekla v nedogled.<br/><br/>Bodočega moža je torej spoznala v letu 2016. Manj kot leto po tem, ko je odklenkalo njeni štiriletni romanci z <b>Andrewom Garfieldom</b>, s katerim sta se zaljubila med snemanjem stripovskega hita Spiderman, in s katerim sta še danes dobra prijatelja.</p>
      <blockquote>2016. je spoznala bodočega moža.</blockquote>
      <p>Pred Andrewom ji je srce utripalo za <b>Kierana Culkina</b>, prvi fant, ki ji je (javno in uradno) ukradel srce, pa je bil glasbenik in producent <b>Teddy Geiger</b>. S slednjim sta se imela rada dve leti, do 2009., in morda se jima je zataknilo tudi, ker je Teddy verjetno že tedaj čutil, da ne živi iskreno do samega sebe. A je to spremenil predlani, ko je sebi in svetu izkričal, da je v resnici ženska, ujeta v moško telo.</p>
    </article>
  </body>
</html>