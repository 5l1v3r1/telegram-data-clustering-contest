<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_tramp-prokomentuvav-vizit-svogo-advokata-do-ukrayini/942071"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T09:11:00+00:00"/>
    <meta property="og:title" content="Трамп прокоментував візит свого адвоката до України"/>
    <meta property="og:description" content="Президент США Дональд Трамп заявив, що його особистий адвокат Рудольф Джуліані привіз &quot;багато хорошої інформації&quot;, яку зможе використовувати на свідчення у Конгресі. Трамп наголосив, що його адвокат не розповів йому, що саме йому вдалося розшукати. Про це йдеться на сайті hromadske.ua &quot;Він ..."/>
  </head>
  <body>
    <article>
      <h1>Трамп прокоментував візит свого адвоката до України</h1>
      <address><time datetime="2019-12-09T09:11:00+00:00">09 Dec 2019, 09:11</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942071_w_300.jpg?v=0"/>
        <figcaption>Візит Рудольфа Джуліані в Україну. Фото: hromadske.ua</figcaption>
      </figure>
      <p>Президент США Дональд Трамп заявив, що його особистий адвокат Рудольф Джуліані привіз "багато хорошої інформації", яку зможе використовувати на свідчення у Конгресі. Трамп наголосив, що його адвокат не розповів йому, що саме йому вдалося розшукати. Про це йдеться <a href="https://hromadske.ua/posts/tramp-pro-vizit-jogo-advokata-v-ukrayinu-vin-kazhe-sho-maye-bagato-horoshoyi-informaciyi">на сайті hromadske.ua</a></p>
      <p>"Він щойно повернувся і збирається підготувати звіт, здається, для генерального прокурора, Конгресу і Міністерства юстиції. Він каже, що знайшов багато хорошої інформації. Я не говорив з ним про цю інформацію, але як ви знаєте, Руді є одним з найкращих борців зі злочинністю протягом останніх 50 років", - сказав Дональд Трамп.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_u-nato-skazali-chi-vvazhayut-rosiyu-vorogom/942063"/>
      </related>
      <p>Джуліані відвідав Київ. Зустрівся із колишніми генпрокурорами Юрієм Луценком та Віктором Шокіним, із чинними депутатами Ради Олександром Дубінським та Андрієм Деркачем, а також із колишнім працівником посольства України у США Андрієм Теліженком, та нещодавно звільненим прокурором Костянтином Куликом.</p>
      <p>Американські ЗМІ повідомили, що Рудольф Джуліані приїхав в Україну для зйомок документальних програм. Головною темою цих програм є просування версії Джуліані щодо справи про імпічмент Трампа, що дії президента США, якого звинувачують у зловживанні повноваженнями й перешкоджанні розслідуванню конгресменів, є цілком законними, а Україна насправді втручалася в американські вибори 2016 року на користь демократів.</p>
      <blockquote><a href="https://gazeta.ua/articles/politics/_normandska-zustrich-zahid-obiratime-mizh-pidtrimkoyu-ukrayini-i-polipshennyam-vidnosin-z-rf-financial-times/941900">На зустрічі лідерів Франції, </a>Німеччини, Росії та України у Парижі 9 грудня питання полягатиме в тому, чи налаштовані західні уряди і Росія на тривале врегулювання конфлікту в Україні. Навіть якщо США не братимуть участь у паризьких дискусіях, Вашингтон знає, що стабільність на європейському континенті не буде забезпечена, поки місце України в цьому порядку залишається невизначеним.</blockquote>
    </article>
  </body>
</html>