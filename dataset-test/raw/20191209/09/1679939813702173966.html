<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/olandezul-trimis-in-judecata-pentru-abuzul-sexual-a-doi-copii-din-cahul-eliberat-din-arest_3061293.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T09:35:23+00:00"/>
    <meta property="og:title" content="Olandezul trimis în judecată pentru abuzul sexual a doi copii din Cahul, eliberat din arest"/>
    <meta property="og:description" content="Demersul procuraturii de prelungire a arestului preventiv în privința cetățeanului Olandei care a abuzat sexual doi copii din Cahul a fost respins de Judecătoria Cahul, Sediul Central. Procurorii, însă, consideră ilegală această încheiere judecătorească ș"/>
  </head>
  <body>
    <article>
      <h1>Olandezul trimis în judecată pentru abuzul sexual a doi copii din Cahul, eliberat din arest</h1>
      <address><time datetime="2019-12-09T09:35:23+00:00">09 Dec 2019, 09:35</time> by <a rel="author">PUBLIKA.MD</a></address>
      <p>
        <b>Demersul procuraturii de prelungire a arestului preventiv în privința cetățeanului Olandei care a abuzat sexual doi copii din Cahul a fost respins de Judecătoria Cahul, Sediul Central. Procurorii, însă, consideră ilegală această încheiere judecătorească și vor reacționa în limitele prevăzute de lege.</b>
      </p>
      <p>Ședința de judecată a avut loc duminică, 8 decembrie 2019, așa cum expira măsura preventivă menționată. Însă, completul de judecată a respins demersul procurorilor, dar a dat curs solicitării avocatului inculpatului și a revocat măsura preventivă arestul preventiv, în liberarea provizorie sub control judiciar.</p>
      <p>
        <b>Inculpatul cu vârsta de 60 de ani riscă pedeapsa cu închisoarea de la 15 la 20 de ani sau detenție pe viață. După extrădarea olandezului din Georgia în Republica Moldova, acesta s-a aflat în arest preventiv, până în ședința preliminară în instanța de fond.</b>
      </p>
      <p>Amintim, inculpatul este dat în căutare de autoritățile europene și a fost extrădat la Chișinău, din Georgia, la solicitarea procurorii PCCOCS.</p>
      <p>
        <b>Acesta este învinuit de exploatarea sexuală a doi copii în anii perioada 2015-2018 – băieți care la comiterea faptei aveau vârste cuprinse între 5 și 10 ani și care provin dintr-o familie cu patru copii. Abuzul a continuat și în România, unde învinuitul invita familia în ospeție. Ulterior, acesta a obținut o procură notarială, care-i permitea să circule cu copilul în afara țării fără părinții acestuia.<br/></b>
        <b>CITEŞTE ŞI: <a href="https://www.publika.md/un-olandez-risca-ani-grei-de-puscarie-dupa-ce-a-abuzat-sexual-doi-copii-din-cahul_3060624.html">Un olandez riscă ani grei de puşcărie, după ce a abuzat sexual doi copii din Cahul</a></b>
      </p>
    </article>
  </body>
</html>