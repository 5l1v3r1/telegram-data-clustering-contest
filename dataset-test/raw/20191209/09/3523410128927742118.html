<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644344/%D9%85%D9%86%D8%AA%D9%82%D8%AF%D8%A7%D9%86-%D9%84%D8%B3%E2%80%8C%D8%A2%D9%86%D8%AC%D9%84%D8%B3-%D8%A8%D9%87%D8%AA%D8%B1%DB%8C%D9%86%E2%80%8C%D9%87%D8%A7%DB%8C-%DB%B2%DB%B0%DB%B1%DB%B9-%D8%B1%D8%A7-%D8%A7%D9%86%D8%AA%D8%AE%D8%A7%D8%A8-%DA%A9%D8%B1%D8%AF%D9%86%D8%AF-%D8%A7%D9%86%DA%AF%D9%84-%D8%A7%D9%88%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="منتقدان لس‌آنجلس بهترین‌های ۲۰۱۹ را انتخاب کردند/ «انگل» اول شد"/>
    <meta property="og:description" content="انجمن منتقدان فیلم لس‌آنجلس بهترین‌های سینما در سال ۲۰۱۹ را معرفی کردند."/>
  </head>
  <body>
    <article>
      <h1>
        <a href="https://www.bultannews.com/fa/news/644344/%D9%85%D9%86%D8%AA%D9%82%D8%AF%D8%A7%D9%86-%D9%84%D8%B3%E2%80%8C%D8%A2%D9%86%D8%AC%D9%84%D8%B3-%D8%A8%D9%87%D8%AA%D8%B1%DB%8C%D9%86%E2%80%8C%D9%87%D8%A7%DB%8C-%DB%B2%DB%B0%DB%B1%DB%B9-%D8%B1%D8%A7-%D8%A7%D9%86%D8%AA%D8%AE%D8%A7%D8%A8-%DA%A9%D8%B1%D8%AF%D9%86%D8%AF-%D8%A7%D9%86%DA%AF%D9%84-%D8%A7%D9%88%D9%84-%D8%B4%D8%AF">منتقدان لس‌آنجلس بهترین‌های ۲۰۱۹ را انتخاب کردند/ «انگل» اول شد</a>
      </h1>
      <h2>انجمن منتقدان فیلم لس‌آنجلس بهترین‌های سینما در سال ۲۰۱۹ را معرفی کردند.</h2>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شب پیش ۸ دسامبر برابر با ۱۷ آذر انجمن منتقدان لس‌آنجلس بهترین‌های سال پیش را انتخاب کردند و «انگل» را به عنوان بهترین فیلم سال برگزیدند. این فیلم کره‌ای نه تنها بهترین فیلم سال شد  بلکه جایزه بهترین کارگردان و بهترین بازیگر نقش مکمل مرد را نیز کسب کرد.</p>
      <p>انجمن منتقدان فیلم لس‌آنجلس که برای هر بخش برنده دوم نیز معرفی می‌کند «انگل» را از نظر فیلمنامه و طراحی صحنه به عنوان برنده دوم برگزید.</p>
      <p>«ایرلندی» مارتین اسکورسیزی به عنوان بهترین فیلم دوم انتخاب شد.</p>
      <p>انجمن منتقدان لس‌آنجلس در سال‌های پیش فیلم‌هایی چون «رما» از مکزیک، «عشق» از فرانسه و «ببرخیزان، اژدهای پنهان» محصول چین را به عنوان بهترین فیلم‌های خود برگزیده بود که بعد در اسکار نیز موفق ظاهر شدند.</p>
      <p>فهرست کامل برندگان جوایز انجمن منتقدان فیلم لس‌آنجلس چنین است:</p>
      <p><b>بهترین فیلم:</b> «انگل»/ برنده دوم: «ایرلندی»</p>
      <p><b>بهترین کارگردان:</b> بونگ جون هو برای «انگل»/ برنده دوم: مارتین اسکورسیزی برای «ایرلندی»</p>
      <p><b>بهترین بازیگر مرد:</b> آنتونیو باندراس برای «درد و افتخار»/ برنده دوم: آدام درایور برای «داستان ازدواج»</p>
      <p><b>بهترین بازیگر زن: </b>مری کی پِلِیس برای «دایان»/ برنده دوم: لوپیتا نیونگو برای «ما»</p>
      <p><b>بهترین بازیگر مرد نقش مکمل: </b>سونگ کانگ هو برای «انگل»/ برنده دوم: جو پشی برای «ایرلندی»</p>
      <p><b>بهترین بازیگر زن نقش مکمل: </b>جنیفر لوپز برای «شیادان»/ برنده دوم: چائو شوجن، برای «وداع»</p>
      <p><b>بهترین فیلمنامه: </b>نوا بام‌باخ برای «داستان ازدواج»/ برنده دوم: بونگ جون هو و هان جین وون برای «انگل»</p>
      <p><b>بهترین فیلم خارجی‌زبان:</b> «درد و افتخار» پدرو آلمودوار از اسپانیا/ برنده دوم: «پرتره بانو در آتش» سلین سیاما  از فرانسه</p>
      <p><b>بهترین مستند: </b>«کارخانه آمریکایی»‌/ برنده دوم: «آپولو ۱۱»</p>
      <p><b>بهترین انیمیشن:</b> «بدنم را گم کرده‌ام»/ برنده دوم: «داستان اسباب‌بازی ۴»</p>
      <p><b>بهترین فیلمبرداری: </b>کلر ماتون برای «پرتره بانو در آتش»/ برنده دوم: راجر دیکنز برای «۱۹۱۷»</p>
      <p><b>بهترین طراحی صحنه: </b>باربارا لینگ و نانسی هیگ برای «روزی روزگاری در هالیوود»/ برنده دوم: لی ها جون برای «انگل»</p>
      <p><b>بهترین تدوین: </b>تاد داگلاس میلر برای «آپولو ۱۱»/ برنده دوم: رونالد برانستاین و بنی سفدی برای «الماس‌های تراش‌نخورده»</p>
      <p><b>بهترین موسیقی:</b> دن لوی برای «بدنم را گم کرده‌ام»/ برنده دوم: تامس نیومن برای «۱۹۱۷»</p>
      <p><b>جایزه یک عمر دستاورد: </b>ایلین می، بازیگر، کمدین، کارگردان، فیلمنامه‌نویس</p>
      <p><b>جایزه داگلاس ادواردز برای فیلم مستقل/تجربی: </b>«اسناد جیورنی» ساخته جا توویا گری</p>
      <p><b>جایزه نسل نو:</b> جو تالبوت، جیمی فیلز و جاناتان میجرز برای «آخرین مرد سیاه‌پوست در سان فرانسیسکو»</p>
    </article>
  </body>
</html>