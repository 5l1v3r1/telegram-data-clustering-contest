<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/dna/perchezitii-dna-la-psd-arad-deputatul-florin-tripa-dus-la-audieri-1588911"/>
    <meta property="og:site_name" content="Ziare.com"/>
    <meta property="article:published_time" content="2019-12-09T09:57:00+00:00"/>
    <meta property="og:title" content="Perchezitii DNA la PSD Arad si in locuintele a doi parlamentari. Deputatul Florin Tripa, dus la audieri UPDATE"/>
    <meta property="og:description" content="Procurorii DNA fac perchezitii la sediul PSD Arad, la locuintele unor parlamentari PSD si la sediul Directiei Regionale de Drumuri si Poduri Timisoara."/>
  </head>
  <body>
    <article>
      <h1>Perchezitii DNA la PSD Arad si in locuintele a doi parlamentari. Deputatul Florin Tripa, dus la audieri UPDATE</h1>
      <address>
        <time datetime="2019-12-09T09:57:00+00:00">09 Dec 2019, 09:57</time>
      </address>
      <p>
        <b>Procurorii DNA fac perchezitii la sediul PSD Arad, la locuintele unor parlamentari PSD si la sediul Directiei Regionale de Drumuri si Poduri Timisoara.</b>
      </p>
      <p>Deputatul PSD Florin Tripa a fost dus la audieri, iar ancheta il vizeaza si pe senatorul PSD de Caras-Severin Ioan Chisalita.</p>
      <p>"Habar nu am de ce m-au chemat. Mi-au venit la sase dimineata, acasa. Eram in drum spre aeroport. Am inteles ca si ceva perchezitii la sediul PSD Arad. Au venit la 6 dimineata, mi-au speriat copilul, au spart usa, la figurat. M-am prezentat aici. Declaram ce e de declarat si vorbim dupa", a sustinut Tripa, anunta <a href="https://www.pressalert.ro/2019/12/dna-prechezitioneaza-sediul-psd-arad-deputatul-florin-tripa-la-audieri/">Pressalert.ro</a>.</p>
      <p>Pressalert sustine ca investigatiile au pornit de la o informatie referitoare la mita incasata la cantarul de la vama Nadlac 2, punct obligatoriu de oprire pentru toate TIR-urile care ies din tara. Sursa citata mai noteaza ca operatiunea ar fi fost coordonata de Cristian Horgea, membru PSD si sotul prefectului de Arad, Florentina Horgea, care a demisionat din functie, in 15 noiembrie.</p>
      <p><b>UPDATE 09:56</b> - DNA a transmis ca efectueaza cercetari intr-o cauza penala ce vizeaza suspiciuni privind savarsirea unor infractiuni de coruptie, in perioada 2016-2019.</p>
      <p>"In cursul zilei de 09 decembrie 2019, ca urmare a obtinerii autorizarilor legale de la instanta competenta, sunt efectuate perchezitii domiciliare in 5 locatii situate pe raza judetelor Timis si Arad, din care doua sunt sediile unor institutii publice, restul reprezentand sediul judetean al unui partid politic si domiciliile unor persoane fizice.</p>
      <p>In cauza, procurorii beneficiaza de sprijin de specialitate din partea Directiei Generale Anticoruptie", a transmis DNA intr-un comunicat de presa.</p>
      <figure>
        <iframe src="https://www.youtube.com/embed/46DWDYZwyqs" width="535" height="301" data-service="Youtube" scrolling="no"/>
      </figure>
    </article>
  </body>
</html>