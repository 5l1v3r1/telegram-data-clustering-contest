<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/video/turkiye/cumhurbaskani-erdogandan-onemli-aciklamalar1001"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:57:31+00:00"/>
    <meta property="og:title" content="Cumhurbaşkanı Erdoğan'dan önemli açıklamalar"/>
    <meta property="og:description" content="Cumhurbaşkanı Erdoğan İslam İşbirliği Yatırım..."/>
  </head>
  <body>
    <article>
      <h1>Cumhurbaşkanı Erdoğan'dan önemli açıklamalar</h1>
      <h2>Cumhurbaşkanı Erdoğan İslam İşbirliği Yatırım Konferansı'nda konuşuyor</h2>
      <address>
        <time datetime="2019-12-09T09:57:31+00:00">09 Dec 2019, 09:57</time>
      </address>
      <p>Sadece şikayet etmekle, sadece konuşmakla bir yere varamayız, çareyi başkalarından beklemekle elde edeceğimiz hiçbir şey olmaz.</p>
      <p>Öyleyse nerede eksiğimiz varsa oraya yoğunlaşıp hızla 1.7 milyar Müslümanların ve tüm insanlığın sıkıntılarına çözüm bulacak çalışmalar yapmalıyız.</p>
      <p>İİT nüfusları Müslümanlardan oluşan tüm ülkeleri bir araya getiren bir yapı olması itibariyle elimizdeki en önemli araçtır.</p>
      <p>Teşkilatımızın henüz bu beklentiyi karşılayacak bir etkinliğe henüz kavuşamadığını biliyoruz, ama bunun başarmanın mümkün olduğunu da biliyoruz.</p>
      <p>Kimi sefalet düzeyinde bir yoklukla imtihan oluyor, kimi terörle, kimi kardeş kavgasıyla boğuşuyor. Çeşitli sebeplerle kendi içine kapanan İslam ülkeleri heba oluyor.</p>
      <p>Dünyada benzer dayanışma örneklerini sergileyen pek çok kuruluş vardır, bizlerin de aynı başarıyı göstermemesi için hiçbir sebep göremiyorum.</p>
      <p>Mademki hepimiz kardeşiz, öyleyse buna uygun davranmalıyız.</p>
      <p>Değerli kardeşlerim, biliyorsunuz İİT kuruluşunun temelinde Kudüs davası vardır, maalesef Kudüs’teki durum her geçen gün daha da kötüye gidiyor.</p>
      <p>İsrail’in hak hukuk adalet insanlık tanımayan tavrı, bölgedeki krizi Müslümanlar aleyhine sürekli derinleştiriyor.</p>
      <p>Üstelik İsrail’in hoyratlığı, batı ülkeleri ve büyük bir üzüntüyle belirtmek isterim ki kimi Arap devletleri tarafından adeta teşvik ediliyor.</p>
      <p><a href="https://www.cnnturk.com/haberleri/turkiye">Türkiye</a> olarak Kudüs konusunda çoğu zaman yalnız kaldığımızı hissediyoruz.</p>
      <p>Son yıllarda saldırı altında olmamızın sebebini bu ilkeli duruşumuzdan dolayı olarak görüyoruz.</p>
      <p>Kudüs davasından asla vazgeçmeyeceğiz, aynı şekilde Keşmir, Arakan ve Türkistan başta olmak üzere pek çok yerde Müslümanlar aleyhine gelişmeler yaşanıyor.</p>
      <p>Batı ülkelerinde giderek yaygınlaşan İslam düşmanlığı da bir başka sorun.</p>
      <related>
        <h4>ilgili haberler</h4>
        <a href="https://www.cnnturk.com/turkiye/son-dakika-sirnak-mardin-kirsalinda-eyp-patladi"/>
        <a href="https://www.cnnturk.com/video/turkiye/adalet-bakani-hak-ve-ozgurlukler-icin-eylem-plani-hazirliyoruz"/>
        <a href="https://www.cnnturk.com/turkiye/mhpden-aciklama-o-il-baskani-gorevden-alindi"/>
      </related>
    </article>
  </body>
</html>