<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242528"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T09:04:00+00:00"/>
    <meta property="og:title" content="Новым прэм'ерам Фінляндыі стала 34-гадовая жанчына, а краінай наогул будзе кіраваць жаночая пяцёрка"/>
    <meta property="og:description" content="На пасаду прэм'ера прэтэндаваў таксама старшыня парламенцкай фракцыі СДП Анты Ліндтман. Нагадаем, што на мінулым тыдні прэм'ер Анты Рыне падаў у адстаўку."/>
  </head>
  <body>
    <article>
      <h1>Новым прэм'ерам Фінляндыі стала 34-гадовая жанчына, а краінай наогул будзе кіраваць жаночая пяцёрка</h1>
      <address><time datetime="2019-12-09T09:04:00+00:00">09 Dec 2019, 09:04</time> by <a rel="author">NN.by</a></address>
      <blockquote>Рада партыйных упаўнаважаных Сацыял-дэмакратычнай партыі на экстраным пасяджэнні выбрала новым прэм'ер-міністрам Фінляндыі міністра транспарту і сувязі Сану Марын, <a href="https://yle.fi/uutiset/osasto/novosti/novym_premer-ministrom_finlyandii_stanet_sanna_marin/11108170?fbclid=IwAR1UUkakMPbJxmw-agrOHW9fFAX1VGG3IhqGNGSk-bCZrUALoW6gdahwFT8">паведамляе</a> yle.fi.</blockquote>
      <p>На пасаду прэм'ера прэтэндаваў таксама старшыня парламенцкай фракцыі СДП Анты Ліндтман. Нагадаем, што на мінулым тыдні прэм'ер Анты Рыне падаў у адстаўку.</p>
      <p>Сана Марын служыць дэпутатам парламента з 2015 года.</p>
      <blockquote>34-гадовая Марын будзе самым маладым на сёння прэм'ер-міністрам у свеце, а Фінляндыяй будзе ўпершыню кіраваць «жаночая пяцёрка» — лідары ўсіх астатніх кіруючых партый таксама жанчыны.</blockquote>
      <p>Самым маладым у гісторыі прэм'ер-міністрам быў Марыа Фрык, які ўзначаліў урад Ліхтэнштэйна ў 28 гадоў. Себасцьян Курц узначаліў урад Аўстрыі ў 31 год, але ў выніку перавыбараў Курц, якому зараз 33, не з'яўляецца пакуль прэм'ер-міністрам. Таму Сана Марын на сёння з'яўляецца самым маладым з дзейных прэм'ер-міністраў у свеце.</p>
    </article>
  </body>
</html>