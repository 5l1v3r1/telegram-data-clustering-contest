<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/dumi-duru-viitorul-prefect-dumitru-tiplea-are-sarcina-sa-epureze-institutiile-deconcentrate-din-bihor-153320.html"/>
    <meta property="og:site_name" content="Bihoreanul"/>
    <meta property="article:published_time" content="2019-12-09T09:13:00+00:00"/>
    <meta property="og:title" content="Dumi Duru’! Viitorul prefect, Dumitru Ţiplea, are sarcină să epureze instituţiile deconcentrate din Bihor"/>
    <meta property="og:description" content="Numirea noului prefect de Bihor de către premierul Ludovic Orban ar urma să fie oficializată în curând. Între timp Bihorel a aflat şi de ce PNL Bihor l-a preferat pe Dumitru Ţiplea, fost consilier al lui Ilie Bolojan, altor posibili pretendenţi: n-are mamă, n-are tată, n-are suflet!"/>
  </head>
  <body>
    <article>
      <h1>Dumi Duru’! Viitorul prefect, Dumitru Ţiplea, are sarcină să epureze instituţiile deconcentrate din Bihor</h1>
      <address>
        <time datetime="2019-12-09T09:13:00+00:00">09 Dec 2019, 09:13</time>
      </address>
      <figure>
        <img src="https://cdn.ebihoreanul.ro/static/gallery_big/24_BurtaPremii_984.jpg"/>
      </figure>
      <p>Prefectul pus de Guvernul PSD, Ioan Mihaiu, se pregăteşte să predea ştafeta prefectului care urmează să fie pus de Guvernul PNL, Dumitru Ţiplea, votat de conducerea filialei locale pentru nominalizarea pe această funcţie.</p>
      <p>Numirea acestuia de către premierul Ludovic Orban ar urma să fie oficializată în curând, iar între timp Bihorel a aflat şi de ce PNL Bihor l-a preferat pe Ţiplea altor posibili pretendenţi: n-are mamă, n-are tată, n-are suflet!</p>
      <p>Posesor al unei reputaţii de dur, dar şi al unei averi considerabile pe care a făcut-o în domeniul energiei regenerabile, Ţiplea este considerat, inclusiv de şeful PNL Bihor, Ilie Bolojan, cel mai potrivit personaj care să declanşeze depesedizarea instituţiilor deconcentrate, înţesate de oameni ai fostului partid de guvernământ, la nevoie chiar strângându-i cu uşa, fără a se teme că după ce-şi va pierde funcţia de prefect va ajunge, ca bugetar, la mâna lor.</p>
      <p>Aşa că, odată instalat, s-ar putea să vedem destui PSD-işti plângând prin Bihor...</p>
    </article>
  </body>
</html>