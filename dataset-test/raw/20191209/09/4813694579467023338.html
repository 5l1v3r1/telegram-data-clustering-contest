<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/349156.html"/>
    <meta property="og:site_name" content="נגמר מהר: גלן רייס ג'וניור נזרק מהברייקרס"/>
    <meta property="article:published_time" content="2019-12-09T09:10:00+00:00"/>
    <meta property="og:title" content="נגמר מהר: גלן רייס ג'וניור נזרק מהברייקרס"/>
    <meta property="og:description" content="אחרי פחות מחודשיים ושלושה משחקים בלבד, שחקנה של הפועל חולון לשעבר סיים את דרכו בקבוצתו של דן שמיר בניו זילנד, אחרי שהפר את תנאי הערבות שלו"/>
  </head>
  <body>
    <article>
      <h1>נגמר מהר: גלן רייס ג'וניור נזרק מהברייקרס</h1>
      <h2>אחרי פחות מחודשיים ושלושה משחקים בלבד, שחקנה של הפועל חולון לשעבר סיים את דרכו בקבוצתו של דן שמיר בניו זילנד, אחרי שהפר את תנאי הערבות שלו </h2>
      <address><time datetime="2019-12-09T09:10:00+00:00">09 Dec 2019, 09:10</time> by <a rel="author">מאת מערכת ONE</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1350989.jpg"/>
        <figcaption>גלן רייס (איציק בלניצקי)</figcaption>
      </figure>
      <p>ניו זילנד ברייקרס, קבוצתו של דן שמיר, הודיעה על שחרורו המיידי של גלן רייס ג’וניור, פחות מחודשיים לאחר שהצטרף לקבוצה, אחרי שהשחקן, שהספיק להיעצר לפני כחודש בגלל תקרית אלימה בפאב ולחזור לקבוצה, הפר את תנאי הערבות שלו, ולא השאיר לראשי הקבוצה ברירה אלא לחתוך אותו.</p>
      <p>"מר רייס הגיע לקבוצה כמחליף לסקוטי הופסון הפצוע, שעכשיו כבר חזר לכשירות, כך שהוא בכל מקרה לא יכול היה לשחק היום נגד בריסביין בולטס", נכתב בהודעה הרשמית של הקבוצה. "המועדון ימשיך לסייע למר רייס בקשיים האישיים שלו עד שיהיה מותר לו לעזוב את המדינה ולחזור למשפחתו בארצות הברית".</p>
      <p>כזכור, ב-16 בנובמבר נעצר השחקן אחרי עימות אלים מחוץ לפאב באוקלנד. ביום שישי האחרון הוא עוד הספיק לשוב לסגל ולקלוע 30 נקודות בהפסד הקבוצה, אבל בשבת בלילה נתפס מפר שוב את תנאי הערבות שלו, וכבר הובא בפני שופט הבוקר.</p>
    </article>
  </body>
</html>