<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813301/%DB%B6%DB%B8-%D9%86%D9%82%D8%A7%D8%B4%DB%8C-%D8%A7%D8%B2-%DB%B2%DB%B5-%D9%87%D9%86%D8%B1%D9%85%D9%86%D8%AF-%D8%AF%D8%B1-%D9%86%D9%85%D8%A7%DB%8C%D8%B4%DA%AF%D8%A7%D9%87-%D9%87%D9%86%D8%AF-%D8%A2%D8%B1%DB%8C%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:33:14+00:00"/>
    <meta property="og:title" content="۶۸ نقاشی از ۲۵ هنرمند در نمایشگاه «هند ـ آریا»"/>
    <meta property="og:description" content="نمایشگاه گروهی نقاشی «هند ـ آریا» ار روز پنجشنبه (۲۱ آذرماه) در موسسه صبا برگزار می‌شود. این نمایشگاه شامل دو بخش اصلی است و در آن ۶۸ اثر نقاشی از ۲۵ هنرمند به نمایش گذاشته می‌شود."/>
  </head>
  <body>
    <article>
      <h1>۶۸ نقاشی از ۲۵ هنرمند در نمایشگاه «هند ـ آریا»</h1>
      <address><time datetime="2019-12-09T09:33:14+00:00">09 Dec 2019, 09:33</time> by <a rel="author">فاطمه خلیلی</a></address>
      <p>نمایشگاه گروهی نقاشی «هند ـ آریا» ار روز پنجشنبه (۲۱ آذرماه) در موسسه صبا برگزار می‌شود. این نمایشگاه شامل دو بخش اصلی است و در آن ۶۸ اثر نقاشی از ۲۵ هنرمند به نمایش گذاشته می‌شود.</p>
      <p>به گزارش ایسنا و به نقل از روابط عمومی موسسه فرهنگی هنری صبا وابسته به فرهنگستان هنر، این نمایشگاه که ساعت ۱۶ روز پنجشنبه (۲۱ آذر ماه) در نگارخانه‌های «لرزاده» و «فرشچیان» افتتاح می‌شود شامل دو بخش اصلی است. </p>
      <p>در بخش اول با عنوان «آرشیو هند- آریا» ۶۸ اثر از ۲۵ هنرمند نقاش به نمایش گذاشته می‌شود که در طول هشت ماه اجرا و جمع آوری شده‌اند. آثار این بخش در شیوه‌های مدرن و عمدتا آبستراکت و در قالب‌های متنوع از رنگ روغن، اکریلیک، میکس مدیا، رزین اپوکسی و...ارائه شده است.</p>
      <p>همچنین در بخش دوم، آرشیو شخصی لیلا راضی، برگزارکننده نمایشگاه و مسوول گروه هنرجویان عرضه می‌شود که شامل آثاری از این هنرمند بوده و در شیوه‌های رئالیسم و ناتورالیسم در چهار سال زیر نظر استاد رحیم نوه‌ی، هنرمند پیشکسوت نقاش خلق و اجرا شده است.</p>
      <p>نمایشگاه «هند-آریا» تا تاریخ  ۲۸ آذرماه همه روزه به جز ایام تعطیل از ساعت ۱۰ تا ۱۸ امکان بازدید دارد. </p>
      <p>انتهای پیام</p>
    </article>
  </body>
</html>