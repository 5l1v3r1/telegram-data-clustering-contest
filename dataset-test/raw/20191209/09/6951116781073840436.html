<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/tommaso-paradiso-come-va-oggi-thegiornalisti-tour/"/>
    <meta property="og:site_name" content="Novella 2000"/>
    <meta property="article:published_time" content="2019-12-09T09:02:39+00:00"/>
    <meta property="og:title" content="Tommaso Paradiso: come va oggi con i Thegiornalisti e il nuovo tour"/>
    <meta property="og:description" content="Dopo la separazione, Tommaso Paradiso svela come vanno oggi le cose con i Thegiornalisti, e poi annuncia il nuovo tour. Le sue parole."/>
  </head>
  <body>
    <article>
      <h1>Tommaso Paradiso: come va oggi con i Thegiornalisti e il nuovo tour</h1>
      <address><time datetime="2019-12-09T09:02:39+00:00">09 Dec 2019, 09:02</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo la separazione, Tommaso Paradiso svela come vanno oggi le cose con i Thegiornalisti, e poi annuncia il nuovo tour</h3>
      <p>Solo qualche mese fa, lasciando senza parole i fan, <b>Tommaso Paradiso</b> <a href="https://www.novella2000.it/thegiornalisti-sciolti-tommaso-paradiso/">annunciava l’addio ai <b>Thegiornalisti</b>, per dare il via ufficialmente alla sua carriera solista</a>. Naturalmente in pochi minuti la notizia ha fatto il giro del web, e in molti <a href="https://www.novella2000.it/tommaso-paradiso-perche-lasciato-thegiornalisti/">si sono chiesti cosa sia accaduto tra i membri della band</a>, e cosa abbia portato allo scioglimento, specie dopo tutti i recenti successi avuti. <a href="https://www.novella2000.it/thegiornalisti-rottura-chitarrista-smentisce-tommaso-paradiso-sfogo/">A quel punto tra il cantante e i suoi ex compagni sono partiti dei botta e risposta che hanno infiammato i social</a>, facendo intendere la rottura definitiva. Adesso, <b>Paradiso</b> torna a parlare di quanto accaduto, e svela <b>come vanno oggi</b> le cose con i <b>Thegiornalisti</b>. In seguito Tommaso annuncia anche il suo nuovo <b>tour</b> di palasport, che arriverà il prossimo anno. Scopriamo le sue parole.</p>
      <p>Dopo aver concluso un anno di <b>tour</b>, che ha registrato numerosi sold out, con un concerto evento al Circo Massimo di Roma, <b>Tommaso Paradiso</b> ha annunciato la sua uscita di scena da i <b>Thegiornalisti</b>. A quel punto i musicisti della band hanno fatto un lungo attacco al loro ex leader, evidenziando le recenti tensioni che si erano create. Nel mentre l’artista ha dato ufficialmente il via alla sua carriera solista, pubblicando il brano <i>“Non Avere Paura”</i>, che ha scalato le classifiche musicali. Nel mentre <b>Paradiso</b> si prepara al lancio del suo secondo singolo, <i>“Ma Lo Vuoi Capire”</i>, che sarà rilasciato a gennaio. Pare dunque che <b>Tommaso</b> abbia voltato definitivamente pagina, e che i giorni con la band siano ormai soltanto un lontano ricordo.</p>
      <p>In attesa di scoprire cosa accadrà, solo qualche ora fa <b>Tommaso Paradiso</b> è stato ospite dell’ultima puntata di <b>Che Tempo Che Fa</b>. Qui ha svelato <b>come vanno oggi</b> le cose con i <b>Thegiornalisti</b>, annunciando, a sorpresa, anche il suo nuovo <b>tour</b>. Ecco cosa ha dichiarato.</p>
      <h3>Ecco come vanno le cose oggi tra Tommaso Paradiso e i Thegiornalisti: il cantante annuncia il suo nuovo tour</h3>
      <p>Dopo la separazione dai <b>Thegiornalisti</b>, le cose non sono state semplici per <b>Tommaso Paradiso</b>. Per <a href="https://www.instagram.com/tommasoparadiso/?hl=it">il cantante</a>, infatti, lasciare la band ha significato molto, tuttavia sembrerebbe che l’addio fosse necessario. Nonostante l’astio iniziale con gli ex membri del gruppo, <b>oggi</b> pare che le cose vadano meglio tra i tre. A parlarne è proprio l’artista, che ospite a <b>Che Tempo Che Fa</b> è tornato sull’argomento, ammettendo come le tensioni si siano appianate, e come tutti abbiano trovato la propria strada. Queste le sue dichiarazioni in merito:</p>
      <blockquote>“È stata dura, ogni divorzio è duro. Però sono contento perché la vita continua. Anche gli altri stanno bene, quindi siamo tutti felici”</blockquote>
      <p>Poco dopo, a sorpresa, <b>Tommaso Paradiso</b> ha annunciato anche il suo nuovo <b>tour</b>, che inizierà ufficialmente da Roma il <b>27 ottobre 2020</b>. Il <i>“Sulle Nuvole Tour”</i>, che partirà a supporto dell’omonimo album, in uscita prossimamente, toccherà le più importanti città italiane, da Napoli, a Catania, a Bologna, fino a Milano, per poi concludersi a Torino il <b>4 dicembre 2020</b>. I fan, naturalmente, attendono già con ansia i nuovi live di <b>Paradiso</b>, che ormai si è confermato come uno degli artisti più talentuosi e amati di sempre. I <b>Thegiornalisti</b>, nel mentre, sono alla ricerca di un nuovo frontman, e non è escluso che la band torni prossimamente con nuova musica. In attesa di scoprire cosa accadrà, facciamo un grande in bocca al lupo al gruppo e a <b>Paradiso</b>.</p>
      <related>
        <a href="https://www.novella2000.it/paola-caruso-risponde-accuse-moreno-merlo-prove-domenica-live/"/>
        <a href="https://www.novella2000.it/sfera-ebbasta-strage-corinaldo-mamma-vittime/"/>
        <a href="https://www.novella2000.it/andrea-damante-frecciatina-giulia-de-lellis-web-si-infiamma/"/>
      </related>
    </article>
  </body>
</html>