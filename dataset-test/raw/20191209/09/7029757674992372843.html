<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/stachkata-predizvika-nevizhdan-trafik-v-parizh.html"/>
    <meta property="og:site_name" content="News.bg"/>
    <meta property="article:published_time" content="2019-12-09T09:47:08+00:00"/>
    <meta property="og:title" content="Стачката предизвика невиждан трафик в Париж"/>
    <meta property="og:description" content="Трафикът е по-голям днес в сравнение с началото на стачката през миналата седмица"/>
  </head>
  <body>
    <article>
      <h1>Стачката предизвика невиждан трафик в Париж</h1>
      <address>
        <time datetime="2019-12-09T09:47:08+00:00">09 Dec 2019, 09:47</time>
      </address>
      <p>Парижани изправени <b>пред необичайни задръствания</b> заради стачките срещу пенсионната реформа, които доведоха до<b> спиране на влакове и метрото за пети пореден ден</b>, информира АП.</p>
      <p>Предупреждавайки, че има рискове, от националната железница SNCF призоваха хората да <b>останат по домовете си или да използват "алтернативни средства за пътуване"</b> до работното място вместо да чакат на спирките с надежда да хванат някои от малкото влакове.</p>
      <p>В резултат на това от националната пътна агенция обявиха, че са отчетени повече от<b> 600 километра трафик в пиковите часове</b> в Парижки регион в сравнение с до 150 километра задръствания средно на ден.</p>
      <p>Трафикът е по-голям днес в сравнение с началото на стачката през миналата седмица, защото много французи<b> работиха от вкъщи или си взеха отпуск</b>. Но сега продължаващите стачни действия усложняват ситуацията във френската столица.</p>
      <p>Окрилени от най-големите национални демонстрации от години, започнали миналия четвъртък, синдикатите планират<b> нови протести във вторник</b> с надежда да продължат да оказват натиск върху правителството да се откаже от реформиране на възрастта за пенсиониране.</p>
      <p>Само около<b> 1/6 от влаковете се движат днес</b> и само две от 16-те метролинии в Париж работят в нормален режим. Международните линии също са засегнати, а синдикати блокираха автобусните депа около Париж, което доведе до ограничаване движението на автобусите.</p>
      <p>Френският президент Еманюел Макрон привика премиера Едуар Филип и други представители на правителството в неделя вечерта, за да приемат стратегия за случващото се.</p>
      <p>Премиерът ще разкрие<b> детайли от плана на правителството в сряда</b>. Не се очаква да се промени официалната възраст за пенсиониране на 62 г., но се очаква да се насърчат хората да работят по-дълго.</p>
      <p>Реформата е в основата на визията на Макрон за трансформиране на френската икономика. Министри твърдят, че настоящата система е несправедлива и финансово неустойчива, докато синдикати предупреждават, че <b>реформата атакува основните права на работниците</b> и ще принуди хората да работят по-дълго за по-малко пари.</p>
    </article>
  </body>
</html>