<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/iran-interneti-devlet-kontrolu-altina-almak-istiyor-h81367.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T09:25:19+00:00"/>
    <meta property="og:title" content="İran, İnterneti Devlet Kontrolü Altına Almak İstiyor"/>
    <meta property="og:description" content="Daha önce internet erişimine ülke çapında engel getiren İran hükümeti, bu sansürün kapsamını artırabileceğini gösteren açıklamalar yaptı."/>
  </head>
  <body>
    <article>
      <h1>İran, İnterneti Devlet Kontrolü Altına Almak İstiyor</h1>
      <h2>Kasım ayında büyük bir halk hareketiyle karşılaşan İran hükümeti, protestoların daha fazla büyümemesi için ülke çapında internet erişimini engellemişti. İran Cumhurbaşkanı Hassan Rouhani’nin açıklamaları, bu sansürün önümüzdeki dönemde başka bir boyut kazanabileceğini gösteriyor.</h2>
      <address><time datetime="2019-12-09T09:25:19+00:00">09 Dec 2019, 09:25</time> by <a rel="author" href="https://www.webtekno.com/yazar/berkbaylancicek" target="_blank">Berk Baylançiçek</a></address>
      <p>1979 yılında Ruhullah Humeyni’nin liderliğinde gerçekleşen İslam Devrimi’nin ardından bambaşka bir ülkeye dönüşen <b>İran</b>, baskıcı tutumu, yasakları ve idam cezalarıyla sık sık gündeme geliyor. Büyük bir petrol ve doğalgaz rezervine sahip olmasına rağmen, Amerika Birleşik Devletleri’nin (ABD) uyguladığı <b>ticari yaptırımların</b> da etkisiyle büyük bir ekonomik kriz yaşayan İran, geçtiğimiz kasım ayında benzin fiyatlarına zam yapmıştı. </p>
      <p>Bunun üzerine halkın protesto gösterileri ile karşılaşan Tahran hükümeti, çareyi <b>internet erişimini engellemekte </b>bulmuştu. Eylemlerde çekilen fotoğraf ve videoların sosyal medya platformlarında paylaşılmasını engellemek ve protestoları kontrol altında tutabilmek için halkın dünya ile olan bağlantısını sadece bir günde tamamen kesen İran, buna karşın halkın sesini henüz kesebilmiş değil. </p>
      <figure>
        <img src="https://www.webtekno.com/images/editor/default/0002/33/891f67bc2a9aa86a0213b7962e960154c44ad0fe.jpeg"/>
      </figure>
      <p>Yaklaşık bir aydan bu yana süren gösterilerde şu ana kadar 140 ila 208 arasında kişinin hayatını kaybettiği tahmin ediliyor. ABD tarafından finanse edilen İran merkezli radyo istasyonu Radio Farda’nın aktardığına göre, ‘İran intraneti’ olarak da bilinen <b>Ulusal Bilgi Ağı (NIN</b>), insanların internet ihtiyaçlarını karşılamak için <b>yabancı ağlara ihtiyaç duymayacakları </b>şekilde genişletilecek.</p>
      <p> 2005 yılında Bilgi ve İletişim Teknolojileri Bakanlığı tarafından geliştirilen proje, İran'da güvenli ve istikrarlı bir altyapı ağı geliştirme amacını taşıyor.<b> İran Cumhurbaşkanı Hasan Ruhani</b>, bu çabanın İran Dini Lideri Ali Hamaney’den de destek gördüğünü belirtiyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/abd-jammer-teknolojisini-kullanarak-iran-in-drone-unu-dusurdu-h72808.html">ABD, Jammer Teknolojisini Kullanarak İran'ın Drone'unu Düşürdü</a>
      </p>
      <p>Tahran hükümetinin bu adımı atması, ülkedeki internet erişiminin tam anlamıyla<b> devlet kontrolüne</b> girmesine neden olacak. Ayrıca İran halkının dünya ile olan sınırlı iletişimi de komple kopma noktasına gelecek. Baskıcı bir rejimin hakim olduğu <b>Rusya </b>da, İran’dakine benzer model üzerinde çalışıyor. <b>Çin </b>ise zaten yıllar önce ülkedeki tüm internet altyapısını kendi kontrolü altında toplamıştı. </p>
      <p><b>Kaynak : </b>https://www.cnet.com/news/best-buy-apple-sale-all-time-low-prices-on-ipad-pro-apple-watch-series-4-and-more/</p>
    </article>
  </body>
</html>