<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/122921/wstrzasajacy-mord-na-slasku-18-latek-zabil-siekiera-rodzicow-i-7-letniego-brata.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="Wstrząsający mord na Śląsku. 18-latek zabił siekierą rodziców i 7-letniego brata"/>
    <meta property="og:description" content="Do tej szokującej zbrodni doszło w nocy w Ząbkowicach Śląskich. 18-letni Marcel powiadomił policję o odnalezieniu zwłok swoich rodziców i młodszego brata. Gdy funkcjonariusze przybyli na miejsce, młody mężczyzna przyznał się do potrójnego zabójstwa."/>
  </head>
  <body>
    <article>
      <h1>Wstrząsający mord na Śląsku. 18-latek zabił siekierą rodziców i 7-letniego brata</h1>
      <address>
        <time datetime="2019-12-09T09:20:00+00:00">09 Dec 2019, 09:20</time>
      </address>
      <h4>Do tej szokującej zbrodni doszło w nocy w Ząbkowicach Śląskich. 18-letni Marcel powiadomił policję o odnalezieniu zwłok swoich rodziców i młodszego brata. Gdy funkcjonariusze przybyli na miejsce, młody mężczyzna przyznał się do potrójnego zabójstwa.</h4>
      <p>Dramat rozegrał się w nocy z niedzieli na poniedziałek. 18-letni Marcel C. poinformował policję, że ktoś włamał się do jego rodzinnego domu i zamordował jego rodziców oraz brata. Gdy funkcjonariusze przybyli na miejsce i zaczęli przesłuchanie, młody mężczyzna przyznał się do popełnienia tej zbrodni. Okazało się, że chłopak zabił 48-letnich rodziców i 7-letniego chłopca siekierą.</p>
      <p>18-latek wskazał policjantom miejsce, gdzie zakopał siekierę i zakrwawione ubrania. Policja i prokuratura wyjaśniają dokładne okoliczności tej tragedii i przesłuchują świadków. Na miejscu pracuje grupa dochodzeniowo-śledcza.</p>
      <p>Według RMF FM, 18-letni Marcel uczył się w liceum. Znajomi opisują go jako cichego i spokojnego chłopaka.</p>
      <p>Jak podaje Polsat News, Marcel C. prawdopodobnie w poniedziałek usłyszy zarzuty.</p>
      <footer>/ Źródło: <a href="http://www.rmf24.pl/">RMF 24</a> / Polsat News <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/110275/dolny-slask-zderzenie-dwoch-autokarow-rannych-zostalo-27-osob.html"/>
      </related>
    </article>
  </body>
</html>