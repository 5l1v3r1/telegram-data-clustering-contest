<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/12/09/ot-no-all-az-uj-finn-kormanykoalicio-elen?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-12-09T09:24:12+00:00"/>
    <meta property="og:title" content="Öt nő áll az új finn kormánykoalíció élén"/>
    <meta property="og:description" content="A múlt héten lemondott finn kormány helyett új alakult, ötpárti koalícióval. A pártok vezetői mind nők."/>
  </head>
  <body>
    <article>
      <h1>Öt nő áll az új finn kormánykoalíció élén</h1>
      <address><time datetime="2019-12-09T09:24:12+00:00">09 Dec 2019, 09:24</time> by <a rel="author">Euronews/MTI </a></address>
      <p><a href="https://hu.euronews.com/2019/12/03/kormanyvalsag-gyuruzik-finnorszagban">Múlt hét kedden benyújtotta lemondását Antti Rinne finn miniszterelnök</a>. Rinne lemondása a legrosszabbkor érkezett, mivel az év végéig Finnország viseli az Európai Unió soros elnöki tisztségét, és központi szerepet játszik az új uniós költségvetés előkészítésében.</p>
      <p>A lemondásra a két hete tartó postássztrájk miatt került sor, mivel az ötpárti kormánykoalícióban részt vevő Centrumpárt jelezte: elveszítette Rinne iránti bizalmát a sztrájk kezelése miatt - a mindössze féléves kormánykoalíciót azonban fenn akarják tartani.</p>
      <p>Így alakulhatott meg az új balközép koalíció a hétvégén, melynek vezetői mind nők és így választották ki az ország eddigi legfiatalabb miniszterelnökét, a 34 éves Sanna Marint. (lásd képünkön)</p>
      <figure>
        <iframe data-src="https://twitter.com/euronewses/status/1203729511658995713" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Marin a harmadik nő, akiből miniszterelnök lett Finnországban. Első komoly sikerét 27 éves korában érte el, amikor szülővárosában, Tamperében a helyi közgyűlés elnökévé választották, majd a szociáldemokraták alelnöke lett. Legutóbb a közlekedési és hírközlési miniszteri posztot töltötte be.</p>
      <p>Ha a parlamenti képviselők megszavazzák, Marin vezeti az új koalíciós kormányt, és ő lesz Finnország legfiatalabb miniszterelnöke.</p>
      <p>"Sok dolgunk van a bizalom helyreállításával" - hangoztatta Marin, aki hajszállal győzött párttársa, Antti Lindtman előtt. "Közös kormányprogramunk a koalíció ragasztóanyaga" - tette hozzá.</p>
    </article>
  </body>
</html>