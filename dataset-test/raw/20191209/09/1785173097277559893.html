<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/justitie/update-perchezitii-dna-la-sediul-psd-arad-drdp-timisoara-parlamentarii-psd-dorel-caprar-florin-tripa-ioan-chisalita-vizati-dosar-tripa-dupa-audierea-dna-calitatea-suspect-trafic-influenta-video-1924400609002019120919193374"/>
    <meta property="og:site_name" content="News.ro"/>
    <meta property="article:published_time" content="2019-12-09T09:06:00+00:00"/>
    <meta property="og:title" content="UPDATE - Percheziţii DNA la la sediul PSD Arad şi la DRDP Timişoara. Parlamentarii PSD Dorel Căprar, Florin Tripa şi Ioan Chisăliţă vizaţi în dosar/ Tripa, după audierea la DNA: Am calitatea de suspect pentru trafic de influenţă - VIDEO"/>
    <meta property="og:description" content="Procurorii DNA Timişoara şi ofiţerii DGA fac percheziţii luni diminieaţă, într-un amplu dosar de corupţie. Vizaţi sunt trei parlamentari din Arad şi Caraş - Severin, dar şi Direcţia Regională de Drumuri şi Poduri Tmişoara care este condusă de arădeanul Cristian Ispravnic. Potrivit anchetatorilor, dosarul are legătură cu şpăgile încasate de DRDP la cântarul pentru camioane la punctul de trecere a frontierei Nădlac 2 din Arad. Deputatul PSD Florin Tripa, vizat în dosarul DNA prvind fapte de corupţie la DRDP Timişoara, a declarat, luni, după audiere că i s-a comunicat că are calitatea de suspect pentru trafic de infuenţă, fiind acuzat că a favorizat numirea în funcţie a unei persoane cu care susţine că nu ai are relaţii din 216, dar şi pentru că naşul său s-a angajat ca inginer la aceeaşi instituţie. Tripa sune că nu au fost făcute percheziţii la domiciliul său, ci doar la sediul PSD."/>
  </head>
  <body>
    <article>
      <h1>UPDATE - Percheziţii DNA la la sediul PSD Arad şi la DRDP Timişoara. Parlamentarii PSD Dorel Căprar, Florin Tripa şi Ioan Chisăliţă vizaţi în dosar/ Tripa, după audierea la DNA: Am calitatea de suspect pentru trafic de influenţă - VIDEO</h1>
      <address><time datetime="2019-12-09T09:06:00+00:00">09 Dec 2019, 09:06</time> by <a rel="author">Liliana Iedu</a></address>
      <p>
        <b>Procurorii DNA Timişoara şi ofiţerii DGA fac percheziţii luni diminieaţă, într-un amplu dosar de corupţie. Vizaţi sunt trei parlamentari din Arad şi Caraş - Severin, dar şi Direcţia Regională de Drumuri şi Poduri Tmişoara care este condusă de arădeanul Cristian Ispravnic. Potrivit anchetatorilor, dosarul are legătură cu şpăgile încasate de DRDP la cântarul pentru camioane la punctul de trecere a frontierei Nădlac 2 din Arad. Deputatul PSD Florin Tripa, vizat în dosarul DNA prvind fapte de corupţie la DRDP Timişoara, a declarat, luni, după audiere că i s-a comunicat că are calitatea de suspect pentru trafic de infuenţă, fiind acuzat că a favorizat numirea în funcţie a unei persoane cu care susţine că nu ai are relaţii din 216, dar şi pentru că naşul său s-a angajat ca inginer la aceeaşi instituţie. Tripa sune că nu au fost făcute percheziţii la domiciliul său, ci doar la sediul PSD.</b>
      </p>
      <related>
        <a href="https://www.news.ro/politic-intern/deputatul-florin-tripa-dupa-audierea-la-dna-mi-s-a-dat-calitatea-de-suspect-pentru-trafic-de-influenta-1922405909002019121019193494?utm_source=News&amp;utm_medium=Click%2BCitesteSi&amp;utm_campaign=CitesteSi%2Bnews"/>
      </related>
      <figure>
        <iframe src="https://www.youtube.com/embed/Irzeb_UXp9w" width="640" height="360" data-service="Youtube" scrolling="no"/>
      </figure>
      <p>
        <b>UPDATE - Timişoara: Cristian Hogea, soţul fostului prefect de Arad, dar şi şefii DRDP Timişoara, la audieri la DNA</b>
      </p>
      <p>Soţul fostului prefect de Arad, Cristian Hogea, dar şi şefii DRDP Timişoara, Cristian Ispravnic şi Mircea Lucaciu, sunt, luni, audiaţi la sediul DNA Timişoara în dosarul care vizează şpăgile încasate de DRDP la cântarul pentru camioane de la punctul de trecere a frontierei Nădlac 2 din Arad. Parlamentarii PSD, Florin Tripa şi Dorel Căprar de la Arad şi Ioan Chisăliţă de la Caraş- Severin, au calitatea de suspect dosar, Dorel Căprar, care este şi preşedintele PSD Arad, fiind încă la audieri.</p>
      <p>Primul care a ieşit de la audieri a fost deputatul PSD de Arad Florin Tripa care a spus că este suspect în dosar.<br/>”Este un dosar cu trafic de influenţă, am dat declaraţie. E altă încadrare. O să mă prezint fără probleme, nu am nimic de ascuns. Nici vorbă de intervenţii, probabil în interceptări a pomenit cineva numele meu. Am avut o discuţie cu domnul procuror. Sunt suspect, dar dosarul a înţeles că e mult mai complex. Nu am nimic de ascuns, sunt un om drept, sunt, vreau să cred, un parlamentar care nu a profitat de nimic, stau într-un apartament cu 2 camere. Eram în drum spre Bucureşti, m-a sunat soţia, am venit fără probleme, stăm în faţa organelor, nu am nimic de ascuns”, a declarat Tripa.<br/>Şi senatorul PSD de Caraş-Severin Ioan Chisăliţă a ieşit din sediul DNA Timişoara după aproximativ o oră.<br/>”Am declarat ce am avut de declarat”, a spus parlamentarul.<br/>”Am fost doar audiat”, a adaugat acesta.<br/>La audieri se mai află deputatul Dorel Căprar, preşedintele PSD Arad, dar şi Cristian Ispravnic, şeful DRDP Timişoara, Cristian Horgea, soţul fostei prefecte de Arad, dar şi Mircea Lucaciu, şef la Departamentul Venituri din cadrul DRDP Timişoara.<br/>Politicienii au în acest dosar, deocamdată, calitatea de suspecţi, întrucât pentru declanşarea urmăririi penale e nevoie de avizul celor două Camere ale Parlamentului.<br/><b>UPDATE </b>- DNA precizează că procurorii din cadrul Direcţiei Naţionale Anticorupţie – Serviciul Teritorial Timişoara fac cercetări într-o cauză penală ce vizează suspiciuni privind săvârşirea unor infracţiuni de corupţie, în perioada 2016-2019.</p>
      <p>”În cursul zilei de 09 decembrie 2019, ca urmare a obţinerii autorizărilor legale de la instanţa competentă, sunt efectuate percheziţii domiciliare în 5 locaţii situate pe raza judeţelor Timiş şi Arad, din care două sunt sediile unor instituţii publice, restul reprezentând sediul judeţean al unui partid politic şi domiciliile unor persoane fizice. În cauză, procurorii beneficiază de sprijin de specialitate din partea Direcţiei Generale Anticorupţie”, transmite DNA</p>
      <p>- Cei trei parlamentari vizaţi de anchetă DNA sunt Florin Tripa, deputat PSD de Arad, Dorel Căprar, deputat PSD de Arad şi Ioan Chisăliţă, deputat PSD de Caraş Severin,</p>
      <p>Au fost făcute 15 percheziţii.</p>
      <p>Dosarul are legătură cu şpăgile care se dădeau la DRDP Timişoara pentru măsluirea greutăţii camioanelor de marfă care treceau în Ungaria.</p>
      <p>Ancheta a început în urmă cu 9 luni. Ofiţerii anticorupţie au aflat că pentru a trece cu vederea greutatea reală că camionelor se plăteau şpăgi între 50 şi 100 de euro angajaţilor DRDP Timişoara. De asemenea, se presupune că mai mulţi politicieni interveneau pentru ca anumite camioane să nu fie cântărite, iar banii ar fi fost folosiţi în interesul PSD Arad.</p>
      <p>Deputatul PSD Florin Tripa a fost adus la DNA Timişoara, el declarând reporterilor că nu ştie de ce a fost invitat la DNA şi că era în drum spre aeroport când procurorii au ajuns la el acasă.</p>
      <p>El a spus că percheziţiile la locuinţa sa au început la 6 dimineaţa.</p>
      <p>Şi şeful Direcţiei Regionale de Drumuri şi Poduri Timişoara, Cristian Ilie Ispravnic a ajuns la sediul DNA Timişoara.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>