<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/mozilla-odstranila-avast-a-avg-rozsirenia-pre-firefox-google-zatial-nie-rozsirenia-udajne-neprimerane-spehovali-svojich-pouzivatelov/"/>
    <meta property="og:site_name" content="Vosveteit"/>
    <meta property="article:published_time" content="2019-12-09T09:14:52+00:00"/>
    <meta property="og:title" content="Mozilla odstránila Avast a AVG rozšírenia pre Firefox. Google zatiaľ nie. Rozšírenia údajne neprimerane špehovali svojich používateľov"/>
    <meta property="og:description" content="Rozšírenia od AVG a Avast mali údajne podľa autora rozšírenia AdBlock Plus, Wladimira Palanta, zbierať údaje o správaní sa používateľov."/>
  </head>
  <body>
    <article>
      <h1>Mozilla odstránila Avast a AVG rozšírenia pre Firefox. Google zatiaľ nie. Rozšírenia údajne neprimerane špehovali svojich používateľov</h1>
      <address><time datetime="2019-12-09T09:14:52+00:00">09 Dec 2019, 09:14</time> by <a rel="author">Martin Borko</a></address>
      <p>Mozilla niekoľko dní dozadu odstránila zo svojho obchodu viacero <b>rozšírení pre internetový prehliadač Firefox,</b> ktoré boli od známych spoločností Avast a AVG. Píše portál <a href="https://latesthackingnews.com/2019/12/05/mozilla-removed-avast-and-avg-browser-extensions-from-firefox-for-spying-on-users/">latesthackingnews.com</a>.</p>
      <p><b>Softwarový vývojár známeho rozšírenia AdBlock Plus</b>, Wladimir Palant, zistil, že niektoré rozšírenia zasahovali nadmieru do aktivít používateľov. Podľa jeho príspevku množstvo údajov, ktoré rozšírenia zbierajú, ďaleko prevažujú nad tým, čo reálne potrebujú ku korektnému fungovaniu.</p>
      <blockquote>„Nahrávali detailne profily prehliadania internetu používateľov na uib.aff.avast.com. Množstvo dát, ktoré zberali, ďaleko prevyšovali čo by sa malo považovať za nevyhnutné alebo vhodné pre fungovanie rozšírenia.“</blockquote>
      <p>Palant vo svojom <a href="https://palant.de/2019/12/03/mozilla-removes-avast-extensions-from-their-add-on-store-what-will-google-do/">blogu</a> píše, že rozšírenia zbierali dáta týkajúce sa napríklad nakupovania, čo používatelia vyhľadávali, ako interagovali s výsledkami vyhľadávania konkrétnych značiek alebo produktov, ako aj to, čo nakupovali.</p>
      <p>Palant následne, ako sa dozvedel o tomto zbieraní dát, tak informoval Mozillu, ako aj spoločnosť Google. <b>Mozilla zareagovala promptne</b> a rozšírenia odstránila. Do 16 hodín od oznámenia, boli rozšírenia odstránené:</p>
      <blockquote>„Ďakujeme za nahlásenie. Odstránili sme tieto rozšírenia z nášho obchodu.“</blockquote>
      <p>V prípade prehliadača Google Chrome sú aktuálne tieto rozšírenia aj naďalej dostupné v obchode. Jedná sa konkrétne o nasledovné rozšírenia: <b>Avast Online Security, Avast SafePrice, AVG Online Sevurity a AVG Sage Price</b></p>
      <blockquote>„Google Chrome je miestom, kde sa prevažná väčšina týchto používateľov nachádza. Jediným oficiálnym spôsobom, ako nahlásiť rozšírenie, je odkaz „nahlásiť zneužitie“. Použil som to samozrejme, ale predchádzajúce skúsenosti ukazujú, že to nikdy nemalo žiadny účinok. Rozšírenia boli z Internetového obchodu Chrome odstránené až po značnom pokrytí témy spravodajskými portálmi.“</blockquote>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h3>Mohlo by Vás zaujímať</h3>
    </article>
  </body>
</html>