<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553373.html/%d8%a8%d8%ae%d8%b1-%da%a9%d9%87-%d8%ae%d9%88%d8%a8-%d9%85%db%8c-%d8%ae%d8%b1%db%8c--"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:17:00+00:00"/>
    <meta property="og:title" content="بخر که خوب می«خری»!"/>
    <meta property="og:description" content="رابرت فیسک از قول این دلال بین‌المللی اسلحه و مهمات می‌نویسد؛ این تسلیحات و تجهیزات نظامی، ابتدا به عربستان و از آنجا به ترکیه و سپس به منطقه‌ای در ۱۲مایلی حلب منتقل شده بود که اکنون با شکست تروریست‌ها و ائتلاف ضد سوری، در اختیار ارتش سوریه قرار گرفته است."/>
  </head>
  <body>
    <article>
      <h1>بخر که خوب می«خری»!</h1>
      <address>
        <time datetime="2019-12-09T09:17:00+00:00">09 Dec 2019, 09:17</time>
      </address>
      <p>رابرت فیسک از قول این دلال بین‌المللی اسلحه و مهمات می‌نویسد؛ این تسلیحات و تجهیزات نظامی، ابتدا به عربستان و از آنجا به ترکیه و سپس به منطقه‌ای در ۱۲مایلی حلب منتقل شده بود که اکنون با شکست تروریست‌ها و ائتلاف ضد سوری، در اختیار ارتش سوریه قرار گرفته است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ «حسین شریعتمداری» در یادداشت روزنامه «کیهان» نوشت:</p>
      <p>«رابرت فیسک» روزنامه‌نگار و تحلیلگر معروف روزنامه انگلیسی «ایندیپندنت»، طی یادداشتی در این روزنامه نوشت؛ در سفر به سوریه، انبارها و تونل‌های زیرزمینی بزرگی را دیده است که انبوهی از تسلیحات در آن ذخیره شده بود و قرار بود از آنها علیه نظام بشار اسد استفاده شود.   فیسک می‌نویسد در اسناد مربوط به حمل‌ونقل این تسلیحات با نام «عفت گرنیچ» از ساکنان بوسنی برخورد کرده و برای یافتن او به شهر «نووای تراونیک» در بوسنی سفر کرده است و می‌نویسد او وقتی امضای پای سندها را که در دست من بود مشاهده کرد، انکار را بی‌فایده دید و با صراحت گفت که این امضای من است و اسلحه و مهمات مورد اشاره را از عربستان در بوسنی تحویل گرفته و تحت نظارت یک وزیر سعودی و سه افسر نظامی عربستان برای استفاده مخالفان حکومت سوریه (تروریست‌ها) به منطقه‌ای در ۱۲ مایلی شهر حلب ارسال کرده است. رابرت فیسک از قول این دلال بین‌المللی اسلحه و مهمات می‌نویسد؛ این تسلیحات و تجهیزات نظامی، ابتدا به عربستان و از آنجا به ترکیه و سپس به منطقه‌ای در ۱۲مایلی حلب منتقل شده بود که اکنون با شکست تروریست‌ها و ائتلاف ضد سوری، در اختیار ارتش سوریه قرار گرفته است.   حالا این بخشی از بیانات امسال رهبر معظم انقلاب در حرم رضوی‌(ع) را بخوانید؛   «کشوری در این منطقه و شاید در همه جای دنیا، به بدیِ دولت سعودی من سراغ ندارم؛ دولت سعودی، هم مستبد است، هم دیکتاتور است، هم ظالم است، هم وابسته است، هم فاسد است. برای این دولتِ این جوری، امکانات هسته‌ای فراهم می‌کنند، اعلان کردند که نیروگاه هسته‌ای برایش می‌سازند، اعلان کردند که مراکز تولید موشک برایش درست می‌کنند! آنجا اشکالی ندارد، آنجا چون وابسته‌ به آنها است، چون متعلّق به آنها است، اشکال ندارد که بسازند. حالا البتّه دارند اعلان می‌کنند، اگر هم بسازند، بنده شخصاً ناراحت نمی‌شوم، چون می‌دانم که اینها ان‌شاءالله در دوران نه چندان دوری، به دست مجاهدان اسلامی خواهد افتاد».   حالا با این حساب آیا حق مسلم ما نیست که به آل‌سعود بگوئیم؛ بخر که خوب می«خری»!   انتهای پیام/    </p>
    </article>
  </body>
</html>