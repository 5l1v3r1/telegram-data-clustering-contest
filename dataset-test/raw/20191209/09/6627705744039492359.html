<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nationalezorggids.nl/kraamzorg/nieuws/51680-ziektes-uit-rijksvaccinatieprogramma-kwamen-in-2018-weinig-voor.html"/>
    <meta property="og:site_name" content="www.nationalezorggids.nl"/>
    <meta property="article:published_time" content="2019-12-09T09:43:18+00:00"/>
    <meta property="og:title" content="Ziektes uit Rijksvaccinatieprogramma kwamen in 2018 weinig voor"/>
    <meta property="og:description" content="In de eerste zes maanden van 2019 daalde het aantal gevallen van meningokokken type W in bijna alle leeftijdsgroepen, na een aanhoudende stijging sinds 2015. Ook andere ziektes uit heet Rijksvaccinatieprgoramma kwamen in 2018 weinig voor door de hoge vaccinatiegraad in de afgelopen decennia. Dit meldt RIVM. "/>
  </head>
  <body>
    <article>
      <h1>Ziektes uit Rijksvaccinatieprogramma kwamen in 2018 weinig voor</h1>
      <address>
        <time datetime="2019-12-09T09:43:18+00:00">09 Dec 2019, 09:43</time>
      </address>
      <figure>
        <img src="https://www.nationalezorggids.nl/uploads/article/article_image/51680/normal_vaccin_inenten_vaccineren.jpg"/>
      </figure>
      <p>In de eerste zes maanden van 2019 daalde het aantal gevallen van meningokokken type W in bijna alle leeftijdsgroepen, na een aanhoudende stijging sinds 2015. Ook andere ziektes uit heet Rijksvaccinatieprgoramma kwamen in 2018 weinig voor door de hoge vaccinatiegraad in de afgelopen decennia. Dit meldt RIVM. </p>
      <p>In 2018 kwamen er weinig meldingen binnen van mensen die een ziekte kregen waartegen het Rijksvaccinatieprogramma (RVP) inent. Zo waren er 43 meldingen van Hib-ziekten, drie van meningokokken C, vier difterie-meldingen en één melding van tetanus. Het RIVM heeft nul meldingen ontvangen over polio of rondehond. In 2018 kregen zo’n 880.000 kinderen van 0 tot 19 jaar samen 2.266.000 vaccinaties. Hiermee kwam een einde aan de daling in deelname aan het RVP die sinds 2014 was te zien.</p>
      <h3>Kinkhoestvaccinatie zwangerschap </h3>
      <p>Meer dan de helft van de zwangere vrouwen was positief over de maternale kinkhoestvaccinatie en had de intentie om deze vanaf december 2019 te halen. In 2018 bleef kinkhoest toch veel voorkomen. Eén jonge baby kwam er zelfs door te overlijden en in 2019 overleed één jonge baby en één ongevaccineerde oudere patiënt aan kinkhoest.</p>
      <h3>Mazelen en pneumokokken </h3>
      <p>Het aantal gevallen van mazelen nam toe van 16 in 2017 naar 24 in 2018 en 45 in de eerste zes maanden van 2019. In juni 2019 was er een mazelenuitbraak in Urk, een gemeente met een lage vaccinatiegraad. Het aantal mensen met pneumokokkenziekte veroorzaakt door een type waartegen gevaccineerd wordt, bleef daarentegen wel erg laag (één kind jonger dan vijf). Wel name het aantal gevallen toe van pneumokokkenziekte veroorzaakt door types die niet in het vaccin zitten: zeventig kinderen jonger dan vijf jaar in 2018/2019 ten opzichte van 46 in 2017/2018. </p>
      <p>
        <i>Door: Nationale Zorggids</i>
      </p>
    </article>
  </body>
</html>