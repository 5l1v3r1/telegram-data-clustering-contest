<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918041.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T09:38:00+00:00"/>
    <meta property="og:title" content="ورود سامانه بارشی جدید از پنج‌شنبه"/>
    <meta property="og:description" content="به گزارش تسنیم، بر اساس نقشه‌های همدیدی آینده‌نگری سازمان هواشناسی امروز در شمال شرق، مناطقی از شرق،‌ استان‌های ساحلی دریای خزر، اردبیل و ارتفاعات البرز شرقی بارش باران، وزش باد، در نقاط سردسیر بارش برف و در استان هرمزگان و جنوب استان‌های فارس،‌کرمان،‌ بوشهر، نواحی مرکزی و شرقی خلیج‌فارس، تنگه هرمز و غرب دریای عمان رگبار و رعد و برق و وزش باد شدید موقت پیش بینی شده است."/>
  </head>
  <body>
    <article>
      <h1>ورود سامانه بارشی جدید از پنج‌شنبه</h1>
      <address>
        <time datetime="2019-12-09T09:38:00+00:00">09 Dec 2019, 09:38</time>
      </address>
      <p>سازمان هواشناسی با اشاره به تداوم بارش‌ها تا آخر هفته اعلام کرد: با ورود سامانه بارشی جدید به کشور،‌ بارش ها جمعه علاوه بر نیمه غربی،‌ نیمه شرقی را در بر می‌گیرد.</p>
      <p>به گزارش تسنیم، بر اساس نقشه‌های همدیدی آینده‌نگری سازمان هواشناسی امروز در شمال شرق، مناطقی از شرق،‌ استان‌های ساحلی دریای خزر، اردبیل و ارتفاعات البرز شرقی بارش باران، وزش باد، در نقاط سردسیر بارش برف و در استان هرمزگان و جنوب استان‌های فارس،‌کرمان،‌ بوشهر، نواحی مرکزی و شرقی خلیج‌فارس، تنگه هرمز و غرب دریای عمان رگبار و رعد و برق و وزش باد شدید موقت پیش بینی شده است.</p>
      <p>فردا و روز چهارشنبه در مناطق مرکزی و شرقی خلیج‌فارس، تنگه هرمز و غرب دریای عمان رگبار، رعد و برق و وزش باد شدی موقتی و در برخی نقاط غرب، ارتفاعات رشته کوه البرز و برخی نقاط شرق کشور بارش پراکنده پیش بینی می‌شود.</p>
      <p>بنابر اعلام سازمان هواشناسی، خلیج‌فارس و تنگه هرمز نیز در روزهای دوشنبه تا چهارشنبه مواج خواهد بود. روز پنجشنبه در شمال شرق کشور بارش پراکنده روی می‌دهد. از اواخر روز پنجشنبه سامانه بارشی وارد کشور شده و روز جمعه نیمه غربی و از بعدازظهر جمعه علاوه بر نیمه غربی، شمال شرق و شرق را در بر می‌گیرد و باعث بارش باران، در مناطق سردسیر بارش برف و در مناطق جنوبی سبب رعد و برق و وزش باد شدید موقتی می‌شود.</p>
    </article>
  </body>
</html>