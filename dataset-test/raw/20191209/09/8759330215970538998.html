<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907116/deschacht-wordt-gemist-bij-zulte-waregem-hij-coachte-de-hele-ploeg-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T09:28:00+00:00"/>
    <meta property="og:title" content="UPDATE: Zulte Waregem schept duidelijkheid over blessure Deschacht"/>
    <meta property="og:description" content="Zulte Waregem moet Olivier Deschacht missen door een schouderblessure. Essevee mist duidelijk de organisatie en balans van de verdediger."/>
  </head>
  <body>
    <article>
      <h1>UPDATE: Zulte Waregem schept duidelijkheid over blessure Deschacht</h1>
      <address>
        <time datetime="2019-12-09T09:28:00+00:00">09 Dec 2019, 09:28</time>
      </address>
      <p>
        <b>Zulte Waregem moet Olivier Deschacht missen door een schouderblessure. Essevee mist duidelijk de organisatie en balans van de verdediger.</b>
      </p>
      <p>Dat vindt ook de 19-jarige Ewoud Pletinckx. “Deschacht coacht mij en de hele ploeg. Door zijn afwezigheid moet ik leren zelf de leiding te nemen. Maar we moeten nu ook niet op basis van één wedstrijd zeggen dat de samenwerking met Bürki niet werkt. Tegen Eupen en STVV was het niet slecht.”</p>
      <p>Ook coach Francky Dury geeft toe dat Zulte Waregem de aanwezigheid van de ervaren Deschacht mist. “We missen Olivier wel. Al wil ik geen excuses inroepen. Bij Gent deed David ook niet mee”, wordt Dury geciteerd door Het Laatste Nieuws. Deschacht viel tegen Eupen uit met een schouderontwrichting.</p>
      <p><b>Update:</b> Zulte Waregem zal dit jaar niet meer op Olivier Deschacht kunnen beschikken, dat laat Essevee op zijn officiële kanalen weten. De verdediger heeft een schouderluxatie en moet een intensieve revalidatie van enkele weken ondergaan. De eerste wedstrijd van 2020 tegen KRC Genk op zondag 19 januari is de doelstelling.</p>
      <figure>
        <iframe data-src="https://twitter.com/ESSEVEELIVE/status/1205146613397766144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/905998/-deschacht-wordt-weggedragen-op-brancard-en-is-weken-out-.html?campname=highlighted-content&amp;camplink=onderaan">UPDATE: ‘Schouder van Deschacht werd opnieuw op zijn plaats gebracht’</a></aside>
    </article>
  </body>
</html>