<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/samsung-nebude-riskovat-galaxy-s11-dostane-poradne-vylepseni"/>
    <meta property="og:site_name" content="Mobilizujeme"/>
    <meta property="article:published_time" content="2019-12-09T09:49:19+00:00"/>
    <meta property="og:title" content="Samsung nebude riskovat. Galaxy S11+ dostane pořádné vylepšení"/>
    <meta property="og:description" content="Do představení nejnovější řady Galaxy S11 zbývá ještě nějaký čas. Už teď je ale jasné, že největší z nich - Galaxy S11+ - dostane obří 5 000mAh baterii. A důvod? Tím je prý 120Hz displej. TIP: Vše,"/>
  </head>
  <body>
    <article>
      <h1>Samsung nebude riskovat. Galaxy S11+ dostane pořádné vylepšení</h1>
      <address><time datetime="2019-12-09T09:49:19+00:00">09 Dec 2019, 09:49</time> by <a rel="author">Tomáš Richter</a></address>
      <p>Do představení nejnovější řady Galaxy S11 zbývá ještě nějaký čas. Už teď je ale jasné, že největší z nich – Galaxy S11+ – dostane obří 5 000mAh baterii. A důvod? Tím je prý 120Hz displej.</p>
      <figure>
        <img src="https://mobilizujeme.cz/wp-content/uploads/2019/11/galaxy-s11-1.jpg"/>
      </figure>
      <blockquote>TIP: <a href="https://mobilizujeme.cz/clanky/vse-co-vime-o-samsung-galaxy-s11-specifikace-cena-predstaveni">Vše, co víme o Samsung Galaxy S11: specifikace, cena, představení</a></blockquote>
      <p>O řadě Galaxy S11 toho bylo řečeno již mnoho. Předně si pak musíme říci, že mají dorazit opět tři modely – <a href="https://mobilizujeme.cz/stitky/galaxy-s11e">Galaxy S11e</a>, <a href="https://mobilizujeme.cz/stitky/galaxy-s11">Galaxy S11</a> a <a href="https://mobilizujeme.cz/stitky/galaxy-s11-plus">Galaxy S11+</a>. Zatímco první dva přijdou ve variantách 4G a 5G, největší z nich má být dostupný jen s nejmodernějším 5G. Plus verze bude mít zcela jasně největší 6,9palcový displej s předpokládaným poměrem stran 20:9 s průstřelem uprostřed, kde bude umístěna selfie kamera.</p>
      <p>O chod se postará nejnovější Qualcomm Snapdragon 865 nebo Exynos 990. Jak už je u Samsungu zvykem, použitý procesor bude záviset na cílovém trhu. Telefon by se měl blýsknout pěticí kamer: hlavní 108 Mpx s 5x optickým zoomem, ultraširokoúhlou, ToF sezorem a dvěma dalšími.</p>
      <figure>
        <img src="https://mobilizujeme.cz/wp-content/uploads/2019/12/Samsung-Galaxy-S11-5000mAh-battery.jpg"/>
      </figure>
      <p>Podle nejnovějšího úniku Galaxy S11+ dostane velkou baterii s kapacitou 5 000 mAh. Jihokorejská společnost nechce jít ve stopách Googlu, který letos sice zákazníky lákal na 90Hz displeje, ale u akumulátorů už tak štědrý nebyl. A protože se proslýchá, že Samsung plánuje novinku osadit 120Hz Dynamic AMOLED panelem, raději neponechá nic náhodě.</p>
      <p>Na zmíněném úniku je právě tato baterie. Jedním z modelů pro které je určena, je i EB-BG988ABY, což je interní modelové označení pro S11+. Tento krok rozhodně kvitujeme. Jedinou pomyslnou kaňkou tak může být skutečnost, že telefon bude podporovat maximálně 25W rychlonabíjení (čínskou certifikací prošel 5G model od Samsungu pouze s 25W nabíjením – pozn. redakce).</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/samsung-galaxy-tab-s4-dostane-android-pie-s-one-ui">Samsung Galaxy Tab S4 dostane Android Pie s One UI</a>
        </li>
        <li>
          <a href="https://mobilizujeme.cz/clanky/samsung-galaxy-s10-lite-dostane-jen-3-100mah-baterii">Samsung Galaxy S10 Lite dostane jen 3 100mAh baterii</a>
        </li>
        <li>
          <a href="https://mobilizujeme.cz/clanky/displeje-telefonu-galaxy-s11-poradne-narostou-az-na-69-palce">Displeje telefonů Galaxy S11 pořádně narostou, až na 6,9 palce</a>
        </li>
      </ol>
    </article>
  </body>
</html>