<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/rosiya__nash_karfagen__vyatrovych_pid_chas_vchorashnogo_vystupu_na_maydani_332681.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T09:52:00+00:00"/>
    <meta property="og:title" content="Росія - наш Карфаген - В’ятрович під час вчорашнього виступу на Майдані"/>
    <meta property="og:description" content="Вчора, 8 грудня, на майдані Незалежності у Києві відбулось віче &quot;Червоні лінії для Зеленського&quot;. Під час віче на сцені виступив відомий історик, народний депутат України Володимир В’ятрович."/>
  </head>
  <body>
    <article>
      <h1>Росія - наш Карфаген - В’ятрович під час вчорашнього виступу на Майдані</h1>
      <h2>Вчора, 8 грудня, на майдані Незалежності у Києві відбулось віче "Червоні лінії для Зеленського". Під час віче на сцені виступив відомий історик, народний депутат України Володимир В’ятрович.</h2>
      <address>
        <time datetime="2019-12-09T09:52:00+00:00">09 Dec 2019, 09:52</time>
      </address>
      <figure>
        <img src="https://galinfo.com.ua/media/gallery/intxt/v/i/viatrovechnaviche.jpg"/>
        <figcaption>Володимир В’ятрович під час виступу на віче "Червоні лінії для Зеленського"</figcaption>
      </figure>
      <p>Про свій виступ на вічі Володимир В’ятрович написав на своїй сторінці у <a href="https://www.facebook.com/volodymyr.viatrovych">Facebook</a> "Цього тижня в моєму житті сталася важлива подія - я склав присягу народного депутата. Я став політиком, але залишився істориком.</p>
      <p>Тому я добре знаю якою була роль Росії у нашому минулому. Роль ліквідатора української держави. Росія знищила українську гетьманську державу триста років тому. Згадайте спалений у 1708 Батурин і вбитих усіх його мешканців. 100 років тому Росія знищила Українську Народну Республіку. Згадайте що було після цього - репресій та Голодомор, які забрали життя мільйонів українців, виселення з рідної землі сотень тисяч, зокрема всього кримськотатарського народу.</p>
      <p>Після відновлення незалежності у 1991 різні політики очолювали Україну. Але всі вони робили однакову помилку - будували свої стратегії на засадничо помилковій тезі: Росія не ворог, ворог - не Росія. Керівництво держави вірило - з Росією можна домовитися, з Росією можна торгувати, і навіть більше - Росії можна довіряти.</p>
      <p>Війна яка почалася в 2014 чітко окреслила цю помилку і змусила постмайданівську владу почати її виправляти.</p>
      <p>Нині команда Зеленського повертається до небезпечної стратегії, яка робить Україну слабкою.<br/>Тому ми тут щоб нагадати владі - Росія ворог. Ми тут щоб нагадати Зеленському тезу, яку має засвоїти кожен український президент: Росія - наш КаРФаген".</p>
      <p>Нагадаємо, як писало Гал-інфо, на вічі у Львові показали флешмоб "<a href="https://galinfo.com.ua/news/na_vichi_u_lvovi_pokazaly_fleshmob_rosiya_vbyvaie_ukrainu_332671.html">Росія вбиває Україну</a>".</p>
    </article>
  </body>
</html>