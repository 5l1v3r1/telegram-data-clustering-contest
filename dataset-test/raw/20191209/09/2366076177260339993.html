<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965086/%DA%A9%D9%85%D8%A7%D9%84%D9%88%D9%86%D8%AF%DB%8C-%D8%B1%D9%88%D8%B3%DB%8C%D9%87-%D8%A8%D9%87-%D8%AE%D8%A7%D8%B7%D8%B1-%D9%84%D8%BA%D9%88-%D9%85%D8%B9%D8%A7%D9%81%DB%8C%D8%AA%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D9%81%D8%B1%D8%AF%D9%88-%DA%A9%D9%86%D8%A7%D8%B1-%D9%86%DA%A9%D8%B4%DB%8C%D8%AF"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T09:33:00+00:00"/>
    <meta property="og:title" content="کمالوندی: روسیه به خاطر لغو معافیت‌های آمریکا از فردو کنار نکشید"/>
    <meta property="og:description" content="سخنگوی سازمان انرژی اتمی گفت: تلقی ما این است که روس‌ها به خاطر تمدید نشدن معافیت‌های آمریکا کنار نمی‌کشند."/>
  </head>
  <body>
    <article>
      <h1>کمالوندی: روسیه به خاطر لغو معافیت‌های آمریکا از فردو کنار نکشید</h1>
      <address><time datetime="2019-12-09T09:33:00+00:00">09 Dec 2019, 09:33</time> by <a rel="author">پایگاه خبری تحلیلی فردا | Farda News</a></address>
      <p>
        <b>سخنگوی سازمان انرژی اتمی گفت: تلقی ما این است که روس‌ها به خاطر تمدید نشدن معافیت‌های آمریکا کنار نمی‌کشند.</b>
      </p>
      <p>خبرگزاری ایسنا: بهروز کمالوندی در جمع خبرنگاران در پاسخ به ایسنا درباره توقف همکاری روسیه در پروژه تولید رادیوایزوتوپ پایدار در سایت فردو اظهار کرد: حدود هفت، هشت روز پیش در رابطه با این موضوع با روس‌ها مذاکراتی داشتیم. به لحاظ فنی در جایی که ایزوتوپ پایدار تولید می‌کنیم غنی‌سازی کنیم. از این رو وقتی تصمیم گرفته می‌شود کار غنی‌سازی کنیم به طور طبیعی نمی‌توان همزمان تولید ایزوتوپ پایدار داشته باشیم.</p>
      <p>وی ادامه داد: در مذاکرات ما چند روش جایگزین پیشنهاد و بحث شد تا این همکاری در سطوح فنی ادامه یابد و این گفتگو‌ها ادامه دادند.</p>
      <p>کمالوندی با اشاره به آنچه در برجام در این زمینه تولید ایزوتوپ‌های پایدار در فردو آمده است، گفت: در برجام آمده است که باید این کار در محل مورد پیش بینی انجام شود، البته گفته نشده کدام دو زنجیره. می‌تواند هر کدام از دو زنجیره از هشت زنجیره باشد. اما وقتی بررسی کردیم دیدم ایزوله کردن هر کدام از دو زنجیره‌ها مشکلاتی را ایجاد می‌کند در عین حال مباحث در این مورد بین ما و روسیه ادامه دارد.</p>
      <p>سخنگوی سازمان انرژی اتمی درباره تاثیر لغو معافیت تحریمی آمریکا از این پروژه و قطع همکاری روس‌ها پس از آن گفت: تلقی ما این است که روس‌ها به خاطر تمدید نشدن معافیت‌های آمریکا کنار نمی‌کشند کما اینکه نیروگاه ۲ و ۳ بوشهر را در دست اقدام دارند. همچنین باید بگویم که ما می‌توانیم حتی بدون روس‌ها به لحاظ فنی در رابطه با تولید ایزوتوپ‌های پایدار کار را ادامه دهیم. البته به لحاظ سیاسی اگر روس‌ها کنار ما باشند حتما بهتر است.</p>
      <p>وی خاطرنشان کرد که در آینده نزدیک اطلاعات بیشتری درباره همکاری با روس‌ها در این مورد یا انجام این پروژه بدون حضور روس‌ها به افکار عمومی توضیح خواهیم داد.</p>
      <p>کمالوندی گفت: ما در روش‌های غیر سانتریفیوژی داریم مرکزی را ایجاد می‌کنیم در سایت فردو که تا چند ماه دیگر کار ساختمانی آن تمام می‌شود تا بدون استفاده از سانتریفیوژ ایزوتوپ پایدار تولید کنیم.</p>
    </article>
  </body>
</html>