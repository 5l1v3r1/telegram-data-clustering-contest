<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/20-yilda-en-fazla-volkswagen-satti"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:11:00+00:00"/>
    <meta property="og:title" content="20 yılda en fazla Volkswagen sattı"/>
    <meta property="og:description" content="Doğuş Grubu markalarından DOD ikinci el araç..."/>
  </head>
  <body>
    <article>
      <h1>20 yılda en fazla Volkswagen sattı</h1>
      <h2>Doğuş Grubu markalarından DOD ikinci el araç ticaretinde iddiasını sürdürüyor.</h2>
      <address><time datetime="2019-12-09T09:11:00+00:00">09 Dec 2019, 09:11</time> by <a rel="author">Mehmet Ali Kantarcı</a></address>
      <p>İkinci el <a href="https://www.cnnturk.com/haberleri/arac">araç</a> <a href="https://www.cnnturk.com/haberleri/satis">satış</a> markası DOD’un 20 yıllık istatistiklerine göre, <a href="https://www.cnnturk.com/haberleri/turkiye">Türkiye</a> genelinde DOD Yetkili Satıcıları’nda en çok satılan 5 <a href="https://www.cnnturk.com/haberleri/otomobil">otomobil</a> markası Volkswagen, Renault, Audi, Seat ve Ford olurken, en çok tercih edilen <a href="https://www.cnnturk.com/haberleri/model">model</a> ise Passat, Polo Jetta, Golf ve Leon oldu.</p>
      <p>
        <b>20 yıldır güven</b>
      </p>
      <p>Tüketicilere 20 yıldır güven odaklı hizmet sunduklarını belirten DOD Satış Müdürü Erol Gündoğan, “ İkinci el araç alımında müşteri tarafındaki en büyük beklenti araç hakkında doğru bilgiyi alabiliyor ve satış sonrasında muhatap bulabiliyor olmak. 101 Nokta Kontrolü, DOD Garanti gibi hizmetlerimiz ile müşterilerimize şeffaf ve güvenilir bir hizmet veriyoruz.” dedi. Gündoğan, “Kuruluşumuzdan bu yana kullanıcıların ihtiyaçlarını gözlemleyip, beklentiler ve sektördeki yeni eğilimler odağında projeler geliştiriyoruz. Dijital platformlarımız üzerinden kullanıcılarımıza araçların iç görünümlerini sektörde bir il olarak DOD 360º ile detaylı inceleyebilme imkânı sunduk. Hedefimiz, ikinci el otomobil pazarında müşteri ihtiyaçlarını karşılayan yeni uygulamalarla, sektörü geliştirmek ve hizmet kalitemizi artırarak öncülüğümüzü sürdürmek olacak.” diye konuştu.</p>
      <p>
        <b>En çok satan model Passat oldu</b>
      </p>
      <p>DOD, ikinci el pazarındaki 20 yıllık görünümü de paylaştı. 1999 yılından bu yana DOD tarafından 237 bin adetlik ikinci el araç satışı gerçekleştirildi. En çok satılan markalar sıralamasında ilk 5; Volkswagen, Renault, Audi, SEAT ve Ford olurken; en çok satan modeller ise Passat, Polo Jetta, Golf ve Leon şeklinde gerçekleşti. Satışlar incelendiğinde 2015 yılı itibarı ile müşteri talebinin sedan karoserden hatchback karosere; 2016’dan itibaren ise manuel şanzımandan otomatik şanzımana doğru değiştiği ancak genel toplamda hala sedan ve manuel araçların ön planda olduğu görüldü. Müşterilerin motor tercihi 1.6 ve altı motorlar olurken, yakıt tercihi ise ağırlıklı olarak dizelden yana oldu.</p>
      <related>
        <h4>ilgili haberler</h4>
        <a href="https://www.cnnturk.com/otomobil/2020-tahmini-600-bin-adette-bulustu"/>
        <a href="https://www.cnnturk.com/otomobil/hyundai-2025-yili-stratejisini-acikladi"/>
        <a href="https://www.cnnturk.com/otomobil/yeni-peugeot-2008i-tanimak-zor"/>
      </related>
    </article>
  </body>
</html>