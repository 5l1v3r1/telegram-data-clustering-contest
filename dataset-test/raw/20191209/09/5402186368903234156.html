<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/lackta-bilder-pastas-forestalla-lite-version-av-oneplus-8"/>
    <meta property="og:site_name" content="Mobil"/>
    <meta property="article:published_time" content="2019-12-09T09:12:00+00:00"/>
    <meta property="og:title" content="Läckta bilder påstås föreställa Lite-version av Oneplus 8"/>
    <meta property="og:description" content="Är Oneplus på väg tillbaka till mellansegmentet? Ja, den här läckan tyder åtminstone på det."/>
  </head>
  <body>
    <article>
      <h6 class="kicker">En återkomst till mellansegmentet</h6>
      <h1>Läckta bilder påstås föreställa Lite-version av Oneplus 8</h1>
      <address><time datetime="2019-12-09T09:12:00+00:00">09 Dec 2019, 09:12</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Är Oneplus på väg tillbaka till mellansegmentet? Ja, den här läckan tyder åtminstone på det.</b></p>
      <p>Oneplus har sedan fyra år tillbaka huserat i high end-segmentet helt och hållet, och när telefonerna nu börjat bli nästan lika dyra som många andra tillverkares flaggskepp så kan företaget tyckas ha tagit en ny position. Om de läckta bilder som nu publicerats av 91mobiles och Onleaks är någonting att gå på, så planerar den kinesiska smartphoneuppstickaren uppenbarligen att återvända till mellansegmentet. Bilderna föreställer nämligen en Lite-version av kommande Oneplus 8. Renderingar av vad som påståtts vara Oneplus 8 och 8 Pro läckte ut redan i oktober, och Lite-versionens design bygger i många stycken på dem. </p>
      <p>Telefonen har en skärm med ett mittmonterat kamerahål, och på baksidan hittar man en kamera-ö som är placerad längs med ena långsidan. Telefonen tycks vara rustad med dubbla kameralinser, en Time of Flight-sensor för djupmätning samt en LED-blixt. Enligt de uppgifter som kommit med bilderna så ska telefonen ha en 6,4- eller 6,5-tums OLED-skärm med en bilduppdateringsfrekvens på 90 Hz, men några specifikationer i övrigt bjuds vi inte på. Vi får väl anta att telefonen lär rustas med ett lite enklare chipp än flaggskeppsmodellerna och att den möjligen också får lite mindre arbetsminne och lagringsutrymme. Som alltid när det gäller bildläckor bör man inte dra alltför stora växlar på de här renderingarna. </p>
      <p>Annons</p>
      <footer>Källa <br/><a href="https://www.androidpolice.com/2019/12/07/oneplus-8-lite-leak/">Är det här Oneplus 8 Lite?</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/lackta-dokument-kan-ha-avslojat-oneplus-8-pro"/>
        <a href="https://www.mobil.se/tester/produkttester/test-oneplus-7t-pro-och-oneplus-7t-pro-mclaren-edition"/>
      </related>
    </article>
  </body>
</html>