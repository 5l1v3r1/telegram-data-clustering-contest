<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191209_Vidnyanszky_kormany_szinhazi_torveny"/>
    <meta property="og:site_name" content="HVG.hu"/>
    <meta property="article:published_time" content="2019-12-09T09:12:00+00:00"/>
    <meta property="og:title" content="Vidnyánszky: Demokratikus módon kezelné a kormány a színházak évtizedes problémáit"/>
    <meta property="og:description" content="&quot;Nagyon örülnek a törvénytervezetnek&quot; - nyilatkozta a Nemzeti Színház igazgatója."/>
  </head>
  <body>
    <article>
      <h1>Vidnyánszky: Demokratikus módon kezelné a kormány a színházak évtizedes problémáit</h1>
      <address><time datetime="2019-12-09T09:12:00+00:00">09 Dec 2019, 09:12</time> by <a rel="author">hvg.hu/MTI</a></address>
      <p><b>"Nagyon örülnek a törvénytervezetnek" - nyilatkozta a Nemzeti Színház igazgatója.<br/></b> <br/>Kultúra-színház<br/>Vidnyánszky: demokratikus módon kezelné a kormány a színházak évtizedes problémáit<br/>Budapest, 2019. december 9., hétfő (MTI) - Az új színháztörvénnyel demokratikus módon kezelné a kormány a színházak évtizedes problémáit, például a finanszírozás kérdését - mondta Vidnyánszky Attila, a Magyar Teátrumi Társaság elnöke, a Nemzeti Színház igazgatója hétfő reggel az M1 aktuális csatornán.<br/>Az elnök elmondta, minden színházzal tárgyalna a kormány, s a társulatok háromféle megoldás közül választhatnak: az önkormányzat maga finanszírozza a működést vagy minisztériumi fenntartásba kerül, esetleg közösen oldják ezt meg.<br/>Hozzátette, jelenleg igazságtalan a rendszer, hiszen például a Fővárosi Önkormányzat átlagosan 20 százalékkal kevesebb támogatást ad a színházainak, mint a vidéki települések.<br/>Ugyanakkor vidéken is eltér a támogatás mértéke, hiszen van olyan intézmény, amely a működési költségének körülbelül a 40 százalékát kapja, míg egy másik a 60 százalékánál is több finanszírozásban részesül - tette hozzá.<br/>Kijelentette, nagyon örülnek a törvénytervezet tartalmának, hiszen az lehetőséget jelent az "újratervezésre", és az igazságtalanságok megszüntetésére.<br/>Jelezte, hogy a színházak támogatásának majdnem a 80 százaléka a fenntartó minisztériumtól jön, miközben a tárcának nincs beleszólása a társulatok ügyeibe.<br/>Kérdésre azt mondta, az Emberi Erőforrások Minisztériuma átlátható gazdálkodást vár a színházaktól, de "én még attól sem félnék, hogy esetleg témák kapcsán prioritásokat nevez meg".<br/>"Miért ne? A kultúrpolitika lényege, hogy meg tudja fogalmazni azt, hogy mely értékek mellett teszi le a voksát" - fogalmazott, hozzátéve, a színházak szabadságának ettől még meg kell lennie.</p>
      <p>Egyre többen tiltakoznak a kormány színházakat érintő törvénytervezete ellen, hétfő este 18 órakor tüntetés is lesz a Madách téren, amelyen többek között felszólal Jordán Tamás, Pintér Béla, Mácsai Pál, Fullajtár Andrea és Karácsony Gergely is.</p>
      <p>A Vidnyánszky Attila vezette Teátrumi Társaság <a href="https://hvg.hu/itthon/20191208_Vidnyanszky_tarsasaga_szerint_meg_jobb_is_lehet_a_helyzet_az_uj_torvennyel">tegnap közleményben intette nyugalomra a tiltakozókat</a>, ők azt írták,</p>
      <blockquote>még jobb is lehet a helyzet az új színháztörvénnyel.</blockquote>
      <p>Vidnyánszky hétfő reggel az M1 vendége volt, amelyben aláhúzta a Társaság közleményét: szerinte az új színháztörvénnyel demokratikus módon kezelné a kormány a színházak évtizedes problémáit, például a finanszírozás kérdését.</p>
      <p>Hozzátette, minden színházzal tárgyalna a kormány, és a társulatok háromféle megoldás közül választhatnak: az önkormányzat maga finanszírozza a működést vagy minisztériumi fenntartásba kerül, esetleg közösen oldják ezt meg. Úgy véli, jelenleg igazságtalan a rendszer, hiszen például a Fővárosi Önkormányzat átlagosan 20 százalékkal kevesebb támogatást ad a színházainak, mint a vidéki települések.</p>
      <p>"Ugyanakkor vidéken is eltér a támogatás mértéke, hiszen van olyan intézmény, amely a működési költségének körülbelül a 40 százalékát kapja, míg egy másik a 60 százalékánál is több finanszírozásban részesül" - tette hozzá.</p>
      <p>Kijelentette, hogy</p>
      <blockquote>nagyon örülnek a törvénytervezet tartalmának, hiszen az lehetőséget jelent az "újratervezésre", és az igazságtalanságok megszüntetésére.</blockquote>
      <p>Jelezte, hogy a színházak támogatásának majdnem a 80 százaléka a fenntartó minisztériumtól jön, miközben a tárcának nincs beleszólása a társulatok ügyeibe. Kérdésre azt mondta, az Emberi Erőforrások Minisztériuma átlátható gazdálkodást vár a színházaktól, de "ő még attól sem félne, hogy esetleg témák kapcsán prioritásokat nevez meg".</p>
      <blockquote>Miért ne? A kultúrpolitika lényege, hogy meg tudja fogalmazni azt, hogy mely értékek mellett teszi le a voksát</blockquote>
      <p>- fogalmazott, hozzátéve, a színházak szabadságának ettől még meg kell lennie.</p>
    </article>
  </body>
</html>