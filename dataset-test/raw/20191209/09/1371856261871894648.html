<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/smcp-il-dato-rosso-che-fa-tremare-i-polsi/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-12-09T09:59:23+00:00"/>
    <meta property="og:title" content="SMCP, il dato rosso che fa tremare i polsi"/>
    <meta property="og:description" content=" SMCP (EURONEXT:SMCP), di proprietà del colosso cinese di Shandong Ruyi, non se la passa bene. Da due anni quotato sulla piazza azionaria di  Parigi, ora"/>
  </head>
  <body>
    <article>
      <h1>SMCP, il dato rosso che fa tremare i polsi</h1>
      <address><time datetime="2019-12-09T09:59:23+00:00">09 Dec 2019, 09:59</time> by <a rel="author">Nicola Santulli</a></address>
      <p><b> </b>SMCP (<a href="https://it.tradingview.com/symbols/EURONEXT-SMCP/">EURONEXT:SMCP</a>), di proprietà del colosso cinese di Shandong Ruyi, non se la passa bene. Da due anni quotato sulla piazza azionaria di  Parigi, ora è il periodo peggiore in tutti i sensi. Il titolo in Borsa ha avuto un tracollo e anche il livello di redditività prospettato non verrà raggiunto. I marchi Maje, Sandro, Claudie Pierlot e De Fursac stanno offrendo sul mercato delle vendite prestazioni negative. Inoltre la crisi di liquidità sopraggiunta del colosso cinese Shandong Ruyi ha inferto una mazzata al valore delle azioni finite a testa in giù.</p>
      <h3>Si cercano le cause</h3>
      <p>Le previsioni di Ebitda oscillano tra il 15,5% e il 16% lontane dal punto in più previsto.</p>
      <p>Ci troviamo nel primo caso di profit warning<i> </i>del gruppo SMCP.</p>
      <p>Una controtendenza rispetto ad altri marchi che gravitano nel business del lusso.</p>
      <p>A primo impatto la crisi del gruppo francese è figlia del marasma che si sta generando ad Hong Kong, ricordiamo che la società francese distribuisce in quel territorio dal 2011. Conta 28 punti vendita e per le note vicende di<a href="https://www.proiezionidiborsa.it/?s=Hong+Kong"> Hong Kong</a> ha dovuto chiudere spesso e volentieri i propri punti vendita   Sandro, Maje e Claudie Pierlot come azione di prevenzione.</p>
      <h3>Contraccolpi sull’azienda</h3>
      <p>Con una situazione del genere <b>ad Hong Kong</b> il colosso ha dovuto rivedere le strategie e non ha scartato l’ipotesi di restringere i punti vendita che con un clima di guerriglia sono in chiara perdita.</p>
      <p>
        <b>La vera delusione</b>
      </p>
      <p>Il brand <b>Claudie Pierlot </b>è stato il vero sconfitto del 2019. Non è riuscito a riscaldare con i propri abiti i cuori dei consumatori.</p>
      <p>Le vendite non hanno rispettato i pronostici preventivati. La linea più europeista di <b>Claudie Pierlot</b> non ha affascinato il continente asiatico rispetto agli altri marchi <b>Sandro e Maje</b>.</p>
      <p>Nonostante ciò non si demorde. Il marchio  <b>Claudie Pierlot </b>conta 246 punti vendita nel mondo e si spera in una controtendenza.</p>
      <h3>Cosa sta succedendo in Borsa</h3>
      <p>Ha chiuso la settimana a picco.  In una situazione così ci potrebbe essere una maggiore appetibilità verso il titolo da parte del mercato anche se l’investimento presenta un rischio di guadagno/perdita decisamente elevato.</p>
    </article>
  </body>
</html>