<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/vnochi_pid_zavalamy_odeskogo_koledzhu_vyyavyly_shche_dva_tila_332683.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="Вночі під завалами одеського коледжу виявили ще два тіла"/>
    <meta property="og:description" content="Як інформують у прес-службі ДСНС України, в Одесі тривають роботи з ліквідації пожежі в будівлі коледжу економіки та права."/>
  </head>
  <body>
    <article>
      <h1>Вночі під завалами одеського коледжу виявили ще два тіла</h1>
      <h2>Як інформують у прес-службі ДСНС України, в Одесі тривають роботи з ліквідації пожежі в будівлі коледжу економіки та права.</h2>
      <address>
        <time datetime="2019-12-09T09:20:00+00:00">09 Dec 2019, 09:20</time>
      </address>
      <p>Станом на 7 год. 9 грудня, продовжуються заходи щодо ліквідації надзвичайної ситуації, пов’язаної із пожежею в будівлі Одеського коледжу економіки, права та готельно-ресторанного бізнесу.</p>
      <related>
        <a href="https://galinfo.com.ua/news/pozhezha_v_odeskomu_koledzhi_ryatuvalnyky_shukayut_lyudey_ta_rozbyrayut_zavaly_332464.html"/>
      </related>
      <p>Всього внаслідок пожежі загинуло 12 осіб:</p>
      <p>4 грудня о 12.20 одна жінка померла в лікарні.</p>
      <related>
        <a href="https://galinfo.com.ua/news/pozhezha_v_odeskomu_koledzhi_zagynula_17richna_studentka_332397.html"/>
      </related>
      <p>5 грудня о 17.40 тіло 1 людини виявлено під час проведення пошукових робіт.</p>
      <related>
        <a href="https://galinfo.com.ua/news/na_mistsi_pozhezhi_v_odesi_znayshly_tilo_zhinky_332481.html"/>
      </related>
      <p>6 грудня о 15:30 під час розбирання завалів виявлено тіла ще 2 загиблих осіб.</p>
      <related>
        <a href="https://galinfo.com.ua/news/pid_zavalamy_odeskogo_koledzhu_vyyavyly_dva_tila_332549.html"/>
      </related>
      <p>7 грудня о 00.40 під час розбору завалів виявлено тіло 1 особи.</p>
      <related>
        <a href="https://galinfo.com.ua/news/kilkist_zhertv_pozhezhi_v_odeskomu_koledzhi_zrosla_do_5_332586.html"/>
      </related>
      <p>                  О 16:30 під час розбору завалів виявлено тіла ще 2 осіб.</p>
      <related>
        <a href="https://galinfo.com.ua/news/v_odesi_pid_ruinamy_koledzhu_pravoohorontsi_vyyavyly_shche_dvoie_zagyblyh_332621.html"/>
      </related>
      <p>                  О 18.35 в лікарні від отриманих травм помер рятувальник.</p>
      <related>
        <a href="https://galinfo.com.ua/news/zavtra_v_odesi_poproshchayutsya_z_zagyblym_pid_chas_pozhezhi_v_koledzhi_ryatuvalnykom_332660.html"/>
      </related>
      <p>8 грудня о 8.30 під час розбору завалів виявлено тіла 2 осіб.</p>
      <p>9 грудня о 00.35 під час розбору завалів виявлено тіло 1 особи.</p>
      <p>                  О 05.15 під час розбору завалів виявлено тіло 1 особи.</p>
      <p>Постраждало 30 осіб (в лікарнях залишається 9 осіб).</p>
      <p>Всього з початку розбирання завалу вивезено  1 тис. 344 м куб. будівельних конструкцій.</p>
      <p>Всього до робіт залучено 275 чол. та 41 од. техніки, з них від ДСНС  112 чол. та 10 од. техніки.</p>
      <p>Аварійно-рятувальні та інші невідкладні роботи продовжуються.</p>
      <p>На місці виникнення надзвичайної ситуації: здійснено розбір конструкції верхньої частини будівлі, експертною групою проведено заміри рівнів коливань будівлі та її стійкості, прибрано елементи конструкцій з аркового проходу та забезпечено прохід до внутрішнього двору, здійснено розчищення внутрішнього двору коледжу від припаркованого транспорту та будівельних конструкцій, встановлено автокран FAUN (з вилітом стріли 65 м), триває розбір конструкцій на цокольному поверсі. </p>
      <p>Довідково:</p>
      <p>Інформація про пожежу в будівлі коледжу економіки та права надійшла до Головного управління ДСНС України в Одеській області о 10 год. 12 хв., 4 грудня.</p>
      <p>Основні зусилля зосереджено на рятування людей з будівлі (за оперативною інформацією перебувало понад 400 осіб), захисті шляхів евакуації та гасінні пожежі.</p>
      <p>Одночасно проводилось рятування людей відрізаних вогнем та димом від виходів за допомогою пожежних драбин і автопідіймачів та евакуація по внутрішніх сходових клітинах.</p>
      <p>Підрозділами ДСНС врятовано та евакуйовано 40 осіб (12 чол. виведено по сходових клітинах, 10 чол. виведено ланками ГДЗС та 18 чол. за допомогою драбин і автопідіймачів).</p>
    </article>
  </body>
</html>