<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/altri/2019/12/09/atletica-premiati-zullo-e-pedditzi-serve-una-pista-a-maracalagoni-4-962649.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T09:44:27+00:00"/>
    <meta property="og:title" content="Atletica, premiati Zullo e Pedditzi: &quot;Serve una pista a Maracalagonis&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il riconoscimento</h6>
      <h1>Atletica, premiati Zullo e Pedditzi: "Serve una pista a Maracalagonis"</h1>
      <h2>La promessa della marcia e il suo allenatore alla festa al comune di Assemini</h2>
      <address><time datetime="2019-12-09T09:44:27+00:00">09 Dec 2019, 09:44</time> by <a rel="author" href="https://www.unionesarda.it/autore/antonio_serreli/323" target="_blank">Antonio Serreli</a></address>
      <p>L'allenatore della società di atletica "Il Sogno delle giovani promesse atletica Maracalagonis", Arturo Zullo, è stato premiato assieme a una atleta della sua società, Valentina Pedditzi, giovane promessa della marcia.</p>
      <p>Il premio le è stato consegnato per la migliore prestazione ottenuta a livello regionale proprio nella marcia.</p>
      <p>La premiazione è avvenuta in Municipio ad Assemini durante la festa dell'atletica sarda, che ha visto la partecipazione di grandi promesse e atleti affermati.</p>
      <p>"Per noi - dice Lucia Mascia, presidente della società di Maracalagonis - una grandissima soddisfazione. L'umile ma costruttivo impegno del nostro mister Arturo Zullo, sia come giudice sportivo che come tecnico della nostra società, sta dando grandi risultati. Arrivano così le prime soddisfazioni. La mia è una società che ha voglia di crescere: Il 'Sogno' continua con gli iscritti che crescono. Facciamo sociale e curiamo i primi campioncini".</p>
      <p>"Le difficoltà non mancano - continua Lucia Mascia. Non disponiamo neppure di una struttura per allenare. Un esempio: Valentina Pedditzi si allena nella pista di Sestu grazie all'ospitalità offerta da Nello Dessi che segue e accoglie Valentina. Mobilitata anche la famiglia che accompagna la nostra atleta in queste trasferte forzate da Maracalagonis. Il sogno è anche una pista. Ma a Maracalagonis"</p>
    </article>
  </body>
</html>