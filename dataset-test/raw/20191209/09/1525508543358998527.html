<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793006/%D8%AF%D8%A7%D9%88%D8%B1%D8%A7%D9%86-%D8%A8%D8%AE%D8%B4-%D9%85%D9%84%DB%8C-%D8%A8%DB%8C%D8%B3%D8%AA-%D9%88%D8%AF%D9%88%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D9%82%D8%B5%D9%87-%DA%AF%D9%88%DB%8C%DB%8C-%D9%85%D8%B9%D8%B1%D9%81%DB%8C-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T09:10:23+00:00"/>
    <meta property="og:title" content="داوران بخش ملی بیست‌ودومین جشنواره قصه‌گویی معرفی شدند"/>
    <meta property="og:description" content="داوران بخش ملی بیست‌ودومین جشنواره بین‌المللی قصه‌گویی کانون پرورش فکری کودکان و نوجوانان معرفی شدند."/>
  </head>
  <body>
    <article>
      <h1>داوران بخش ملی بیست‌ودومین جشنواره قصه‌گویی معرفی شدند</h1>
      <address><time datetime="2019-12-09T09:10:23+00:00">09 Dec 2019, 09:10</time> by <a rel="author" href="https://www.mehrnews.com/archive?jr=14" target="_blank">حمید نورشمسی</a></address>
      <p>به گزارش <a href="https://www.mehrnews.com/">خبرگزاری مهر</a>، «بهرام شاه‌محمدلو» رئیس انجمن قصه‌گویی کانون، «ایرج طهماسب» قصه‌گو، مجری و کارگردان، «حمیدرضا شاه‌آبادی» نویسنده ادبیات کودک و نوجوان، «رویا نونهالی» و «آزیتا حاجیان« بازیگر، به عنوان هیات داوران بخش ملی بیست‌ودومین جشنواره بین‌المللی قصه‌گویی کانون معرفی شدند.</p>
      <p>بخش ملی جشنواره بین‌المللی قصه‌گویی در سه گروه دختران و پسران ۱۲ تا ۱۸ سال، زنان و مردان و مادربزرگ‌ها و پدربزرگ‌ها برگزار می‌شود.</p>
      <p>بنا به اعلام دبیرخانه جشنواره تلاش شده تا تمامی هنرها و مهارت‌های قصه‌گویی مورد ارزیابی قرار گیرد. حضور قصه‌گو، نویسنده و بازیگر (مبتنی بر زبان بدن و فن بیان) در ترکیب هیات داوران بخش‌های مختلف این جشنواره مورد توجه بوده است.</p>
      <p>مرحله پایانی بیست‌ودومین جشنواره بین‌المللی قصه‌گویی از ۲۶ تا ۳۰ آذر سال ۱۳۹۸ در تهران، خیابان حجاب، مرکز آفرینش‌های فرهنگی هنری کانون پرورش فکری کودکان و نوجوانان برگزار خواهد شد.</p>
    </article>
  </body>
</html>