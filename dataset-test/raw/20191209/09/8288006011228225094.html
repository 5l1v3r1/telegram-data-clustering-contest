<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/176361/v-nitrianskej-galerii-trafacka-spristupnili-vystavu-priama-rec"/>
    <meta property="og:site_name" content="dobrenoviny.sk"/>
    <meta property="article:published_time" content="2019-12-09T09:00:18+00:00"/>
    <meta property="og:title" content="V nitrianskej galérii Trafačka sprístupnili výstavu Priama reč"/>
    <meta property="og:description" content="V nitrianskej galérii Trafačka v týchto dňoch sprístupnili výstavu Priama reč."/>
  </head>
  <body>
    <article>
      <h1>V nitrianskej galérii Trafačka sprístupnili výstavu Priama reč</h1>
      <h2>V nitrianskej galérii Trafačka v týchto dňoch sprístupnili výstavu Priama reč.</h2>
      <address><time datetime="2019-12-09T09:00:18+00:00">09 Dec 2019, 09:00</time> by <a rel="author">TASR</a></address>
      <p>Nitra 9. decembra (TASR) – V nitrianskej galérii Trafačka v týchto dňoch sprístupnili výstavu Priama reč. <b>Svoje diela na nej prezentujú výtvarníci Soňa Mrázová, Júlia Živčic, Róbert Miček a Klaudia Kysler Demanková.</b></p>
      <p>Ako uviedla kurátorka Alžbeta Žiarovská, umelci dali svojej výstave názov Priama reč, pretože sa pomocou svojich diel snažia viesť dialóg s divákom. <i>„Soňa Mrázová sa venuje reči tela. Vybrala si na maľbu niekoľko afrických kmeňov, ktoré svojimi namaľovanými telami priamo hovoria, či sú šťastní alebo nahnevaní,"</i> vysvetlil Žiarovská.</p>
      <p><b>Júlia Živčić sa na výstave prezentuje akvarelovými ilustráciami ku knihe Murko, Lili a Líza. Róbert Miček vystavuje olejomaľby, v ktorých zobrazuje tučniakov cisárskych.</b> <i>„Vníma pri nich paralely s človekom a cez tieto obrazy sa snaží hovoriť s divákom. Výtvarníčka Klaudia Kysler Demanková komunikuje s návštevníkmi výstavy pomocou asambláží inšpirovaných textilným dizajnom,"</i> doplnila Žiarovská.</p>
      <p>Ako dodala, výstava priama reč potrvá v galérii Trafačka do 9. januára.</p>
    </article>
  </body>
</html>