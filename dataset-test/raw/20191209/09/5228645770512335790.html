<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/12/09/basti_juli_lattam_hogy_nagyon_izgul_en_is_izgultam_de_probaltam_oldani_a_hangulatot/"/>
    <meta property="og:site_name" content="VELVET"/>
    <meta property="article:published_time" content="2019-12-09T09:19:00+00:00"/>
    <meta property="og:title" content="Básti Juli: „Láttam, hogy nagyon izgul, én is izgultam, de próbáltam oldani a hangulatot&quot;"/>
    <meta property="og:description" content="A színésznő bízik a saját ízlésében, ami szerinte neki tetszik, a nézőknek is fog."/>
  </head>
  <body>
    <article>
      <h1>Básti Juli: „Láttam, hogy nagyon izgul, én is izgultam, de próbáltam oldani a hangulatot"</h1>
      <address><time datetime="2019-12-09T09:19:00+00:00">09 Dec 2019, 09:19</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>
        <b>Annyira tetszett nekünk a c. film, hogy <a href="https://velvet.hu/gumicukor/2019/11/27/tenki_reka/">Tenki Rékáék</a> után Básti Julival is beszélgettünk a filmről. Interjú.</b>
      </p>
      <p>
        <b>Látta már a filmet?</b>
      </p>
      <p>Igen. Nagyon szép és jól sikerült film, tetszik, ahogy Réka és <a href="https://velvet.hu/gumicukor/2019/12/03/meszaros_bela-_interju/">Béla</a> játszik. Ez nem elsődleges szempont, de nagyon jó hangulatban forgattuk. Dénes (Orosz Dénes, rendező) hívott először, hogy szeretné, ha elmennék castingra, ahol összeeresztene, összefotózna a többi szereplővel. Addig még nem találkoztunk személyesen, láttam, hogy nagyon izgul, én is izgultam, de próbáltam oldani a hangulatot. A forgatáson már senki nem feszengett. </p>
      <p>
        <b>Ennyire egymásra hangolódtak a színészek? </b>
      </p>
      <p>Fontos, hogy nagyon jó legyen a forgatókönyv, ez az alapja mindennek. Én mindig elolvasom a teljes forgatókönyvet, mielőtt rábólintanék egy felkérésre, nekem nem elég csak egy rövid dialógust látni, még akkor sem, ha csak kisebb szerepet játszom.</p>
      <p>
        <b>A filmben a főszereplő M</b>
        <b>é</b>
        <b>szá</b>
        <b>ros B</b>
        <b>é</b>
        <b>la szívbeteg </b>
        <b>é</b>
        <b>desanyját játssza. Mennyire </b>
        <b>é</b>
        <b>rezte k</b>
        <b>ö</b>
        <b>zel magához a szerep</b>
        <b>é</b>
        <b>t?</b>
      </p>
      <p>Hál isten nem vagyok szívbeteg, de az igazi csemege egy színész számára, amikor ekkora ívet járhat be a egy filmben. Egy a halálára készülő ember meggyógyul, lelkileg is rendbe jön, ami a külsején is meglátszik. Teljesen kicserélődik a film végére, ami színészileg nagyon jó feladat, ennél jobb nem is kell.</p>
      <p><b>Ön szerint mi a film üzenete, amit a nézők </b> <b>magukkal vihetnek a megnézése </b> <b>után?</b></p>
      <p>Nem nagyon szeretem ezeket az üzeneteket. Történeteket mesélünk nem üzeneteket gyártunk. Tudja, úgy van, hogy mindenkinek, aki beül a moziba, más jut eszébe a filmről, mert a saját életéhez viszonyítja. Azokat a morzsákat szedi ki belőle, amit éppen aktuálisnak érez, ami rezonál az életére. Ezek a részek aztán továbblökik, gondolkodásra késztetik. Az én dolgom nem az, hogy üzenjek a filmmel, hanem, hogy játsszak benne.</p>
      <p><b>Mire emlékszik</b> <b> vissza legjobban a forgatásról? </b></p>
      <p>Amikor koporsóba kellett feküdnöm, az nagyon rossz érzés volt, a motoros jelenetet viszont nagyon élveztem. Dublőr ült a motoron, amikor már elindult, de a jelenet elején, amikor még a filmbéli fiammal beszélek, természetesen én ülök rajta.</p>
      <p>
        <b>Szokott gondolkodni azon a premierek előtt, hogy mennyire fog tetszeni a filmje a nézőknek?</b>
      </p>
      <p>Amikor elvállalok egy szerepet, azért teszem, mert úgy gondolom, másnak is tetszeni fog. Bízok az ízlésemben, és gondolom, ha nekem tetszik, a nézőknek is fog. Nekem azzal kell foglalkoznom, hogy a szerepemet hogyan tudom a legmélyebben, legpontosabban eljátszani.</p>
      <p><b>Kritikusak </b><b>ö</b> <b>n szerint a magyar n</b><b>é</b><b>zők?</b></p>
      <p>Igen, és ezért is jó, hogy egyre több magyar filmet néznek meg, mert ez azt jelenti, hogy a mai magyar fiatalok izgalmas és jó filmeket készítenek. Nézettség szempontjából a magyar filmek talán felzárkóznak lassan a külföldiekhez.</p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/11/27/tenki_reka/"/>
        <a href="https://velvet.hu/gumicukor/2019/12/03/meszaros_bela-_interju/"/>
      </related>
    </article>
  </body>
</html>