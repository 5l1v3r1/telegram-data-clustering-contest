<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://devilpage.pl/index/news/komentarze/62523/fred-transfer-do-united-byl-slusznym-wyborem/"/>
    <meta property="og:site_name" content="DevilPage.pl"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Fred: Transfer do United był słusznym wyborem"/>
    <meta property="og:description" content="Fred jest zachwycony derbową wygraną Manchesteru United z Manchesterem City (2:1). Brazylijczyk na Etihad Stadium rozegrał swoje najlepsze spotkanie w barwach Czerwonych Diabłów."/>
  </head>
  <body>
    <article>
      <h1>Fred: Transfer do United był słusznym wyborem</h1>
      <address><time datetime="2019-12-09T09:50:00+00:00">09 Dec 2019, 09:50</time> by <a rel="author" href="https://devilpage.pl/index/profile/pokaz/2/matheo/" target="_blank">matheo</a></address>
      <p>
        <b>Fred jest zachwycony derbową wygraną Manchesteru United z Manchesterem City (2:1). Brazylijczyk na Etihad Stadium rozegrał swoje najlepsze spotkanie w barwach Czerwonych Diabłów.</b>
      </p>
      <p>– Dobry mecz, dobre zwycięstwo – mówi Fred w rozmowie z <i>The National</i>.<br/><br/>– Jestem bardzo zadowolony z naszego występu. To już mała seria spotkań, w których gram dobrze. Bardzo się z tego cieszę. Musimy nadal tak grać.<br/><br/>Fred przyznaje, że jednym z kluczowych elementów derbowego starcia były szybkie ataki Manchesteru United.<br/><br/>– To najszybsza ofensywa, z którą grałem. To niesamowite. Zagrywamy piłkę do Rashforda, Martiala lub Jamesa, a oni mogą strzelić gola – stwierdza Brazylijczyk.<br/><br/>– Są jeszcze szybsi, kiedy kontratakują. Chodzi o to, aby szybko przekazać im piłkę. Taki jest mój cel. W pierwszej połowie nam się to udawało i dlatego wygraliśmy.<br/><br/>Fred trafił na Old Trafford latem 2018 roku. Brazylijczyk był także łączony z transferem do Manchesteru City. Pytany, czy dokonał dobrego wyboru, odpowiada krótko: – Wybrałem United. Podjąłem słuszną decyzję.</p>
    </article>
  </body>
</html>