<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/oaed-xekina-i-katavoli-toy-doroy-christoygennon/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T09:36:10+00:00"/>
    <meta property="og:title" content="ΟΑΕΔ: Ξεκινά η καταβολή του Δώρου Χριστουγέννων"/>
    <meta property="og:description" content="Νωρίτερα από κάθε άλλη χρονιά θα καταβληθεί το Δώρο Χριστουγέννων έτους 2019 από τον Οργανισμό Απασχόλησης Εργατικού Δυναμικού (ΟΑΕΔ)."/>
  </head>
  <body>
    <article>
      <h1>ΟΑΕΔ: Ξεκινά η καταβολή του Δώρου Χριστουγέννων</h1>
      <address>
        <time datetime="2019-12-09T09:36:10+00:00">09 Dec 2019, 09:36</time>
      </address>
      <p><b>Νωρίτερα</b> από κάθε άλλη χρονιά θα καταβληθεί το <a href="https://neaselida.gr/tag/doro-christoygennon/">Δώρο Χριστουγέννων</a> έτους 2019 από τον Οργανισμό Απασχόλησης Εργατικού Δυναμικού <a href="https://neaselida.gr/tag/oaed/">(ΟΑΕΔ).</a></p>
      <p><b>Από σήμερα</b>, Δευτέρα 9 Δεκεμβρίου, θα αρχίσει να καταβάλλεται το Δώρο Χριστουγέννων 2019 στους επιδοτούμενους <a href="https://neaselida.gr/tag/anergi/">ανέργους</a> και στις δικαιούχους της ειδικής παροχής προστασίας μητρότητας.</p>
      <p><b>Επίσης, από σήμερα</b> θα ξεκινήσουν να προπληρώνονται τα επιδόματα ανεργίας, τα επιδόματα μακροχρονίως ανέργων, καθώς και τα βοηθήματα ανεργίας των αυτοτελώς και ανεξαρτήτως απασχολουμένων. Οι πληρωμές θα ολοκληρωθούν έως και τις 6 Ιανουαρίου 2020.</p>
      <p><b>Οι πιστώσεις</b> των επιδομάτων θα γίνουν στους τραπεζικούς λογαριασμούς των δικαιούχων. Ο έλεγχος για την αυτοπρόσωπη παρουσία των τακτικά επιδοτούμενων ανέργων, των δικαιούχων του βοηθήματος των αυτοτελώς και ανεξαρτήτως απασχολουμένων, καθώς και των μακροχρονίως ανέργων (μέσα στα χρονικά διαστήματα που τους έχουν οριστεί) εξακολουθεί να ισχύει.</p>
      <related>
        <a href="https://neaselida.gr/oikonomia/opekepe-nea-pliromi-pros-toys-dikaioychoys/"/>
      </related>
    </article>
  </body>
</html>