<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sozlesmeli-personel/keyfi-isten-cikarmalara-ayni-siddetle-karsilik-verecegiz-h544513.html"/>
    <meta property="og:site_name" content="KamuAjans"/>
    <meta property="article:published_time" content="2019-12-09T09:01:36+00:00"/>
    <meta property="og:title" content="Keyfi İşten Çıkarmalara Aynı Şiddetle Karşılık Vereceğiz"/>
    <meta property="og:description" content="Türkiye Kamu-Sen ve Türk Sağlık-Sen Genel Başkanı Önder Kahveci, bazı belediyelerde sözleşmeli personellerin iş akitlerinin feshedilmesine yönelik çıkan haberlere karşılık sert açıklamalarda bulundu."/>
  </head>
  <body>
    <article>
      <h1>Keyfi İşten Çıkarmalara Aynı Şiddetle Karşılık Vereceğiz</h1>
      <address><time datetime="2019-12-09T09:01:36+00:00">09 Dec 2019, 09:01</time> by <a rel="author">KamuAjans</a></address>
      <p>
        <b>Türkiye Kamu-Sen ve Türk Sağlık-Sen Genel Başkanı Önder Kahveci, bazı belediyelerde sözleşmeli personellerin iş akitlerinin feshedilmesine yönelik çıkan haberlere karşılık sert açıklamalarda bulundu.</b>
      </p>
      <p>Bazı Belediyelerde <a href="http://www.kamuajans.com/haberleri/s%C3%B6zle%C5%9Fmeli">sözleşmeli</a> <a href="http://www.kamuajans.com/haberleri/personel">personel</a>e iş akitlerinin feshedileceği yönünde bildirimler gitmektedir. Herhangi bir mesnete dayanmayan bu tür uygulamaları ve baskıyı Türkiye Kamu-Sen olarak kabul etmemiz mümkün değildir.<br/><br/>Yıllardan beri sözleşmeli personelin kadroya geçirilmesi talebimizin ne denli yerinde olduğu bu gelişmelerle bir kere daha ortaya çıkmaktadır. Kamu çalışanının kaderi bir tek yöneticinin iki dudağı arasına terk edilemez.<br/><br/>Böyle bir duruma sessiz kalmayacağımız, özellikle konfederasyonumuza bağlı Türk Yerel Hizmet-Sen üyelerine yönelik gelişen keyfi işten çıkarmalara en şiddetli şekilde karşılık vereceğimiz bilinmelidir.<br/><br/>Siyasi kararların altına imza atan belediye yöneticileri sosyal sorumluluk bilinci içinde sağduyulu davranmalı ve hukuk dışı tavırlarından bir an önce vazgeçmelidir.<br/><br/>Hükümetimiz, sözleşmeli personelimizin bu tür hesaplaşmaların kurbanı olmaması için bir an önce güvencesiz sözleşmeli personelin tamamını kadroya geçirecek düzenlemelerin yolunu açmalıdır.</p>
    </article>
  </body>
</html>