<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553082.html/%d8%ab%d8%a8%d8%aa-%d9%86%d8%a7%d9%85----%d9%86%d9%81%d8%b1-%d8%af%d8%b1-%db%8c%d8%a7%d8%b2%d8%af%d9%87%d9%85%db%8c%d9%86-%d8%af%d9%88%d8%b1%d9%87-%d8%a7%d9%86%d8%aa%d8%ae%d8%a7%d8%a8%d8%a7%d8%aa-%d9%85%d8%ac%d9%84%d8%b3-%d8%b4%d9%88%d8%b1%d8%a7%db%8c-%d8%a7%d8%b3%d9%84%d8%a7%d9%85%db%8c-%d8%af%d8%b1-%d8%a7%db%8c%d9%84%d8%a7%d9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="ثبت‌نام ۸۷ نفر در یازدهمین دوره انتخابات مجلس شورای اسلامی در ایلام"/>
    <meta property="og:description" content="رئیس ستاد انتخابات استان ایلام گفت: ۸۷ نفر در پایان روز هفتم با مراجعه و نام‌نویسی در دو حوزه انتخابیه ایلام و دهلران داوطلب انتخابات مجلس شورای اسلامی در این استان شدند."/>
  </head>
  <body>
    <article>
      <h1>ثبت‌نام ۸۷ نفر در یازدهمین دوره انتخابات مجلس شورای اسلامی در ایلام</h1>
      <h2>رئیس ستاد انتخابات استان ایلام اعلام کرد؛</h2>
      <address>
        <time datetime="2019-12-09T09:35:00+00:00">09 Dec 2019, 09:35</time>
      </address>
      <p>رئیس ستاد انتخابات استان ایلام گفت: ۸۷ نفر در پایان روز هفتم با مراجعه و نام‌نویسی در دو حوزه انتخابیه ایلام و دهلران داوطلب انتخابات مجلس شورای اسلامی در این استان شدند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/news/40111">ایلام بیدار</a>، "محمد نوذری"، رئیس ستاد انتخابات استان ایلام با اعلام این خبر اظهار کرد: از این تعداد 35 نفر در حوزه انتخابیه دهلران شامل شهرستان‌های آبدانان، دره شهر، دهلران و بدره با مراجعه به فرمانداری دهلران به‌عنوان مرکز حوزه انتخابیه نام‌نویسی کرده‌اند.</p>
      <p>وی تصریح کرد: همچنین 52 نفر نیز در حوزه انتخابیه ایلام شامل شهرستان‌های ایلام، ایوان، سیروان، چرداول، مهران و ملکشاهی با مراجعه به فرمانداری شهرستان ایلام به‌عنوان مرکز این حوزه انتخابیه نام‌نویسی کرده‌اند.</p>
      <p>رئیس ستاد انتخابات استان ایلام با اشاره به تشکیل تمام هیئت‌های اجرایی انتخابات در استان، یادآور شد: بر اساس تقویم یازدهمین دوره انتخابات مجلس شورای اسلامی، کار بررسی صلاحیت داوطلبان در هیئت‌های اجرایی از 17 تا 26 آذرماه انجام می‌شود و در 27 آذرماه سال جاری مراتب رد صلاحیت به داوطلبان توسط فرمانداری مرکز حوزه انتخابیه اعلام منی شود.</p>
      <p>نوذری با اشاره به اینکه همکاری و تعامل بسیار خوب و سازنده‌ای بین هیئت‌های اجرایی و نظارت در استان ایلام وجود دارد، گفت: از 28 آذر تا 1 دی‌ماه افراد رد صلاحیت شده می‌توانند شکایت خود را به هیئت نظارت استان تحویل دهند و از 2 تا 21 دی‌ماه نیز رسیدگی به شکایات داوطلبان رد صلاحیت شده توسط هیئت نظارت استان و اظهارنظر در خصوص صلاحیت کلیه داوطلبان پس از کسب نظر هیئت مرکزی نظارت و اعلام آن به فرماندار مربوطه انجام خواهد شد.</p>
      <p>رئیس ستاد انتخابات استان ایلام بابیان اینکه تمام شرایط لازم برای برگزاری انتخاباتی باشکوه و با حضور حداکثری مردم در یازدهمین دوره انتخابات مجلس شورای اسلامی در استان ایلام فراهم است، خاطرنشان کرد: هدف نهایی ما برگزاری انتخاباتی باشکوه با حضور حداکثری و بانشاط اقشار مختلف مردم در پای صندوق‌های رأی است.</p>
      <p> </p>
      <p>انتهای پیام/</p>
    </article>
  </body>
</html>