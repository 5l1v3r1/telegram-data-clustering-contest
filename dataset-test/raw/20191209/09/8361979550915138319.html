<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/bayden-zaboronit-chlenam-svoyeji-sim-ji-zaymatisya-biznesom-za-kordonom-u-razi-peremogi-ostanni-novini-50058176.html"/>
    <meta property="og:site_name" content="НВ"/>
    <meta property="article:published_time" content="2019-12-09T09:25:00+00:00"/>
    <meta property="og:title" content="«У разі перемоги». Байден заборонить членам своєї сім'ї займатися бізнесом за межами США"/>
    <meta property="og:description" content="Колишній віце-президент США Джо Байден заявив, що члени його родини не будуть займатися будь-яким бізнесом за межами США, якщо він виграє президентські вибори в 2020 році."/>
  </head>
  <body>
    <article>
      <h1>«У разі перемоги». Байден заборонить членам своєї сім'ї займатися бізнесом за межами США</h1>
      <h2>Колишній віце-президент США Джо Байден заявив, що члени його родини не будуть займатися будь-яким бізнесом за межами США, якщо він виграє президентські вибори в 2020 році.</h2>
      <address>
        <time datetime="2019-12-09T09:25:00+00:00">09 Dec 2019, 09:25</time>
      </address>
      <p>Про це Байден заявив в інтерв'ю Axios on HBO.</p>
      <p>За словами політика, ніхто з членів його сім'ї в разі перемоги на виборах не буде займатися бізнесом в іншій державі.</p>
      <p>Байден знову став на захист свого сина, запевнивши, що Хантер, працюючи в Україні, не вчинив жодних правопорушень.</p>
      <p>«Я повністю довіряю своєму синові. Ви знаєте, що немає жодного доказу, жодного маленького, крихітного доказу, що щось було зроблено неправильно. Ви знаєте це», — заявив Байден.</p>
      <p>Читайте також:<br/><a href="https://nv.ua/ukr/world/countries/bayden-posvarivsya-z-viborcem-cherez-yogo-pitannya-pro-ukrajinu-ostanni-novini-50057772.html">&amp;nbspПерейшли на особистості. Байден посварився з виборцем через питання про Україну, назвавши його «проклятим і товстим брехуном»</a></p>
      <p>Демократ додав, що якщо журналісти хочуть поговорити про справжній конфлікт інтересів, то в такому разі потрібно поговорити «про сім'ю Трампа».</p>
      <p>
        <i>Справа Burisma. Син колишнього віцепрезидента Байдена Гантер у 2014 -2019 роках входив до ради директорів української газовидобувної компанії Burisma.</i>
      </p>
      <p>
        <i>Цю компанію пов’язують з ексміністром уряду Азарова Миколи Злочевського. Команда Дональда Трампа намагається довести, що Байден-старший просував бізнес-інтереси сина в Україні користуючись посадою віцепрезидента США.</i>
      </p>
      <p>
        <i>Джо Байден розглядається як найбільш ймовірний суперник Трампа на виборах у листопаді 2020 року. Колишній глава ГПУ Юрій Луценко заявляв, що Байден-молодший не є фігурантом розслідувань правоохоронних органів України.</i>
      </p>
      <p>Через можливий тиск на президента України Володимира Зеленського з метою отримати компромат на Джо Байдена <a href="https://nv.ua/ukr/specials/impichment-trampa-poslednie-novosti.html">Конгрес розпочав процедуру імпічменту проти президента Дональда Трампа.</a></p>
    </article>
  </body>
</html>