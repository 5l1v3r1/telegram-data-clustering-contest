<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339650.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T09:46:00+00:00"/>
    <meta property="og:title" content="ראש הכולל: &quot;ההשתדלות - נוכחות בסדרים&quot; - כיכר השבת"/>
    <meta property="og:description" content="לאחר שנפסלו בביקורת הראשונה ולקראת הביקורת החוזרת, כתב הגרב&quot;ד דיסקין מכתב מיוחד לאברכי כולל &quot;נחלת משה&quot; בו הוא מבקש מהם, בעקבות המצב, השתדלות אחת (אקטואליה) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>ראש הכולל: "ההשתדלות - נוכחות בסדרים" - כיכר השבת</h1>
      <address>
        <time datetime="2019-12-09T09:46:00+00:00">09 Dec 2019, 09:46</time>
      </address>
      <p>עשרות ישיבות וכוללים נפסלו בביקורת שנערכה בשבוע שעבר על ידי הפקחים מטעם משרד החינוך, כך מעריכים ב'איגוד הישיבות' וכפי שדווח בהרחבה ב"כיכר השבת", בימים הקרובים המוסדות שנפסלו יעברו ביקורת נוספת ומכרעת. </p>
      <p>אחד הכוללים החשובים בבני ברק, כולל "נחלת משה", בו לומדים מאות אברכים תלמידי חכמים - אשר חלקם לומדים במקום זה למעלה משלושים שנה, נפסל בביקורת בשבוע שעבר, מאחר וישנם עשרות אברכים הלומדים באישור מיוחד בביתם או בבית מדרש סמוך. </p>
      <p>כעת, לקראת הביקורת החוזרת יש חשש בכולל 'נחלת משה', שבראשות הגאון רבי ברוך דב דיסקין, כי התמיכה הממשלתית - שהיא העוגן המרכזי במלגה שמקבלים האברכים לאחר הקיצוצים האחרונים - תיפסק.</p>
      <p>למרות שהכולל ידוע כמקום שאין צורך להתריע בו על 'שמירת סדרים', לראשונה בתולדות הכולל נאלץ הבוקר (שני) ראש הכולל הגרב"ד דיסקין לפרסם מודעה בכתב ידו, בקריאה מיוחדת לאברכים.</p>
      <p>במודעה, שנתלתה בלוח המודעות הרשמי בכולל, נכתב: "לאברכי הכולל יח', אין צורך להאריך לפני אברכי הכולל בחשיבות המקום תורה הגדול כאן, אשר יושבים באכסניה אחת תלמידי חכמים מופלגים, אברכים בני עליה עם בעלי-בתים החפצים לעמול בתורה, והכל באווירה מיוחדת עם קנייני התורה.</p>
      <figure>
        <img src="https://s1.kikar.co.il/data/auto/addonsmgr/hi/ieoguyau.jpeg"/>
      </figure>
      <p>"ועתה, כאשר ישנם קשיים בהחזקת המקום, ודאי שכל אחד צריך לעשות ההשתדלות מצידו למען קיומו ושגשוגו של המקום".</p>
      <p>הגרב"ד מדגיש בפני האברכים כי "ההשתדלות עתה היא שכל אחד יהיה נוכח בסדרים בבית-המדרש, ויפעל גם אצל חבריו בזה. וכל המשתדל בזה, רב חלקו בהחזקת התורה, וזכות התורה תעמוד לו ולמשפחתו. בברכה ברוך דב דיסקין".</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339727.html">'אם זה היה דרעי היו שוחטים אותו'; התמונה של גפני ואיווט</a>
        </li>
        <li>
          <a href="https://www.kikar.co.il/339721.html">פגיעת אוטובוס: חרדית נפצעה בתאונה בי-ם</a>
        </li>
        <li>
          <a href="https://www.kikar.co.il/339718.html">הצהרת תובע: בן 65 תקף בנות סמינר בב"ב</a>
        </li>
        <li>
          <a href="https://www.kikar.co.il/339581.html">ISA GROUP מרחיבה פעילות ברמב"ש - מאות דירות חדשות (פרסומי)</a>
        </li>
      </ul>
    </article>
  </body>
</html>