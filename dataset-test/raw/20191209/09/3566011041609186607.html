<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553386.html/-%d9%be%d8%af%d8%b1-%d9%85%d8%b9%d8%b8%d9%85-%d8%b4%d9%87%db%8c%d8%af%d8%a7%d9%86---%d9%86%d9%81%db%8c%d8%b3%db%8c---%d8%a2%d8%b3%d9%85%d8%a7%d9%86%db%8c-%d8%b4%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:54:00+00:00"/>
    <meta property="og:title" content="​پدر معظم شهیدان « نفیسی » آسمانی شد"/>
    <meta property="og:description" content="حاج « علیقلی نفیسی» پدر معظم سردار شهید «حسین نفیسی» و شهید گرانقدر «ابراهیم خلیل نفیسی» به فرزندان شهید خود پیوست."/>
  </head>
  <body>
    <article>
      <h1>​پدر معظم شهیدان « نفیسی » آسمانی شد</h1>
      <address>
        <time datetime="2019-12-09T09:54:00+00:00">09 Dec 2019, 09:54</time>
      </address>
      <p>حاج « علیقلی نفیسی» پدر معظم سردار شهید «حسین نفیسی» و شهید گرانقدر «ابراهیم خلیل نفیسی» به فرزندان شهید خود پیوست.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از  <a href="http://sabalanema.ir/">سبلان‌ما</a>،  پیکر این پدر صبور و ایثارگر ساعت 13 امروز با خانواده هایمعظم شهدا و ایثارگران ،مسئولان اداری و نظامی و اقشار مختلف مردم تشییع و در گلزار  شهدای « غریبان » اردبیل در جوار فرزندان شهیدش به خاک سپرده می شود .</p>
      <p>مجلس شب دفن شامگاه امروز و مجلس ترحیم ساعت 14سه شنبه 19 آذر 98 در مسجد محله « معجز» برگزار می شود.</p>
      <p>گفتنی است سردار شهید حسین نفیسی متولد اول آبان 1341 در تاریخ چهارم فروردین 1367 در منطقه عملیاتی حلبچه و بسیجی شهید ابراهیم خلیل نفیسی متولد 12 اردیبهشت 1349 در پنجم اسفند 1365 عملیات افتخار آفرین و پیروز کربلای 5 در منطقه عملیاتی شلمچه به فیض عظیم شهادت نائل شده اند.</p>
      <p>
        <b>خدمت به اسلام و انقلاب و امام عزیز را فراموش نکنید</b>
      </p>
      <p>فرازی از وصیت نامه سردار شهید حسین نفیسی : « مرا کسی به جبهه نیاورد بلکه لطف خدای متعال بود که شامل حال من شد این سعادت را پیدا کردم که در صف رزمندگان باشم. شهادت یک مرگ نیست بلکه زندگی تازه ایست و از این دنیای تاریک بیرون رفتن و به دنیای روشن و نورانی که قرآن نوید داده یعنی ملکوت اعلی رفتن است.<br/><br/>خدمت به اسلام و انقلاب و امام عزیز را فراموش نکنید. به سخنان امام گوش فرا دهید و تا جایی که می توانید به آن جامه عمل بپوشانید. تقوا سلاح محکمی در مقابل هواهای نفسانی و وسوسه های شیطانی است.</p>
      <p>تا آخرین نفس فریاد بزنید مرگ بر آمریکا و استکبار جهانی و خدمت به اسلام را فراموش نکنید. ای مردمی که از جان و مال خود دست کشیدید در نظام جمهوری اسلامی فریاد بر آورید که نه سازش نه تسلیم نبرد با آمریکا. ای امت اسلامی مسئله اصلی خود را جنگ با کفار قرار دهید که همانا جهاد اکبر است. من راهی را ادامه دادم که رضای حق در آن بود.»</p>
      <p>انتهای پیام/آ</p>
    </article>
  </body>
</html>