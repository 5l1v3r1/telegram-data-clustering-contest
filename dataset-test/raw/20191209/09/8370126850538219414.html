<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/139882/ingiliz-ajani-le-mesurierin-olumunde-cenin-pozisyonu-ve-bot-gizemi"/>
    <meta property="og:site_name" content="Gerçek Gündem"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="İngiliz ajanı Le Mesurier'in ölümünde 'cenin pozisyonu' ve bot gizemi"/>
    <meta property="og:description" content="Eski İngiliz askeri istihbarat subayı  James Gustaf Edward Le Mesurier’in ölümüyle ilgili gizem aydınlatılamadı."/>
  </head>
  <body>
    <article>
      <h1>İngiliz ajanı Le Mesurier'in ölümünde 'cenin pozisyonu' ve bot gizemi</h1>
      <h2>Eski İngiliz askeri istihbarat subayı  James Gustaf Edward Le Mesurier’in ölümüyle ilgili gizem aydınlatılamadı.</h2>
      <address>
        <time datetime="2019-12-09T09:35:00+00:00">09 Dec 2019, 09:35</time>
      </address>
      <p> Hürriyet gazetesinde 15 Kasım tarihli haberde subayın ayağında botlarının olduğu iddia edilirken, Sabah gazetesinin bugünkü haberinde cenin pozisyonunda ölü bulunan subayın ayaklarının çıplak olduğu dile getirildi. Eşinin uyku hapını aldığını söylediği saatlerde subay tekelden sigara alırken görüntülendi.</p>
      <p>Sabah gazetesi bugünkü haberinde subayın bir tekel bayisinde sigara aldığı son görüntülerine ulaştığını duyurdu. Le Mesurier, öldüğü andan 6 saat kadar önce evine çok yakın mesafedeki tekel bayisinden eşi ve kendisine ikişer paket sigara alırken görülüyor. Le Mesurier ölü bulunduğu kıyafetle, tekel bayisindeki son görüntülerdeki kıyafetleri aynı.</p>
      <figure>
        <img src="https://www.gercekgundem.com/images/posts/201912/154892_700x397.jpeg"/>
      </figure>
      <p>İngiliz subay, tekel bayisine kolları katlanmış beyaz bir gömlek, krem rengi pantolon, kahverengi bir kemer ve yine krem rengi bir ayakkabı ile giriyor. Kolunda tahmini değeri 80 bin dolar olan Rolex marka bir saat var. Le Mesurier'in tekel bayisine giriş saati 22.45, çıkış saati ise 22.46. İkişer paket sigara alırken 100 TL veriyor ve para üzerini alıp çıkıyor.</p>
      <h3>Uyku ilacı tartışması</h3>
      <p>Hürriyet’in 15 Kasım tarihli haberinde Winberg’in "Eşim James Gustaf Edward Le Mesurier 10 yıldan fazladır depresyon ve yaygın anksiyete bozukluğunu tedavi kullanılan 'Cipralex' ve 'Xanax' ilaçlarını kullanıyordu. Saat 02.30 sıralarında yatağa gelerek bir uyku ilacı aldı. Ben de uyuyamadığım uyumak için bir süre bekledim. Saat 04.30 sıralarında ben yatmaya geldiğim zaman eşim uyanarak bana uyku ilacı verdi ve birlikte yattık. Polisler geldiğinde zor uyandım ve eşimin cansız bedenini gördüm” ifadesini yer verilirken; Sabah gazetesi Emma Hedvig Christina Winberg’in polise verdiği ifadede eşinin eve geldikten sonra uyku ilacı alıp uyuduğunu söylediğini iddia etti.</p>
      <h3>Cenin pozisyonunda bulundu</h3>
      <p>Sabah gazetesinden Nazif Karaman ve Abdurrahman Şimşek’in haberine göre, James Mesurier'in ölümünden sonraki görüntülerde ise Ali Paşa Medresesi Sokağı'ndaki tarihi hamamın duvarının dibinde cenin pozisyonuna yakın biçimde yattığı görülüyor. Kafa kısmından yere epey kan sızmış, gömleği göbeğinin üst kısımlarına dek açılmış, ayakları çıplak halde olan İngiliz ajanın, olay yerinde tüm kıyafetlerinin çıkarıldığı, bedeninin sırt üstü döndürüldüğü ifade ediliyor.  </p>
      <p>Mesurier'in ölümünden sonra evdeki dolapta bulunan yüklü miktardaki nakit parayı eşi Winberg'in çantasına koyduğu öne sürüldü.</p>
    </article>
  </body>
</html>