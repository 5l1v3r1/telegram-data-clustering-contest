<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/traian-basescu-scandal-dintre-gigi-becali-mapn-fcsb-continuatoarea-echipa-cupa-campionilor-europeni_500851.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T09:12:41+00:00"/>
    <meta property="og:title" content="Traian Băsescu, despre scandalul dintre Gigi Becali și MApN. &quot;FCSB e continuatoarea echipei care a câştigat Cupa Campionilor Europeni&quot;"/>
    <meta property="og:description" content="Traian Băsescu a vorbit la Look Sport despre celebrul scandal dintre Gigi Becali și reprezentanții Clubului Sportiv al Armatei pentru marca Steaua, dar a abordat şi alte probleme din fotbalul rom&amp;acirc;nesc."/>
  </head>
  <body>
    <article>
      <h1>Traian Băsescu, despre scandalul dintre Gigi Becali și MApN. "FCSB e continuatoarea echipei care a câştigat Cupa Campionilor Europeni"</h1>
      <address>
        <time datetime="2019-12-09T09:12:41+00:00">09 Dec 2019, 09:12</time>
      </address>
      <p>Traian Băsescu a vorbit la Look Sport despre celebrul scandal dintre Gigi Becali și reprezentanții Clubului Sportiv al Armatei pentru marca Steaua, dar a abordat şi alte probleme din fotbalul românesc.</p>
      <p>Traian Băsescu crede că FCSB este continuatoarea celei care a cucerit Cupa Campionilor Europeni în 1986: <b>"FCSB. El </b>(n.r. - Gigi Becali)<b> a finanțat echipa, așa cum e el, gură spartă. Ne-a ținut ani de zile pe banii lui. Pe urmă a venit disputa asta, cu Steaua din Liga 4, e o copilărie. Trebuia să se împace</b>", a spus fostul președinte al României, la Look Plus.</p>
      <p>Faptul că Traian Băsescu a vorbit pe seama acestui subiect se leagă cu faptul că fostul președinte a sărbătorit în multe rânduri performanțele roș-albaștrilor alături de patronul Gigi Becali.</p>
      <p>Băsescu a mai spus că, deşi este stelist convins a ajutat-o pe Rapid să iasă campioană în Liga 1. <b>"Eu sunt stelist convins, dintotdeauna am fost, dar, cand au trebuit desființate cluburile departamentale, eram ministrul Transporturilor. Îmi aduc aminte cu plăcere, pentru că atunci mi-a venit o idee. I-am căutat pe Mircea Rădulescu și pe Mircea Pascu: «Uite, facem un club Rapid, separat». Au venit și au scos-o campioană pe Rapid în 2003. Tot atunci, l-am convins și pe Copos să vină, chiar dacă el acum probabil regretă acest lucru</b>", a mai spus Băsescu, în emisiunea lui Radu Banciu.</p>
    </article>
  </body>
</html>