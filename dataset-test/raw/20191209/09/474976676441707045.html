<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/122922/hanna-gronkiewicz-waltz-porusza-sie-o-kulach-co-sie-stalo-bylej-prezydent-warszawy.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T09:52:00+00:00"/>
    <meta property="og:title" content="Hanna Gronkiewicz-Waltz porusza się o kulach. Co się stało byłej prezydent Warszawy?"/>
    <meta property="og:description" content="Była prezydent Warszawy Hanna Gronkiewicz-Waltz miała wypadek i konieczna była operacja."/>
  </head>
  <body>
    <article>
      <h1>Hanna Gronkiewicz-Waltz porusza się o kulach. Co się stało byłej prezydent Warszawy?</h1>
      <address>
        <time datetime="2019-12-09T09:52:00+00:00">09 Dec 2019, 09:52</time>
      </address>
      <h4>Była prezydent Warszawy Hanna Gronkiewicz-Waltz miała wypadek i konieczna była operacja.</h4>
      <p>Była prezydent Warszawy udzieliła wywiadu serwisowi Interia. Zapytana, dlaczego porusza się po kulach, poinformowała o wypadku jaki miała w ostatnim czasie. – Kontuzja biodra. Wywróciłam się na schodach, trafiłam na szpitalny oddział ratunkowy i przeszłam operację – powiedziała.</p>
      <p>Hanna Gronkiewicz-Waltz skomentowała także ostatnie wydarzenia polityczne. Wśród nich zamieszanie wokół prezesa Najwyższej Izby Kontroli Mariana Banasia. – Jako były prezes NBP stoję na stanowisku, że instytucji, które powinny być stałe, należy bronić i nie można manipulować przy ustawie o NIK-u czy NBP – oświadczyła polityk, która oceniła zachowanie Prawa i Sprawiedliwości w tej sprawie jako "karygodne". – Pewnie PiS po prostu liczył, że nic się nie wyda – dodał.</p>
      <p>Na uwagę dziennikarza, że "Póki co, PiS pozbawił pracy Jakuba Banasia, syna szefa NIK", była prezydent stwierdziła, że "zmuszanie polityka przez pozbawienie dziecka pracy jest niemoralne". – To mszczenie się na rodzinie – dodała.</p>
      <p>Odnosząc się do samego Banasia, powiedziała, że "niestety, nie wszystkie osoby, które mają chlubną kartę w opozycji, nadają się do sprawowania funkcji". Jej zdaniem, opozycja powinna w każdym spocie pokazywać, jak kierownictwo PiS oklaskuje wybór Banasia na szefa NIK.</p>
      <p>Zapytana, kto "zawalił" w tej sprawie Gronkiewicz-Waltz stwierdziła, że to Jarosław Kaczyński wydał dyspozycje, a "służby działają tak, jak życzy sobie tego prezes PiS".</p>
      <footer>/ Źródło: Interia <br/>/ api</footer>
      <related>
        <h4>Czytaj także</h4>
        <a href="https://www.dorzeczy.pl/kraj/122582/jakub-banas-wydal-oswiadczenie-chodzi-o-zakonczenie-pracy-w-banku.html"/>
        <a href="https://www.dorzeczy.pl/kraj/122919/tajne-porozumienie-pis-u-z-szefem-nik-kaczynski-zalamany-banas-czuje-sie-oszukany.html"/>
      </related>
    </article>
  </body>
</html>