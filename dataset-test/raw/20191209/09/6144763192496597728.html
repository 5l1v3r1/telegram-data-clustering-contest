<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/9976146900136.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T09:44:42+00:00"/>
    <meta property="og:title" content="بانک پاسارگاد برای دانش آموزان، سپرده کوتاه مدت افتتاح می کند"/>
    <meta property="og:description" content="بانک پاسارگاد در راستای توسعه ی خدمات خود و ایجاد آمادگی برای دانش آموزان جهت بهره مندی از خدمات بانکی به عنوان آینده سازان کشور، سپرده سرمایه گذاری کوتاه مدت دانش آموزی افتتاح می کند."/>
  </head>
  <body>
    <article>
      <h1>بانک پاسارگاد برای دانش آموزان، سپرده کوتاه مدت افتتاح می کند</h1>
      <address><time datetime="2019-12-09T09:44:42+00:00">09 Dec 2019, 09:44</time> by <a rel="author">شبستان</a></address>
      <p>به گزارش خبرگزاری شبستان ، سپرده سرمایه گذاری کوتاه مدت دانش آموزی که برای دانش آموزان مقطع تحصیلی متوسطه افتتاح خواهد شد، می تواند به عنوان ابزاری مناسب جهت آموزش نوجوانان در خصوص انجام عملیات بانکی و همچنین ایجاد زمینه ی مناسب برای مدیریت هزینه ها و شکل گیری استقلال آنها در انجام امور بانکی و اقتصادی و توسعه دانش مالی و بانکی آنها در آینده باشد.<br/>بر اساس این خبر، بانک پاسارگاد در راستای ایفای مسئولیت های اجتماعی، علاوه بر واریز مبلغ ۵۰۰ هزار ریال به عنوان هدیه جهت افتتاح حساب، هیچ گونه کارمزدی نیز در هنگام گشایش سپرده و صدور کارت اخذ نخواهد کرد. دانش آموزان با افتتاح این حساب، کارت نقدی با عنوان «کارت دانش آموز» با طرح اختصاصی دریافت خواهند کرد. همچنین سود این سپرده، ۱۰ درصد به صورت ماه شمار، مشابه با سایر سپرده های کوتاه مدت عادی، محاسبه و پرداخت خواهد شد.<br/>گفتنی است شعبه های بانک پاسارگاد در سراسر کشور و مرکز مشاوره و اطلاع رسانی این بانک به شماره ۸۲۸۹۰ آماده ی پاسخگویی به سؤالات و ارائه ی اطلاعات تکمیلی هستند./<br/>پایان پیام/ 50</p>
    </article>
  </body>
</html>