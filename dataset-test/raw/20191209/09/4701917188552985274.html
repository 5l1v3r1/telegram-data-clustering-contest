<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/izrael-zapretio-iranu-preventivnim-napadom-sirija-moze-postati-iranski-vijetnam/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T09:03:00+00:00"/>
    <meta property="og:title" content="ИЗРАЕЛ ЗАПРЕТИО ИРАНУ &quot;ПРЕВЕНТИВНИМ&quot; НАПАДОМ: Сирија може постати ирански Вијетнам"/>
    <meta property="og:description" content="Јачајући своју реторику која подстиче рат, израелски министар одбране рекао је да Сирија може постати ирански „Вијетнам“, те обећао да ће спречити Техеран да се тамо учврсти. Саопштење долази након што је Тел Авив запретио Ирану &quot;превентивним&quot; нападом."/>
  </head>
  <body>
    <article>
      <h1>ИЗРАЕЛ ЗАПРЕТИО ИРАНУ "ПРЕВЕНТИВНИМ" НАПАДОМ: Сирија може постати ирански Вијетнам</h1>
      <address><time datetime="2019-12-09T09:03:00+00:00">09 Dec 2019, 09:03</time> by <a rel="author">vostok.rs/ РТ</a></address>
      <p>
        <b>Јачајући своју реторику која подстиче рат, израелски министар одбране рекао је да Сирија може постати ирански „Вијетнам“, те обећао да ће спречити Техеран да се тамо учврсти. Саопштење долази након што је Тел Авив запретио Ирану "превентивним" нападом.</b>
      </p>
      <p>Израел, свакодневно врши упаде у Сирију, дејствујући ракетним нападима по разореној земљи под изговором да је гађао „иранске положаје“, те је упозорио Иран да не ствара „ватрени прстен“ око Израела, претећи одмаздом.</p>
      <p>"Није тајна да Иран покушава да успостави ватрени прстен око наше земље. Већ се налази у Либану и покушава да се базира у Сирији, Гази и другим местима", устврдио је израелски министар одбране Нафтали Бенет, говорећи на прес конференцији.</p>
      <p>Напомињући да ће Израелске одбрамбене снаге (ИДФ) „неуморно радити“ на одбацивању наводне „иранске претње“, Бенет је рекао да је крајње време да Израел пређе са одбране на офанзиву.</p>
      <p>Образлажући своју тврдњу да Иран жели успоставити стално присуство у Сирији, Бенет се позвао на катастрофални рат у Вијетнаму како би поткрепио своје ставове.</p>
      <p>Иран је више пута одбацио те наводе, истичући да се његови војни саветници налазе у сиријским оружаним снагама легално, јер су позвани, те да им је дозвољено да остану у Дамаску, за разлику од израелских снага које крше међународно право својим ракетним нападима.</p>
      <p>Бенет је изнео своје грозно упозорење након што је израелски министар спољних послова Исраел Кац наговестио да се Тел Авив неће устручавати од "превентивног" војног удара против Ирана ако буде мишљења да Техеран напредује у развоју нуклеарног оружја.</p>
      <p>"То је опција. Нећемо дозволити да Иран производи или набавља нуклеарно оружје. Ако нам је преостала само војна опција, ми ћемо се војно понашати“, рекао је Кац за италијански дневник "Кориере дела сера у петак.</p>
      <p>Док Израел, за кога се процењује да има непријављени нуклеарни арсенал између 80 и 90 бојевих глава, подстиче страх од Ирана да би могао направити нуклеарно оружје, он и даље остаје уско везан за своја настојања на терену. Након тестирања мистериозног „ракетног система“ Израела у петак, Техеран је оптужио јеврејску државу за тестирање „нуклеарне ракете, намењене Ирану“. Верује се да је израелска војска лансирала мало познату балистичку ракету "Јерихо", за коју се тврди да може да носи нуклеарну главу.</p>
      <figure>
        <img src="http://www.pravda.rs/fileadmin/_processed_/4/c/csm_Mustafa_Golubic_640_x_360_12ba1985dd.jpg"/>
      </figure>
      <p>Прекаљени руски борци ушли џиповима у градове где нико други није смео! Више о томе читајте <b><a href="http://www.pravda.rs/2019/12/9/putin-im-usadio-lavovsku-hrabrost-prekaljeni-ruski-borci-usli-dzipovima-u-gradove-gde-niko-drugi-nije-smeo/"><b>ОВДЕ.</b></a></b></p>
    </article>
  </body>
</html>