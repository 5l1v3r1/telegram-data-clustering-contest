<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/ayse-karaman-davasinda-son-durum-ozgur-tarhan-hakim-karsisinda"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:42:44+00:00"/>
    <meta property="og:title" content="Ayşe Karaman davasında son durum: Özgür Tarhan hakim karşısında"/>
    <meta property="og:description" content="Ayşe Karaman’ın şüpheli ölümüyle ilgili ilk..."/>
  </head>
  <body>
    <article>
      <h1>Ayşe Karaman davasında son durum: Özgür Tarhan hakim karşısında</h1>
      <h2>Ayşe Karaman’ın şüpheli ölümüyle ilgili ilk duruşma bugün Ankara 5. Ağır Ceza Mahkemesi’nde görülüyor. Davada şüpheli sıfatıyla Ayşe Karaman’ın arkadaşı aynı zamanda ölü olarak bulunduğu evin sahibi Uzman Doktor Özgür Tarhan yargılanıyor. Kadın örgütleri “Ayşe Karaman cinayeti” olarak adlandırdıkları olayla ilgili ilk duruşmaya büyük ilgili gösterdi. Peki, Ayşe Karaman cinayete mi kurban gitti? İşte, merak edilen detaylar…</h2>
      <address>
        <time datetime="2019-12-09T09:42:44+00:00">09 Dec 2019, 09:42</time>
      </address>
      <p>Anestezi teknikeri <a href="https://www.cnnturk.com/haberleri/ayse-karaman">Ayşe Karaman</a>’ın, erkek arkadaşı Uzman Doktor Özgür Tarhan’ın evinde şüpheli şekilde ölümüyle ilgili ilk duruşma bugün <a href="https://www.cnnturk.com/haberleri/ankara">Ankara</a> 5. Ağır Ceza Mahkemesi’nde görülüyor. 25 yaşında aramızdan ayrılan genç teknikerin şüpheli ölümü beraberinde <a href="https://www.cnnturk.com/haberleri/cinayet">cinayet</a> ihtimalini akıllara getirdi. İşte, Ayşe Karaman’ın şüpheli ölümüyle ilgili merak edilen detaylar…</p>
      <p>
        <b>AYŞE KARAMAN’IN ŞÜPHELİ ÖLÜMÜ</b>
      </p>
      <p>Anestezi teknikeri Ayşe Karaman, 29 Temmuz sabahı, erkek arkadaşı Uzman Dr. Özgür Tarhan'ın, Çankaya ilçesi Dikmen Mahallesi'ndeki evinde ölü bulundu. İhbarı yapan Özgür Tarhan, sabah eve geldiğinde kız arkadaşını ölü bulduğunu ileri sürdü. Cumhuriyet savcısının yaptığı incelemede, genç kızın yattığı yatağın yanındaki komodinin üzerinde bazı <a href="https://www.cnnturk.com/haberleri/agri">ağrı</a> kesici ve anestezi ilaçları bulundu.</p>
      <p>Savcılık sorgusunda, Karaman'ın kendisinden ağrı kesici ilaç istediğini, damar yolu açarak, genç kıza ilaçları verdiğini, 'propofol' etken maddeli anestezi ilacı kendisinin vermediğini söyleyen Özgür Tarhan, tutuklandı. Hakkında, 'tasarlayarak adam öldürmek' suçundan <a href="https://www.cnnturk.com/haberleri/dava">dava</a> açılan Özgür Tarhan, bugün Ankara 5'inci Ağır Ceza Mahkemesi’nde ilk duruşmasına çıkıyor.</p>
      <related>
        <h4>ilgili haberler</h4>
        <a href="https://www.cnnturk.com/turkiye/ayse-karamanin-ilk-davasi-basladi"/>
        <a href="https://www.cnnturk.com/dunya/esinin-ifadesinde-buyuk-celiski-iste-ingiliz-ajanin-son-goruntuleri"/>
        <a href="https://www.cnnturk.com/video/turkiye/iki-kardesin-karistigi-cinayet-kamerada"/>
      </related>
    </article>
  </body>
</html>