<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racocatala.cat/noticia/47818/alvarez-toledo-creu-moment-politic-dara-mes-dificil-quan-eta-matava-estavem-junts-pp-psoe"/>
    <meta property="og:site_name" content="RacoCatalà"/>
    <meta property="article:published_time" content="2019-12-09T09:45:00+00:00"/>
    <meta property="og:title" content="Álvarez de Toledo creu que el moment polític d'ara és &quot;més difícil&quot; que &quot;quan ETA matava&quot;: &quot;Estàvem junts PP i PSOE&quot;"/>
    <meta property="og:description" content="La portaveu del PP al Congrés, Cayetana Álvarez de Toledo, creu que el moment polític actual és &quot;més difícil&quot; que &quot;quan ETA matava&quot;. En una entrevista a 'El Correo' publicada aquest diumenge, la po..."/>
  </head>
  <body>
    <article>
      <h1>Álvarez de Toledo creu que el moment polític d'ara és "més difícil" que "quan ETA matava": "Estàvem junts PP i PSOE"</h1>
      <h2>La portaveu del PP al Congrés critica que Sánchez forja un govern "de sedició" amb el suport d'ERC</h2>
      <address><time datetime="2019-12-09T09:45:00+00:00">09 Dec 2019, 09:45</time> by <a rel="author" href="https://www.racocatala.cat/autor/agencia-catalana-de-noticies" target="_blank">ACN</a></address>
      <p>La portaveu del PP al Congrés, Cayetana Álvarez de Toledo, creu que el moment polític actual és "més difícil" que "quan ETA matava". En una entrevista a 'El Correo' publicada aquest diumenge, la popular diu que "quan ETA matava era un moment terrible des del punt de vista humà, però el moment polític actual és més difícil". "Abans estàvem junts PP i PSOE en el mateix bloc, però se n'han sortit i això ens debilita", ha defensat la diputada, que veu "especialment trist" el paper dels socialistes, també víctimes del terrorisme. Álvarez de Toledo recela de la posició del PSOE sobre "si combaten clarament el presumpte dret d'autodeterminació".</p>
      <p>Creu que Sánchez "està disposat a tot" per continuar sent president del govern espanyol perquè "el poder és el seu Deu i s'inclina davant ell amb fanatisme". Per això, segons Álvarez de Toledo, Sánchez pren "decisions irracionals", com pactar la governabilitat "amb forces polítiques destructives de l'ordre constitucional". "S'està forjant un govern de sedició", ha reblat.<br/><br/>A l'entrevista, Álvarez de Toledo també defensa la "necessària reagrupació" de PP i Ciutadans, tot i que ha rebutjat parlar "d'absorció": "M'agradaria que es fes. Em sembla imprescindible per a Espanya", ha dit.</p>
    </article>
  </body>
</html>