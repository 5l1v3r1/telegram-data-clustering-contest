<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2418487,Ekstraklasa-Jagiellonia-szuka-trenera-Byly-selekcjoner-odmowil"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T09:51:00+00:00"/>
    <meta property="og:title" content="Ekstraklasa: Jagiellonia szuka trenera. Były selekcjoner odmówił"/>
    <meta property="og:description" content="Jagiellonia Białystok po rozstaniu z Ireneuszem Mamrotem szuka jego następcy. Podlaski klub chciał zatrudnić Adama Nawałkę, byłego selekcjonera reprezentacji Polski. Według informacji portalu sportowefakty.pl, Nawałka nie był zainteresowany posadą."/>
  </head>
  <body>
    <article>
      <h1>Ekstraklasa: Jagiellonia szuka trenera. Były selekcjoner odmówił</h1>
      <address>
        <time datetime="2019-12-09T09:51:00+00:00">09 Dec 2019, 09:51</time>
      </address>
      <p>
        <b>Jagiellonia Białystok po rozstaniu z Ireneuszem Mamrotem szuka jego następcy. Podlaski klub chciał zatrudnić Adama Nawałkę, byłego selekcjonera reprezentacji Polski. Według informacji portalu sportowefakty.pl, Nawałka nie był zainteresowany posadą.</b>
      </p>
      <ul>
        <li>
          <b>Ireneusz Mamrot poprowadził Jagiellonię Białystok w 108 spotkaniach</b>
        </li>
        <li>
          <b>Objął zespół w 2017 roku, wcześniej przez siedem lat trenował Chrobrego Głogów</b>
        </li>
        <li>
          <b>W swoim debiutanckim sezonie zdołał doprowadzić klub do drugiego miejsca w tabeli, mistrzostwo przegrał z Legią Warszawa</b>
        </li>
      </ul>
      <p>"Postawa zespołu w sezonie 2019/2020 zdecydowanie nie pokrywa się z oczekiwaniami nas wszystkich. Udział w Pucharze Polski zakończył się na meczu z Cracovią, a w lidze zespół zajmuje aktualnie miejsce w drugiej połowie tabeli. To właśnie zadecydowało o podjęciu decyzji o rozwiązaniu umowy z trenerem Ireneuszem Mamrotem" - brzmi oświadczenie klubu.</p>
      <figure>
        <iframe data-src="https://twitter.com/Adamo_Jag/status/1203706601934348289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Adam Nawałka pracował już w Jagiellonii w latach 2004-2006 i został z niej zwolniony. Według "Przeglądu Sportowego", żółto-czerwoni sondują możliwość zatrudnienia Radoslava Latala, byłego szkoleniowca m.in. Piasta Gliwice.</p>
      <p>W białostockim klubie rozważana jest także kandydatura Marcina Brosza w przypadku jego odejścia z Górnika Zabrze. Ze stolicy Podlasia dobiegają także spekulacje o poszukiwaniach nowego szkoleniowca na Wschodzie.</p>
      <p>kp</p>
      <related>
        <a href="https://www.polskieradio.pl/5/4147/Artykul/2418329,Ekstraklasa-Jagiellonia-pozegnala-Ireneusza-Mamrota-Nasze-drogi-musza-sie-rozejsc"/>
      </related>
      <related>
        <a href="https://www.polskieradio.pl/5/4147/Artykul/2418349,Ekstraklasa-Legia-przyjechala-do-Wroclawia-jak-po-swoje"/>
      </related>
    </article>
  </body>
</html>