<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235334/uomini-e-donne-over-gemma-in-lacrime-per-la-segnalazione-su-juan-luis-spuntano-chat-compromettenti/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T09:30:30+00:00"/>
    <meta property="og:title" content="Uomini e Donne over: Gemma in lacrime per la segnalazione su Juan Luis, spuntano chat compromettenti"/>
    <meta property="og:description" content="Momento di crisi tra Gemma Galgani e Juan Luis: ecco che cosa è successo nell’ultima registrazione del trono over Uomini e Donne, anticipazioni: Gemma in lacrime per Juan Luis La storia di Gemma Galgani con Juan Luis stava procedendo a gonfie vele fino a questa settimana. Infatti, il pubblico del trono over di Uomini e […]"/>
  </head>
  <body>
    <article>
      <h1>Uomini e Donne over: Gemma in lacrime per la segnalazione su Juan Luis, spuntano chat compromettenti</h1>
      <address><time datetime="2019-12-09T09:30:30+00:00">09 Dec 2019, 09:30</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Momento di crisi tra Gemma Galgani e Juan Luis: ecco che cosa è successo nell’ultima registrazione del trono over</h3>
      <h3>Uomini e Donne, anticipazioni: Gemma in lacrime per Juan Luis</h3>
      <p>La storia di <b>Gemma Galgani</b> con <b>Juan Luis</b> stava procedendo a gonfie vele fino a questa settimana. Infatti, il pubblico del trono over di <i>Uomini e Donne</i> ha visto la dama molto contenta della sua conoscenza con il cavaliere, tanto da confessare di essere innamorata di lui.</p>
      <p>L’affascinante dentista, tuttavia, nonostante le <i>avances</i> di <b>Gemma</b>, continua a non baciarla appassionatamente perché prima vuole essere sicuro dell’affinità mentale e che tra loro ci possa essere un futuro. Nella registrazione di <b>sabato 7 dicembre</b>, però, la dama si è trovata di fronte ad una situazione inaspettata. <b>Armando Incarnato</b> ha detto che ha una segnalazione su <b>Juan Luis</b>.</p>
      <p>Se qualche puntata fa lo stesso<b> Armando</b> aveva pregato il cavaliere di non prendere in giro <b>Gemma</b> perché “le voci a Napoli fanno presto a circolare”, questa volta il napoletano ha detto di avere le prove. Secondo quanto riportato, <b>Juan</b> sta sentendo altre donne fuori dal programma e<b> Armando</b> avrebbe le chat che farà presto avere alla redazione.</p>
      <p>Secondo il sito di gossip <i>Il Vicolo delle News</i> <b>Gemma</b> è rimasta totalmente spiazzata da questa segnalazione e non sapeva che posizione assumere, ovvero se credere a quello che è emerso oppure no. La dama è scoppiata in lacrime.</p>
      <h3>Le altre anticipazioni</h3>
      <p>Durante la registrazione c’è stato spazio anche per le storie amorose di <b>Armando</b>. Se vi ricordate, nella scorsa puntata andata in onda del trono over lui aveva baciato <b>Veronica</b> dopo due mesi di frequentazione, ma allo stesso tempo aveva deciso di iniziare a vedere anche <b>Roberta Di Padua</b>.</p>
      <p>Ebbene, <b>Armando</b> ha deciso di chiudere con <b>Veronica</b> perché secondo lui è una donna finta. Stando alle anticipazioni <b>Roberta</b> non era presente in studio, ma tra loro la frequentazione continuerà.</p>
      <p>Non si poteva non affrontare l’argomento <b>Ida e Riccardo</b>. Lui le aveva chiesto di sposarlo e lei aveva espresso la sua intenzione di rimanere da sola. Pare che la dama ci abbia ripensato e che voglia riprovare a costruire qualcosa di solido con <b>Riccardo</b> prima di affrontare l’argomento matrimonio.</p>
    </article>
  </body>
</html>