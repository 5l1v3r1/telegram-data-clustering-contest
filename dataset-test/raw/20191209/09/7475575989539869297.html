<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/spor/trabzonlu-sporcular-balkan-sampiyonu-oldular-h703461.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T09:10:42+00:00"/>
    <meta property="og:title" content="Trabzonlu sporcular Balkan Şampiyonu oldular!"/>
    <meta property="og:description" content="Trabzonlu sporcular gittikleri turnuvadan birincilikle döndüler"/>
  </head>
  <body>
    <article>
      <h1>Trabzonlu sporcular Balkan Şampiyonu oldular!</h1>
      <h2>Trabzonlu sporcular gittikleri turnuvadan birincilikle döndüler </h2>
      <address>
        <time datetime="2019-12-09T09:10:42+00:00">09 Dec 2019, 09:10</time>
      </address>
      <p>
        <b>61SAAT SPOR SERVİSİ</b>
      </p>
      <p>26 Kasım - 1 Aralık 2019 tarihleri arasında Ankara’da yapılan Wushu Balkan Şampiyonası’na Trabzon Altın Yumruk Spor Kulübü’nden 6 sporcu katıldı.</p>
      <p>2 sporcu şampiyonada birinci olurken, 3 sporcu da ikinciliği elde etti. </p>
      <p>Altın Yumruk Spor Kulübü Antrenörü İskender Oflu, yaptığı açıklamada, hedeflerinin Avrupa ve dünya şampiyonalarında aynı başarıyı göstermek olduğunu ifade ederek, “Şimdi bu gençlere sahip çıkma zamanı. Ben onları şampiyon yaptım, sizler de onlara sahip çıkın” dedi.</p>
      <p>Oflu, sözlerini şöyle sürdürdü: “Trabzon’dan sürekli olarak şampiyonalara katılıyoruz. Ve bu şampiyonalarda önemli dereceler de alıyoruz. Biz sporcularımızın her daim yanında olduk ve olmaya devam edeceğiz. Trabzon’un önde gelenlerinin de bu genç sporculara destek olması gerek. Aldıkları başarılar Trabzon’un başarılarıdır.”</p>
      <figure>
        <img src="https://www.61saat.com/images/upload/542e386e-3073-484e-bf72-06bc26e66058.jpg"/>
      </figure>
    </article>
  </body>
</html>