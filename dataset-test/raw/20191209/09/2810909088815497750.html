<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361373"/>
    <meta property="og:site_name" content="СВИЈЕТ - РТРС"/>
    <meta property="article:published_time" content="2019-12-09T09:05:00+00:00"/>
    <meta property="og:title" content="Судбина Донбаса на столу: Париз дочекује Путина и Зеленског"/>
    <meta property="og:description" content="Билатерални састанак предсједника Русије и Украјине – Владимира Путина и Владимира Зеленског – биће одржан у Јелисејској палати, након завршетка разговора лидера &quot;нормандијске четворке&quot; (Њемачка, Русија, Француска, Украјина), саопштио је дописник Спутњика из Париза."/>
  </head>
  <body>
    <article>
      <h1>Судбина Донбаса на столу: Париз дочекује Путина и Зеленског</h1>
      <address>
        <time datetime="2019-12-09T09:05:00+00:00">09 Dec 2019, 09:05</time>
      </address>
      <p>
        <i>Билатерални састанак предсједника Русије и Украјине – Владимира Путина и Владимира Зеленског – биће одржан у Јелисејској палати, након завршетка разговора лидера "нормандијске четворке" (Њемачка, Русија, Француска, Украјина), саопштио је дописник Спутњика из Париза.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1461/146191.jpg"/>
        <figcaption>Владимир Путин (Фото: Alexander Zemlianichenko/Pool via REUTERS)</figcaption>
      </figure>
      <p>Уочи састанка планиран је низ билатералних сусрета. Између осталог, Путин ће разговарати са канцеларком Њемачке Ангелом Меркел и француским лидером Емануелом Макроном.</p>
      <p>Како пише лист "Комерсант", позивајући се на неименоване изворе у руској власти, Русија ће се држати чврсте позиције по питању реализације Минских споразума.</p>
      <p>Извор листа је објаснио да је за Украјину предстојећи састанак у Паризу политички акт, док је за Русију радни сусрет.</p>
      <p>- Ако је у споразуму написано да избори треба да буду превремени, значи они се не могу комбиновати са редовним. Нико ништа неће мијењати - додао је он. По мишљењу неименованог извора, план Кијева да ревидира Мински споразум неће бити реализован. Он је подсјетио да су Париз и Берлин више пута говорили да документ нема алтернативу.</p>
      <p>"Нормандијски формат" – дипломатска група од представника Њемачке, Русије, Француске и Украјине за рјешавање ситуације у Донбасу. Формат се појавио у јуну 2014. године: тада је током обиљежавања 70. годишњице инвазије савезника у Нормандији лидера четири државе први пут су разговарали о дескалацији ситуације на југоистоку Украјине.</p>
    </article>
  </body>
</html>