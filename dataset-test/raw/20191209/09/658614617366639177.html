<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176487/organisator-bevrijdingsfestival-enthousiast-over-locatie-lumierepark"/>
    <meta property="og:site_name" content="omroep flevoland"/>
    <meta property="article:published_time" content="2019-12-09T09:31:00+00:00"/>
    <meta property="og:title" content="Organisator Bevrijdingsfestival enthousiast over locatie Lumièrepark"/>
    <meta property="og:description" content="De mogelijke verhuizing van het Bevrijdingsfestival van de Esplanade naar het Lumièrepark in de Almeerse Filmwijk maakt Barry Bouquet enthousiast. &quot;Het is een hele mooie plek met veel gras en bomen&quot;, vertelt de organisator van het evenement."/>
  </head>
  <body>
    <article>
      <h1>Organisator Bevrijdingsfestival enthousiast over locatie Lumièrepark</h1>
      <address>
        <time datetime="2019-12-09T09:31:00+00:00">09 Dec 2019, 09:31</time>
      </address>
      <p>
        <b>De mogelijke verhuizing van het Bevrijdingsfestival van de Esplanade naar het Lumièrepark in de Almeerse Filmwijk maakt Barry Bouquet enthousiast. "Het is een hele mooie plek met veel gras en bomen", vertelt de organisator van het evenement.</b>
      </p>
      <p>Doordat de Esplanade verbouwd wordt, kan het festival niet op de <a href="https://www.omroepflevoland.nl/nieuws/176471/verbouwing-en-stikstof-zitten-evenementen-dwars">gebruikelijke locatie</a> plaatsvinden. In de afgelopen maanden is er gespeurd naar een alternatieve plek, maar dat is lastig zegt Bouquet. "Het is moeilijk om een plek te vinden waar 100.000 bezoekers kunnen komen."</p>
      <p>De komende weken wordt er gewerkt aan een geluidsplan, zodat duidelijk wordt wat de overlast voor buurtbewoners zal zijn. Begin januari wordt er een informatieavond georganiseerd voor bewoners, vertelt Bouquet. "Daarna zullen we pas de aanvraag voor een vergunning indienen."</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>