<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/746038"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T09:53:00+00:00"/>
    <meta property="og:title" content="9ธ.ค.ดีเดย์เปลี่ยนซองบุหรี่แบบเรียบ"/>
    <meta property="og:description" content="9ธ.ค.ดีเดย์ เปลี่ยนซองบุหรี่แบบเรียบ คร.ลุยตรวจร้านค้าย่านศรีธัญญา พบให้ปรับเปลี่ยนตามกฎหมาย เตือนพ่อค้าไม่ทำตาม มีโทษปรับ 4 หมื่นบาท ด้าน สสส. เผยคนไทยป่วยจากบุหรี่นอนซมรพ. 5 ครั้ง สูญค่ารักษากว่า 2 หมื่นล้าน"/>
  </head>
  <body>
    <article>
      <h1>9ธ.ค.ดีเดย์เปลี่ยนซองบุหรี่แบบเรียบ</h1>
      <address>
        <time datetime="2019-12-09T09:53:00+00:00">09 Dec 2019, 09:53</time>
      </address>
      <figure>
        <img src="https://www.dailynews.co.th/admin/upload/20191209/news_SBPkPkeCpn170537_533.jpg?v=201912091812"/>
      </figure>
      <p>
        <b>9ธ.ค.ดีเดย์ เปลี่ยนซองบุหรี่แบบเรียบ คร.ลุยตรวจร้านค้าย่านศรีธัญญา พบให้ปรับเปลี่ยนตามกฎหมาย เตือนพ่อค้าไม่ทำตาม มีโทษปรับ 4 หมื่นบาท ด้าน สสส. เผยคนไทยป่วยจากบุหรี่นอนซมรพ. 5 ครั้ง สูญค่ารักษากว่า 2 หมื่นล้าน</b>
      </p>
      <p>เมื่อวันที่ 9 ธ.ค. นพ.ชยนันท์ สิทธิบุศย์ ผอ.กองงานคณะกรรมการควบคุมผลิ​ตภัณฑ์ยาสูบ (กคส.) กรมควบคุมโรค พร้อมด้วย และพนักงานเจ้าหน้าที่ กคส. ลงพื้นที่สุ่มตรวจร้านค้าปลีกที่​มีการจำหน่ายบุหรี่ซิกาแรตรู​ปแบบใหม่ หรือซองบุหรี่แบบเรียบ ย่านรพ.ศรีธัญญา เนื่องจากเป็นวันแรกที่ ประกาศกระทรวงสาธารณสุขฉบับใหม่​กำหนดให้ตั้งแต่วันที่ 9 ธันวาคม 2562 เป็นต้นไปบุหรี่ซิกาแรตที่​วางขายในประเทศไทยได้ ต้องเป็นซองบุหรี่ซิกาแรตรู​ปแบบใหม่<br/> </p>
      <figure>
        <img src="https://www.dailynews.co.th/admin/upload/20191209/news_vLtKOHChoP170538_533.jpg?v=201912091812?v=7313"/>
      </figure>
      <p>นพ.ชยนันท์ เปิดเผยว่า จากการลงพื้นที่สุ่มตรวจร้านค้​าปลีก ร้านสะดวกซื้อ และร้านโชห่วยในเขตปริมณฑล พบร้านค้าปลีกมีการจำหน่ายบุหรี่​ซิกาแรตเฉพาะบุหรี่ซองแบบเรี​ยบรูปแบบใหม่เท่านั้น เนื่องจากส่วนใหญ่ได้เริ่มนำบุ​หรี่ซองแบบใหม่มาขายตั้งแต่ช่​วงกลางเดือนพ.ย.ที่ผ่านมา  อย่างไรก็ตาม ต้องขอเตือนไปยังร้านค้าปลีกทั่​วประเทศ ที่อาจเข้าใจผิดและจำหน่ายสินค้​าบุหรี่ซิกาแรตซองรูปแบบเก่า หากพนักงานเจ้าหน้าที่ตรวจพบว่​ามีการขายบุหรี่ซิกาแรตซองรู​ปแบบเก่า จะมีความผิดฐานขายผลิตภัณฑ์ยาสู​บที่มิได้จัดให้มีหีบห่อตามที่​กฎหมายกำหนด ต้องระวางโทษปรับไม่เกิน 40,000 บาท ตามมาตรา 38 พ.ร.บ.ควบคุมผลิตภัณฑ์ยาสูบ พ.ศ. 2560 ทั้งนี้หากมีข้อสงสัยสอบถามได้​ที่กองงานคณะกรรมการควบคุมผลิ​ตภัณฑ์ยาสูบ กรมควบคุมโรค โทร.02-590-3852<br/> </p>
      <figure>
        <img src="https://www.dailynews.co.th/admin/upload/20191209/news_mGXJSEatFm170549_533.jpg?v=201912091812?v=2039"/>
      </figure>
      <p>วันเดียวกันนี้ นพ.คำนวณ อึ้งชูศักดิ์ ประธานคณะกรรมการบริหารแผนคณะที่​ 1 สำนักงานกองทุนสนับสนุนการสร้​างเสริมสุขภาพ (สสส.) กล่าวว่า จากข้อมูลทุกกองทุนการรั​กษาพยาบาลปี2560 มีผู้ป่วยที่ต้องนอนรักษาในรพ.​ด้วยโรคจากบุหรี่ถึง 553,611 ครั้ง คิดเป็นค่ารักษาพยาบาลรวม 21,389 ล้านบาท แต่ละครั้งต้องนอนรักษาที่รพ.​เฉลี่ย 7 วัน โดยเสียค่าใช้จ่ายในการรั​กษาพยาบาลในแต่ละครั้งเฉลี่ย 38,638บาท หรือ 6,806 บาทต่อวัน ดังนั้น สสส. จึงสนับสนุนโครงการจัดความรู้​และสื่อสารการขับเคลื่​อนงานตามพันธกิจชวนและช่วยเลิ​กบุหรี่ ใน จ.เชียงราย ลพบุรี นครนายก นครปฐม ปทุมธานี กาญจนบุรี ราชบุรี บุรีรัมย์ สกลนคร กรุงเทพฯ ตรัง และนราธิวาส โดยมีรพ. รพ.ส่งเสริมสุขภาพตำบลเป็​นแกนกลางสนับสนุนให้เครือข่​ายและ อสม. ทำหน้าที่ชวนและช่วยคนในชุ​มชนให้เลิกสูบบุหรี่ตามบริบท วิถีชีวิต สภาพสังคม และวัฒนธรรมของแต่ละพื้นที่.<br/> <br/> <br/> </p>
    </article>
  </body>
</html>