<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339651.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="איווט ליברמן סיפר על אכזבת הבוחרים שלו - כיכר השבת"/>
    <meta property="og:description" content="יו&quot;ר 'ישראל ביתנו', ח&quot;כ אביגדור ליברמן, סיפר הבוקר על אכזבת הבוחרים שלו מהתנהלות המפלגה במו&quot;מ הקואליציוני: &quot;בגלל שלא נתת לגנץ להקים ממשלה צרה, לא נצביע&quot; (ארץ) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>איווט ליברמן סיפר על אכזבת הבוחרים שלו - כיכר השבת</h1>
      <address>
        <time datetime="2019-12-09T09:50:00+00:00">09 Dec 2019, 09:50</time>
      </address>
      <p>יו"ר 'ישראל ביתנו', ח"כ אביגדור ליברמן, סיפר הבוקר (שני) על אכזבת הבוחרים שלו מהתנהלות המפלגה במו"מ הקואליציוני: "בגלל שלא נתת לגנץ להקים ממשלה צרה, לא נצביע".</p>
      <p>איווט סיפר כי יצא אמש עם רעייתו לתיאטרון בירושלים, שם שמע מגוון דעות של מצביעי מפלגתו, שהיו מאוכזבים מהתנהלותו במשא ומתן הקואליציוני, מו"מ המדרדר את ישראל לבחירות שלישיות בתוך שנה אחת בלבד. עם זאת הדגיש כי לא ישנה את דעתו וכי יהיה נאמן לערכיו.</p>
      <p>לדברי ליברמן: "בכניסה פגש אותי בחור צעיר שלחץ את ידי ואמר: 'תשמע ליברמן, אני בחרתי ישראל ביתנו, אבל עם כל הכבוד, אם תכנס בסוף לממשלה צרה עם נתניהו, אני לא אסלח לך'.</p>
      <p>"בדרך לאולם ניגשו אליי שתי נשים ואמרו לי: 'אתה יודע משהו חשבנו להצביע לך בפעם הבאה, אבל בגלל שלא נתת לגנץ להקים ממשלה צרה, לא נצביע'.</p>
      <p>"בסיום ההצגה ניגשו אליי זוג מבוגרים ואמרו לי: 'ליברמן בבקשה תעשה הכל שלא נלך לבחירות נוספות, אפילו אם זה אומר כניסה לממשלה צרה עם נתניהו'".</p>
      <p>ליברמן הדגיש: "התופעה הזו חוזרת על עצמה בשבועות האחרונים, והמסקנה שלי היא שתמיד יהיה מישהו שלא יהיה מרוצה ממהלכים שנעשים, אבל הדרך היחידה שבה אני מאמין ודוגל היא להיות נאמן לדרכך ולשמור על הערכים והעקרונות שבשמם הוקמה ישראל ביתנו ובשמם קיבלנו את קולות הבוחרים בבחירות האחרונות".</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339736.html">נתניהו: זה מה שגנץ ולפיד מנסים להסתיר</a>
        </li>
        <li>
          <a href="https://www.kikar.co.il/339724.html">נתניהו קורא לליברמן: "היכנס למו"מ מואץ"</a>
        </li>
        <li>
          <a href="https://www.kikar.co.il/339710.html">ביבי צייץ את ברכת הרבי: "מול 119 אנשים"</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>