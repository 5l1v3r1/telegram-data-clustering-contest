<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840223-situatsiya-na-kpvv-na-donbasi-zranku-v-chergakh-narakhuvali-ponad-230-avtivok"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:15:00+00:00"/>
    <meta property="og:title" content="Ситуація на КПВВ на Донбасі: зранку в чергах нарахували понад 230 автівок"/>
    <meta property="og:description" content="КИЇВ. 9 грудня. УНН. Зранку в понеділок, на контрольних пунктах в'їзду-виїзду в районі проведення ООС у чергах застрягли 235 автомобілів. Про це УНН …"/>
  </head>
  <body>
    <article>
      <h1>Ситуація на КПВВ на Донбасі: зранку в чергах нарахували понад 230 автівок</h1>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author">Роман Рудський</a></address>
      <p><b>КИЇВ. 9 грудня. УНН. </b>Зранку в понеділок, на контрольних пунктах в'їзду-виїзду в районі проведення ООС у чергах застрягли 235 автомобілів. Про це <b>УНН</b> повідомили у пресслужбі Держприкордонслужби.</p>
      <p>"Сьогодні зранку в КПВВ на в’їзд та виїзд знаходилася така кількість транспортних засобів: "Майорське" – 20/50; "Мар’їнка" – 0/75; "Новотроїцьке" – 10/40; "Гнутове" – 20/20", - йдеться в повідомленні. </p>
      <p>Крім того у пресслужбі додали, що за минулу добу інтенсивність пасажиро-транспортного потоку зменшилась. Загалом через КПВВ прослідувало 28,1 тисячі осіб та 3,6 тисячі транспортних засобів. </p>
      <p>Усі КПВВ на лінії розмежування функціонують за графіком зимового періоду, пропускні операції здійснюються з 08.00 до 17.00.</p>
      <p>Нагадаємо, у районі Богданівки Донецької області <a href="https://www.unn.com.ua/uk/news/1840030-oos-u-rayoni-bogdanivki-trivaye-verifikatsiya-rezultativ-rozvedennya-sil">тривають заходи</a> з верифікації представниками СММ ОБСЄ результатів завершення процесу розведення сил і засобів.</p>
    </article>
  </body>
</html>