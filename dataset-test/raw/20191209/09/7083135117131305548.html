<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rynekzdrowia.pl/Finanse-i-zarzadzanie/Krakow-komunikacyjny-chaos-utrapienie-szpitala-im-Dietla,200811,1.html"/>
    <meta property="og:site_name" content="www.rynekzdrowia.pl"/>
    <meta property="article:published_time" content="2019-12-09T09:45:00+00:00"/>
    <meta property="og:title" content="Kraków: komunikacyjny chaos - utrapienie szpitala im. Dietla"/>
    <meta property="og:description" content="Szpital Specjalistyczny im. J. Dietla w Krakowie ma zastrzeżonych sześć miejsc parkingowych za które musi płacić tysiąc złotych miesięcznie, a i tak nie jest w stanie z nich w pełni korzystać z powodu zakorkowanego dojazdu. Władze szpitala twierdzą też, że nie stać je już na takie opłaty - placówka jest zadłużona."/>
  </head>
  <body>
    <article>
      <h1>Kraków: komunikacyjny chaos - utrapienie szpitala im. Dietla</h1>
      <address><time datetime="2019-12-09T09:45:00+00:00">09 Dec 2019, 09:45</time> by <a rel="author">Gazeta Wyborcza/Rynek Zdrowia</a></address>
      <p>
        <b>Szpital Specjalistyczny im. J. Dietla w Krakowie ma zastrzeżonych sześć miejsc parkingowych za które musi płacić tysiąc złotych miesięcznie, a i tak nie jest w stanie z nich w pełni korzystać z powodu zakorkowanego dojazdu. Władze szpitala twierdzą też, że nie stać je już na takie opłaty - placówka jest zadłużona.</b>
      </p>
      <p>Dyrekcja placówki wysłała do magistratu na początku miesiąca pismo, w którym zwraca się do prezydenta, jak i Rady Miasta Krakowa, o podjęcie pilnych działań mających na celu usprawnienie procesu komunikacji oraz parkowania wokół Szpitala Specjalistycznego im Dietla w Krakowie - informuje Gazeta Wyborcza.</p>
      <p>Na dojazd do szpitala skarżą się także pracownicy Krakowskiego Pogotowia Ratunkowego. Zespoły ratownicze co rusz zgłaszają problemy z podjazdem i postojem pod szpitalem. Karetki nie są w stanie przekazać pacjentów, a wkrótce sytuacja może się jeszcze pogorszyć. Po przenosinach Szpitala Uniwersyteckiego do Prokocimia szpital Dietla pozostanie jedyną placówką medyczną pełniącą ostre dyżury w centrum miasta, co będzie wiązać się z dalszymi obciążeniami komunikacyjnymi.</p>
      <p>Rocznie na oddziałach szpitalnych, izbie przyjęć, w punkcie nocnej i świątecznej pomocy medycznej pomoc otrzymuje ponad 40 tys. pacjentów. Szpital im. Dietla zatrudnia 900 pracowników, którzy tak samo jak pacjenci mają problem z parkowaniem.</p>
      <p>Więcej: krakow.wyborcza.pl</p>
    </article>
  </body>
</html>