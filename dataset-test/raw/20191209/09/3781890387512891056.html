<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/745995"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="นั่งเฝ้ากัญชาชิลๆหวังได้เงินแสน ฝันสลายตร.จับบิ๊กล็อต"/>
    <meta property="og:description" content="2 หนุ่มแดนสตูล รับงานนั่งเฝ้ากัญชาชิล ๆ กลางสวนมะพร้าว เผยหากงานสำเร็จรับเงิน 2 แสนจากเอเยนต์ แต่ฝันสลาย 'ชปส.ภ.จว.สตูล' บุกจับพร้อมของกลาง 196 กก."/>
  </head>
  <body>
    <article>
      <h1>นั่งเฝ้ากัญชาชิลๆหวังได้เงินแสน ฝันสลายตร.จับบิ๊กล็อต</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <figure>
        <img src="https://www.dailynews.co.th/admin/upload/20191209/news_nshxJwhAON145221_533.jpg?v=20191210030"/>
      </figure>
      <p>
        <b>2 หนุ่มแดนสตูล รับงานนั่งเฝ้ากัญชาชิล ๆ กลางสวนมะพร้าว เผยหากงานสำเร็จรับเงิน 2 แสนจากเอเยนต์ แต่ฝันสลาย "ชปส.ภ.จว.สตูล" บุกจับพร้อมของกลาง 196 กก.</b>
      </p>
      <p>เมื่อวันที่ 9 ธ.ค. ที่ สภ.ควนโดน จ.สตูล พ.ต.อ.เอนก ศรีคำอ้าย รอง ผบก.ภ.จว.สตูล พ.ต.ท.อภิสิทธิ์ ปะดุกา หัวหน้าชุดปฏิบัติการปราปบรามยาเสพติดตำรวจภูธร(ชปส.ภ.จว.สตูล ) จังหวัดสตูล พ.ต.อ.ธวัช สุนทรพจน์ ผกก.สภ.ควนโดน จ.สตูล ร่วมกันนำของกลางยาเสพติดให้โทษประเภท 5 (กัญชาอัดแท่ง) จำนวน 6 กระสอบ รวมน้ำหนัก 196 กิโลกรัม มาแถลงต่อสื่อมวลชน โดยก่อนหน้านี้เมื่อคืนวันที่ 8 ธ.ค. ที่ผ่านมาตำรวจชุดปราบปรามยาเสพติด ร่วมกันจับกุม นายรอสลัน แลหมัน อายุ 42 ปี ชาวจ.สตูล และ นายอับดุลลาเต็บ ดาแลหมัน อายุ 37 ปี  ชาว จ.สตูล พร้อมด้วยของกลางกัญชาอันแท่ง ได้ที่สวนมะพร้าว หมู่ 9 (บ้านควนไสน) ต.ควนสตอ อ.ควนโดน จ.สตูล เบื้องต้นให้การรับสารภาพว่า รับการว่าจ้างให้เฝ้าของกลางเพื่อรอคนมาลำเลียงไปส่งยังประเทศเพื่อนบ้าน หากทำสำเร็จขายไปก็จะได้เงินมาประมาณ 2 ล้านบาท ซึ่งพวกตนก็จะได้เงินส่วนแบ่ง 2 แสนบาท แต่ก็ต้องมาฝันสลายเพราะโดนตำรวจตามจับได้ดังกล่าว เจ้าหน้าที่จึงได้ควบคุมตัวผู้ต้องหาพร้อมด้วยของกล่างส่ง ร.ต.อ.เสกสรร เขียดสังข์ รอง สว.( สอบสวน)  สภ.ควนโดน จ.สตูล เพื่อดำเนินคดีข้อหาครอบครองยาเสพติดผิดกฎหมายต่อไป.</p>
      <figure>
        <img src="https://www.dailynews.co.th/admin/upload/20191209/news_hYseodLgRM145221_533.jpg?v=20191210030?v=9396"/>
      </figure>
    </article>
  </body>
</html>