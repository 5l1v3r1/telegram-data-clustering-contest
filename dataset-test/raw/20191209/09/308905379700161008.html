<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gaat-oneplus-weer-op-de-prijs-letten-renders-33378"/>
    <meta property="og:site_name" content="Apparata"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Gaat OnePlus weer op de prijs letten? [renders]"/>
    <meta property="og:description" content="Met de OnePlus 8 Lite zou men de reputatie van prijsvechter weer op willen poetsen."/>
  </head>
  <body>
    <article>
      <h1>Gaat OnePlus weer op de prijs letten? [renders]</h1>
      <h2>Met de OnePlus 8 Lite zou men de reputatie van prijsvechter weer op willen poetsen.</h2>
      <address><time datetime="2019-12-09T09:55:00+00:00">09 Dec 2019, 09:55</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Toen het van origine Chinese merk OnePlus de westerse markten veroverde had zij de reputatie van echte prijsvechter. De OnePlus One baarde opzien door voor zo’n € 160,- een zeer complete smartphone te bieden. Langzaam aan werd de reputatie van OnePlus als prijsvechter wat bleker door de stijgende toestelprijzen. Zo kostte de eerder dit jaar uitgebrachte <a href="https://www.apparata.nl/nieuws/oneplus-7t-apparata-review-32627">OnePlus 7t</a> bij introductie zo’n € 600,-.</p>
      <p>De renders tonen een ‘punch hole’ aan de voorkant. Deze biedt ruimte voor een enkelvoudige selfie-camera. Doordat er geen vingerafdrukscan te zien is vermoedt men dat deze in-display is en dat leidt tot de conclusie dat het toestel voorzien zal zijn van een OLED-display, dat naar verwachting 6,4 of 6,5 inch zal bedragen.</p>
      <p>Verder zien we aan de onderzijde een USB-C port en geen 3,5 mm Jack-aansluiting. De achterkant van het toestel duidt op een dubbele camera met flitser en wellicht ‘time-of-fligt’ sensor. Tot slot verwacht men dat de achterkant, net als de voorkant, voorzien zal zijn van veiligheidsglas. Daarmee zou het toestel ook geschikt kunnen zijn voor draadloos opladen. In onderstaand filmpje kun je de render van het toestel van alle kanten bewonderen.</p>
      <p>Na de eerdere beelden van de <a href="https://www.apparata.nl/nieuws/is-dit-de-nieuwe-oneplus-8-pro-in-actie-33086">OnePlus 8 Pro</a> en de renders van de <a href="https://www.apparata.nl/nieuws/oneplus-8-krijgt-nieuwe-camera-oplossing-renders-32654">OnePlus 8</a> lijkt OnePlus nu de strategie van grotere merken zoals Apple en Samsung te volgen en 3 smartphones te lanceren, al lijkt Apple die strategie weer te verlaten. Bijkomend voordeel is dat deze budgetversie ook de reputatie van prijsvechter terugbrengt waardoor OnePlus ook weer geschikt zal zijn voor de budgetkoper.</p>
      <p>Bron en foto’s: <a href="https://www.91mobiles.com/hub/oneplus-8-lite-renders-design-punch-hole-display-camera/">91mobiles &amp; Onleaks</a></p>
    </article>
  </body>
</html>