<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/189465/Bijna-een-op-de-vijf-Rotterdamse-kinderen-leeft-in-armoede"/>
    <meta property="og:site_name" content="RTV Rijnmond"/>
    <meta property="article:published_time" content="2019-12-09T09:28:52+00:00"/>
    <meta property="og:title" content="Bijna een op de vijf Rotterdamse kinderen leeft in armoede"/>
    <meta property="og:description" content="Van alle kinderen in Nederland die in armoede leven, wonen naar verhouding de meesten in Rotterdam.Â 17,5 procent van de Rotterdamse kinderen leeft in een gezin met een laag inkomen."/>
  </head>
  <body>
    <article>
      <h1>Bijna een op de vijf Rotterdamse kinderen leeft in armoede</h1>
      <address>
        <time datetime="2019-12-09T09:28:52+00:00">09 Dec 2019, 09:28</time>
      </address>
      <h4>Van alle kinderen in Nederland die in armoede leven, wonen naar verhouding de meesten in Rotterdam. 17,5 procent van de Rotterdamse kinderen leeft in een gezin met een laag inkomen.</h4>
      <p>Dit is ruim twee keer zoveel als gemiddeld in Nederland.<br/>Heerlen, Amsterdam, Den Haag en Delfzijl maken de nationale top vijf van gemeenten met relatief de meeste kinderen met armoederisico af.</p>
      <h3>Regio Rijnmond</h3>
      <p>Als alleen gekeken wordt naar de regio Rijnmond, wordt Rotterdam gevolgd door Schiedam (12,9) en Vlaardingen (12,5 procent). Ook in Capelle aan den IJssel, Maassluis, Nissewaard en Zwijndrecht ligt het relatieve aantal kinderen in armoede boven de tien procent.</p>
      <p>In Hardinxveld-Giessendam en Molenlanden gaat het om nog geen vier procent van de kinderen.</p>
      <h3>Armoede gelijk</h3>
      <p>Ondanks de economische groei blijft al drie jaar de armoede in ons land gelijk, blijkt uit de cijfers van het CBS. Zo lag het percentage van kinderen in armoede in Rotterdam in 2017 ook rond de 18 procent.</p>
      <p>Met name arme gezinnen die naar Nederland zijn gevlucht, merken niets van het economisch herstel. Deze groep werkzoekenden blijkt meer moeite te hebben met het vinden van een baan.</p>
      <related>
        <a href="http://www.rijnmond.nl/nieuws/178324/Rotterdam-niet-meer-de-gemeente-met-meeste-mensen-in-armoede"/>
      </related>
    </article>
  </body>
</html>