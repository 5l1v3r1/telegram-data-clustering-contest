<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dytiki-ellada-efyge-xafnika-sta-58-chronia-o-kostas-mayroeidis-neo-sok-liges-ores-ton-thanato-tis-loykias-simonoviki/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T09:08:25+00:00"/>
    <meta property="og:title" content="Δυτική Ελλάδα: Έφυγε ξαφνικά στα 58 του χρόνια ο Κώστας Μαυροειδής-Νέο σοκ λίγες ώρες μετά τον θάνατο της Λουκίας Σιμονοβίκη"/>
    <meta property="og:description" content="Δυτική Ελλάδα: Έφυγε ξαφνικά στα 58 του χρόνια ο Κώστας Μαυροειδής-Νέο σοκ λίγες ώρες μετά τον θάνατο της Λουκίας Σιμονοβίκη"/>
  </head>
  <body>
    <article>
      <h1>Δυτική Ελλάδα: Έφυγε ξαφνικά στα 58 του χρόνια ο Κώστας Μαυροειδής-Νέο σοκ λίγες ώρες μετά τον θάνατο της Λουκίας Σιμονοβίκη</h1>
      <address><time datetime="2019-12-09T09:08:25+00:00">09 Dec 2019, 09:08</time> by <a rel="author">ΣΥΝΕΙΔΗΣΗ</a></address>
      <p>
        <b>Μέσα σε λίγες ώρες χάθηκαν δύο άνθρωποι, δύο Πατρινοί που αγάπησαν και έδωσαν πολλά στο Πατρινό Καρναβάλι. Μετά την Λουκία Σιμονοβίκη έφυγε από τη ζωή ο Κωνσταντίνος Μαυροειδής της καρναβαλικής λέσχης, του πληρώματος 53, ένας από τους παλιούς καρναβαλιστές της Πάτρας που έβγαζε άρματα με το γκρουπ του και αποτέλεσε έναν από τους πυρήνες των καρναβαλικών ομάδων.</b>
      </p>
      <p>Η είδηση του θανάτου του, σκόρπισε τη θλίψη στην κοινωνία της Πάτρας και το θρήνο στους καρναβαλιστές που είχαν δουλέψει και εργαστεί μαζί του στις αποθήκες του πρώην ΑΣΟ. Ήταν ένας από τους αυθεντικούς καρναβαλιστές, έχοντας ένα πλήρωμα που είχε σχηματίσει επί σειρά ετών τη δική του καρναβαλική ομάδα και που κάθε χρόνο είχε κάτι διαφορετικό και αξιόλογο να παρουσιάσει.</p>
      <p>Ο θάνατός του βύθισε στο πένθος και τη γειτονιά της Κανακάρη, τη συνοικία του Μαρκάτο, εκεί όπου δραστηριοποιούταν επαγγελματικά ο εκλιπών, έχοντας εμπορικό κατάστημα. Είναι ο δεύτερος θάνατος που βιώνει το Πατρινό Καρναβάλι μετά από αυτόν της Λουκίας Σιμονοβίκη, που έφυγε από τη ζωή τα ξημερώματα της Κυριακής.</p>
      <p>Ο Κωνσταντίνος Μαυροειδής “έφυγε” σε ηλικία 58 ετών, εντελώς ξαφνικά.</p>
      <p>tempo27.news.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/antistasi-politon-dytikis-elladas-stis-exoryxeis-ydrogonanthrakon/"/>
        <a href="http://sinidisi.gr/ileia-dilitiriase-skotose-tin-egkyo-kori-tis-fakes-itan-megali-ntropi/"/>
        <a href="http://sinidisi.gr/dikaioma-sti-zoi-stis-exoryxeis-ydrogonanthrakon/"/>
        <a href="http://sinidisi.gr/epaneklogi-vasili-aivali-stin-proedria-tee-dytikis-elladas-deite-foto/"/>
        <a href="http://sinidisi.gr/patra-vinteo-sok-to-pos-quot-karfothike-quot-dikyklistis-piso-meros-ntalikas/"/>
        <a href="http://sinidisi.gr/pos-ta-rantar-frenaroyn-ton-toyrismo-se-dytiki-ellada-kriti/"/>
      </related>
    </article>
  </body>
</html>