<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/mersin/merkez/cocuklar-trafigi-eglenerek-ogreniyor-1459272"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:21:14+00:00"/>
    <meta property="og:title" content="Çocuklar, trafiği eğlenerek öğreniyor"/>
    <meta property="og:description" content="Çocuklar, trafiği eğlenerek öğreniyor"/>
  </head>
  <body>
    <article>
      <h1>Çocuklar, trafiği eğlenerek öğreniyor</h1>
      <address>
        <time datetime="2019-12-09T09:21:14+00:00">09 Dec 2019, 09:21</time>
      </address>
      <p>Soner AYDIN/MERSİN, (<a href="https://www.cnnturk.com/haberleri/dha">DHA</a>)- MERSİN'de İçişleri Bakanlığı ve Milli <a href="https://www.cnnturk.com/haberleri/egitim">Eğitim</a> Bakanlığı tarafından hayata geçirilen proje kapsamında hazırlanan Mobil <a href="https://www.cnnturk.com/haberleri/trafik">Trafik</a> Eğitim TIR'ı, 2 gün boyunca öğrencilere trafik eğitimi verecek.<br/><br/>İçişleri ve Milli Eğitim Bakanlıkları arasında imzalanan 'Mobil Trafik Eğitim TIR'ı ile Yürütülecek Eğitim Faaliyetlerine ilişkin Eğitim İşbirliği Protokolü' kapsamında kente gelen eğitim TIR'ı, Cumhuriyet Meydanı'na kuruldu. Öğrenciler TIR içerisinde uzman trafik eğitmeninden  trafiğin işleyişi, dikkat edilmesi gereken kurallar hakkında eğitim aldıktan sonra hazırlanan alanda özel araçlarla trafik deneyimi yaşadı. Renkli görüntülerin ortaya çıktığı eğitimde öğrenciler hem eğlendi hem öğrendi.<br/><br/>Trafik eğitim çalışmaları hakkında bilgi veren İl Emniyet Müdürlüğü Trafik Şube Müdürü Oktay Yaltı şunları söyledi:<br/><br/>"<a href="https://www.cnnturk.com/haberleri/2019">2019</a> yılı içerisinde yaya önceliği projemiz başladı. Valimiz ve il protokolü ile birlikte bunu hayata geçirdik. Yine 2019 yılı içerisinde Kırmızı Düdük gibi değişik projelerle öğrencilere yönelik hediyeler de verdiğimiz projeler hayata geçirdik. Bunların hepsi trafikte çocukların bilinçlendirilmesi adına yapıldı. Yine 2019 içerisinde Toroslar ve Akdeniz ilçelerimizde iki <a href="https://www.cnnturk.com/haberleri/okul">okul</a> bahçesinde trafik parkı düzenlendi ve eğitimler verildi. 2019 yılı içerisinde bu yaptığımız eğitimlerden sonra 2018 yılı istatistiklerini değerlendirdiğimizde maddi hasarlı trafik kazalarında yüzde 5, yaralanmaları trafik kazalarında yüzde ve ölümlü trafik kazalarında yüzde 32 oranında düşüş sağlayarak başarı elde ettik. Biz bu eğitimlerimizi devam ettirdiğimiz sürece bu istatistiki verilerin daha da aşağılara düşeceğini tahmin ediyoruz. İki gün boyunca çocuklara TIR’larda kırmızı ışıkta ve yaya geçitlerinden nasıl geçilmesi konularında eğitimler vereceğiz. Işıklarda ailelerine yönelik anne babalarının yaptığı hataları düzeltme adına çocukları bilinçlendireceğiz."</p>
      <p>-GÖRÜNTÜLÜ</p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/adana/merkez/soner-cetin-is-insanlariyla-bulustu-1459274"/>
        <a href="https://www.cnnturk.com/yerel-haberler/antalya/berlin-doner-antalyaspor-deplasmanda-kazandi-1459273"/>
        <a href="https://www.cnnturk.com/yerel-haberler/adana/merkez/losevden-dunya-gonulluler-gunu-kutlamasi-1459271"/>
      </related>
    </article>
  </body>
</html>