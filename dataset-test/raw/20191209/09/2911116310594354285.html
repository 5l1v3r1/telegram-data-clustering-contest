<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kun.uz/news/2019/12/09/rossiyadagi-konda-sodir-bolgan-yongin-oqibatida-3-nafar-ozbekistonlik-halok-boldi"/>
    <meta property="og:site_name" content="Kun.uz"/>
    <meta property="article:published_time" content="2019-12-09T09:36:00+00:00"/>
    <meta property="og:title" content="Россиядаги конда содир бўлган ёнғин оқибатида 3 нафар ўзбекистонлик ҳалок бўлди"/>
    <meta property="og:description" content="Ўзбекистоннинг Екатеринбург шаҳридаги бош консулхонаси ФВВнинг Свердлов вилоятидаги ваколатхонасига таяниб маълум қилишича, 2019 йил 8 декабрь куни эрталаб соат 6:45да Ямало-Ненецк автоном округи Тазов тумани Пякяхин конида содир бўлган ёнғин оқибатида 3 нафар Ўзбекистон фуқароси А.Э., Э.Д. ва А.С. вафот этди, ҳамюртимиз Т.А. куйиб шифохонага жойлаштирилди."/>
  </head>
  <body>
    <article>
      <h1>Россиядаги конда содир бўлган ёнғин оқибатида 3 нафар ўзбекистонлик ҳалок бўлди</h1>
      <address>
        <time datetime="2019-12-09T09:36:00+00:00">09 Dec 2019, 09:36</time>
      </address>
      <figure>
        <img src="https://storage.kun.uz/source/4/5qbf8cRWk19ASnTVm-rEOAoOMD03qh2l.jpg"/>
      </figure>
      <p>Фото: РИА Новости</p>
      <p>Ўзбекистоннинг Екатеринбург шаҳридаги бош консулхонаси ФВВнинг Свердлов вилоятидаги ваколатхонасига таяниб маълум қилишича, 2019 йил 8 декабрь куни эрталаб соат 6:45да Ямало-Ненецк автоном округи Тазов тумани Пякяхин конида содир бўлган ёнғин оқибатида 3 нафар Ўзбекистон фуқароси А.Э., Э.Д. ва А.С. вафот этди, ҳамюртимиз Т.А. куйиб шифохонага жойлаштирилди.</p>
      <p>Ташқи ишлар вазирлиги <a href="https://mfa.uz/uz/press/news/2019/12/22320/">хабарида</a> айтилишича, айни пайтда тегишли органлар томонидан тергов тадбирлари ўтказилмоқда.</p>
      <p>Бош консулхона вазиятни назоратга олди ва Ўзбекистон Бандлик ва меҳнат муносабатлари вазирлиги Ташқи меҳнат миграцияси агентлигининг Москва шаҳридаги ваколатхонаси билан биргаликда марҳумларнинг жасадларини ватанга юбориш билан боғлик консуллик-ҳуқуқий, ташкилий ва бошқа масалалар билан шуғулланмоқда.</p>
      <p>Консуллик-ҳуқуқий департаменти марҳумларнинг оила аъзолари ва яқинларига ҳамдардлик изҳор этган ҳамда Россиянинг Урал федерал округи (Курган области, Свердловск области, Тюмен области, Челябинск области, Ханти-Мансийск автоном округи – Югра, Ямал-Ненецк автоном округи) ҳудудида бўлиб турган Ўзбекистон фуқаролари зарур ҳолатларда мамлакатнинг Екатеринбург шаҳридаги бош консулхонасига қуйидаги телефон рақамлари орқали мурожаат қилишлари мумкинлигини эслатиб ўтган: +7 343 276 31 66, +7 343 272 31 33.</p>
    </article>
  </body>
</html>