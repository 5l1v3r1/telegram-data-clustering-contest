<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/nu-upphor-stodet-for-google-glass-explorer-edition"/>
    <meta property="og:site_name" content="Mobil"/>
    <meta property="article:published_time" content="2019-12-09T09:42:00+00:00"/>
    <meta property="og:title" content="Nu upphör stödet för Google Glass Explorer Edition"/>
    <meta property="og:description" content="Nej, det blev inga större framgångar för konsumentversionen av Googles augmented reality-glasögon Google Glass, och nu slutar den amerikanska techjätten att stödja hårdvaran med sina tjänster."/>
  </head>
  <body>
    <article>
      <h6 class="kicker">Funktionaliteten begränsas kraftigt</h6>
      <h1>Nu upphör stödet för Google Glass Explorer Edition</h1>
      <address><time datetime="2019-12-09T09:42:00+00:00">09 Dec 2019, 09:42</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Nej, det blev inga större framgångar för konsumentversionen av Googles augmented reality-glasögon Google Glass, och nu slutar den amerikanska techjätten att stödja hårdvaran med sina tjänster.</b></p>
      <p>Det är nu snart fem år sedan Google presenterade sina ”smarta glasögon” Google Glass. Man var uppenbarligen minst fem år före sin tid och produkten lämnade onekligen en hel del i övrigt att önska, både rent funktionellt och estetiskt. Man såg kort och gott ut som en tvättäkta jubelnörd med dem på. Man kan även fråga sig hur användbara glasögonen var för en ordinär konsument. </p>
      <p>Och nu väljer Google att rulla ut en sista uppdatering till Google Glass Explorer Edition innan man låter konceptet gå i graven helt och hållet i februari 2020. Med uppdateringen kommer glasögonens funktionalitet att begränsas rätt rejält. Man kommer till exempel inte längre att kunna koppla dem till sitt Google-konto, vilket innebär att tjänster som Gmail och Youtube bara är att glömma. Det kommer däremot fortfarande att gå att koppla glasögonen till en telefon via bluetooth och använda dem för att ta bilder och spela in videoklipp. Företagsversionen av Google Glass – som däremot blivit en framgång inom bland annat tillverkningsindustrin – påverkas däremot inte av det slopade stödet. </p>
      <p>Annons</p>
      <footer>Källa <br/><a href="https://www.gsmarena.com/google_glass_explorer_edition_final_software_update-news-40470.php">Nu rullas sista uppdateringen till Google Glass ut</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/google-glass-r-tillbaka-men-bara-i-f-retagsv-rlden"/>
        <a href="https://www.mobil.se/nyheter/google-glass-f-r-f-rsta-uppdateringen-p-tre-r"/>
      </related>
    </article>
  </body>
</html>