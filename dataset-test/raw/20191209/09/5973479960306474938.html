<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/samsun-da-uyusturucu-ticaretine-tutuklama-31-h52257.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T09:29:24+00:00"/>
    <meta property="og:title" content="Samsun'da uyuşturucu ticaretine tutuklama"/>
    <meta property="og:description" content="Samsun'da uyuşturucu ticaretinden 4 kişi gözaltına alınmıştı. Mahkeme karşısına çıkarılan 3 kişi adli kontrol şartıyla serbest bırakılırken 1 kişi tutuklanarak cezaevine gönderildi."/>
  </head>
  <body>
    <article>
      <h1>Samsun'da uyuşturucu ticaretine tutuklama</h1>
      <h2>Samsun'da uyuşturucu ticaretinden 4 kişi gözaltına alınmıştı. Mahkeme karşısına çıkarılan 3 kişi adli kontrol şartıyla serbest bırakılırken 1 kişi tutuklanarak cezaevine gönderildi.</h2>
      <address><time datetime="2019-12-09T09:29:24+00:00">09 Dec 2019, 09:29</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b>Samsun</b>'un İlkadım ilçesinde uyuşturucu ticaretinden gözaltına alınan 3 kişi adli kontrol şartıyla serbest bırakılırken 1 kişi tutuklandı.</p>
      <p>Olay, İlkadım ilçesi 19 Mayıs Mahallesi'nde meydana geldi. Edinilen bilgiye göre, Samsun Emniyet Müdürlüğü Narkotik Suçlarla Mücadele Şube Müdürlüğü ekipleri, bir kahvehanede uyuşturucu sattığı belirlenen Ü.B., F.Ç., F.D. ve H.H.E.'yi yakalayarak gözaltına aldı. Gözaltına alınan şahıslarla birlikte 234 adet ecstasy hap ele geçirildi. Emniyetteki sorgulaması tamamlanan 4 kişi, "uyuşturucu ticareti" suçundan bugün Samsun Adliyesi'ne sevk edildi. Nöbetçi mahkemeye ifade veren F.D. tutuklanarak Samsun T Tipi Kapalı Cezaevi'ne gönderilirken, Ü.B., F.Ç. ve H.H.E. ise mahkemece adli kontrol şartıyla serbest bırakıldı.</p>
    </article>
  </body>
</html>