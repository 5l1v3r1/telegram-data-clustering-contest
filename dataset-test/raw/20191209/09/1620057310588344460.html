<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tamilwin.com/community/01/233341"/>
    <meta property="og:site_name" content="Tamilwin"/>
    <meta property="article:published_time" content="2019-12-09T09:22:19+00:00"/>
    <meta property="og:title" content="போதைப்பொருளுக்கு எதிராக வவுனியாவில் பெண்கள் ஆர்ப்பாட்டம்"/>
    <meta property="og:description" content="வவுனியா, தேக்கவத்தை கிராமத்தில் போதைப்பொருள்."/>
  </head>
  <body>
    <article>
      <h1>போதைப்பொருளுக்கு எதிராக வவுனியாவில் பெண்கள் ஆர்ப்பாட்டம்</h1>
      <address><time datetime="2019-12-09T09:22:19+00:00">09 Dec 2019, 09:22</time> by <a rel="author">Theesan, Rebecca</a></address>
      <p>வவுனியா, தேக்கவத்தை கிராமத்தில் போதைப்பொருள் விற்பனை செய்வதை உடனடியாக தடுத்து நிறுத்துமாருக் கோரி ஆர்ப்பாட்டம் ஒன்று முன்னெடுக்கப்பட்டுள்ளது.</p>
      <p>தேக்கவத்தை கிராமத்தில் இன்று காலை 11.30 மணியளவில் இந்த போராட்டம் இடம்பெற்றுள்ளது.</p>
      <p>எமது வருங்கால சிறுவர்களை போதைப்பொருளால் கெடுக்கப் போகிறீர்களா?, போதைப்பொருளை எமது கிராமத்தில் இருந்து தடுப்போம் போன்ற பல்வேறு வாசகங்கள் பொறிக்கப்பட்ட பதாதைகளை தாங்கியவாறு ஆர்ப்பாட்டக்காரர்கள் ஆர்ப்பாட்டத்தில் ஈடுபட்டிருந்தனர்.</p>
      <p>இதன்போது ஆர்ப்பாட்டத்தில் ஈடுபட்டவர்கள் கருத்து தெரிவிக்கையில்,</p>
      <p>எமது தேக்கவத்தை கிராமத்தில் தொடர்ந்து போதைப்பொருள் விற்பனை செய்து வருவதாகவும், இதனை தடுத்து நிறுத்துமாறும் கோரி பொலிஸாருக்கும், ஏனைய இடங்களுக்கும் அறிவித்தல் கொடுத்தும் இதுவரைக்கும் தகுந்த நடவடிக்கை எடுக்கப்படவில்லை.</p>
      <p>சில வேளைகளில் கஞ்சாவுடன் பிடிபடுகின்றவர்கள் இரண்டு, மூன்று நாட்களில் பொலிஸாரால் விடுதலை செய்யப்பட்டு மீண்டும் வியாபாரத்தை செய்கின்றனர்.</p>
      <p>இங்குள்ள சிறுவர்கள் உட்பட பெரியவர்களும் போதைப்பொருள் அருந்திவிட்டு வீடுகளில் பாரிய பிரச்சினைகள் செய்கின்றனர். இதன்காரணமாக வீதிகளில் பாடசாலை சிறுவர்கள் மற்றும் பெண்கள் போகமுடியாத நிலை ஏற்பட்டுள்ளது என அவர்கள் குறிப்பிட்டுள்ளனர்.</p>
      <p>ஆர்ப்பாட்டத்தில் சுமார் 50இற்கும் மேற்பட்ட ஆர்ப்பாட்டக்காரர்கள் ஈடுபட்டிருந்தனர்.</p>
      <figure>
        <img src="https://dimg.zoftcdn.com/s1/photos/news/sites/full/12/vavuniya_prots001/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/12/vavuniya_prots002/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/12/vavuniya_prots003/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/12/vavuniya_prots004/img/625.0.560.320.160.600.053.800.700.160.90.jpg"/>
      </figure>
      <figure>
        <img src="https://dimg.zoftcdn.com/s1/photos/news/sites/full/12/vavuniya_prots005/img/625.0.560.320.160.600.053.800.700.160.90.jpg"/>
      </figure>
    </article>
  </body>
</html>