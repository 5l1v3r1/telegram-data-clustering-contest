<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/u-zemljotresu-u-firenci-nema-povredjenih-manja-ostecenja/"/>
    <meta property="og:site_name" content="Krstarica"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="U zemljotresu u Firenci nema povređenih, manja oštećenja"/>
    <meta property="og:description" content="RIM - U zemljotresu, koji je jutros pogodio područje severno od Firence nema povređenih, osim što je uplašio stanovnike i prouzrokovao manja oštećenja na"/>
  </head>
  <body>
    <article>
      <h1>U zemljotresu u Firenci nema povređenih, manja oštećenja</h1>
      <address><time datetime="2019-12-09T09:35:00+00:00">09 Dec 2019, 09:35</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>RIM – U zemljotresu, koji je jutros pogodio područje severno od Firence nema povređenih, osim što je uplašio stanovnike i prouzrokovao manja oštećenja na zgradama, prenose italijanski mediji.</p>
      <p>Oštećena je crkva u gradu Barberino, a prijavljena je i manja šteta na nekim privatnim kućama, prenosi agencija ANSA.</p>
      <p>Potres jačine 4,5 stepeni po Rihteru snažno se osetio u Firenci i okolini, ali osim manjih oštećenja i uznemirenja građana, nije bilo većih posledica.</p>
      <p>Državne železnice saopštile su da je linija između Firence i Bolonje bila privremeno zatvorena zbog predostrožnosti, ali da je kasnije saobraćaj nastavljen bez problema.</p>
      <p>I škole u gradovima u blizini epicentra bile su zatvorene, dok nisu završena proveravanja bezbednosti konstrukcije.</p>
      <p>(Tanjug)</p>
    </article>
  </body>
</html>