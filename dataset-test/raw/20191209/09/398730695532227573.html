<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/segern-gav-stenson-rejalt-hopp-pa-rankningen/"/>
    <meta property="og:site_name" content="DN.SE"/>
    <meta property="article:published_time" content="2019-12-09T09:46:47+00:00"/>
    <meta property="og:title" content="Segern gav Stenson rejält hopp på rankningen"/>
    <meta property="og:description" content="Henrik Stensons seger på Bahamas i helgen gjorde ett rejält avtryck på golfens världsrankning."/>
  </head>
  <body>
    <article>
      <h1>Segern gav Stenson rejält hopp på rankningen</h1>
      <address><time datetime="2019-12-09T09:46:47+00:00">09 Dec 2019, 09:46</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Henrik Stensons seger på Bahamas i helgen gjorde ett rejält avtryck på golfens världsrankning. Svensken hoppar upp från 40:e till 26:e plats – och är därmed tillbaka på samma position som han var på i början av året.</b>
      </p>
      <p><a href="https://www.dn.se/sport/stensons-tog-forsta-segern-pa-over-tva-ar/">Segern</a> innebar i praktiken också ett stort kliv mot OS i Tokyo för Stenson. Han var redan sedan tidigare etta av svenskarna på världsrankningen, men har nu skaffat sig en rejäl lucka till Alex Norén (69:a) och Marcus Kinhult (83:a) som – med ett halvår kvar av kvalificeringsperioden – ser ut att få göra upp om den andra OS-platsen.</p>
      <p>Inbjudningstävlingen på Bahamas har inte fullvärdig PGA-tourstatus, men rankningspoängen som delades ut räknas även inför uttagningarna till Ryder Cup. Stenson är i nuläget en av nio spelare som har en direktplats i Europas lag inför mötet med USA på Whistling Straits i september.</p>
      <p>
        <a href="https://www.dn.se/sport/tuff-kamp-om-golfplatser-i-os-mitt-stora-mal/">Läs mer: Tuff kamp om golfplatser i OS: Mitt stora mål</a>
      </p>
    </article>
  </body>
</html>