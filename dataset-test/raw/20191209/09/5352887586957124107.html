<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/pasaulis/vyrai-ir-moterys-saudo-arabijoje-i-restorana-gales-zengti-pro-tas-pacias-duris-1756104/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Vyrai ir moterys Saudo Arabijoje į restoraną galės žengti pro tas pačias duris"/>
    <meta property="og:description" content="Reklama"/>
  </head>
  <body>
    <article>
      <h1>Vyrai ir moterys Saudo Arabijoje į restoraną galės žengti pro tas pačias duris</h1>
      <address><time datetime="2019-12-09T09:50:00+00:00">09 Dec 2019, 09:50</time> by <a rel="author" href="https://www.ve.lt/autoriai/elta/" target="_blank">ELTA</a></address>
      <p>Reklama</p>
      <p><b>Vyrai ir moterys Saudo Arabijoje restoranuose ir kavinėse galės naudotis tuo pačiu įėjimu. Griežtai konservatyvioje šalyje iki šiol galiojo įstatymas, nurodantis, kad moterys ir šeimos turi įeiti pro vieną įėjimą, o vyrai – pro kitą. Sekmadienį vyriausybė tviteryje paskelbė, kad šios nuostatos atsisakyta.</b><br/><br/>Nauja tvarka, be kita ko, bus taikoma laisvalaikio centrams ir patalpoms, kurios naudojamos vestuvėms. Saudo Arabijoje galioja griežti įstatymai daugeliui viešojo gyvenimo sričių. Kai kurie suvaržymai pastaruoju metu buvo sušvelninti.<br/><br/>Moterys, pavyzdžiui, dabar be vyro leidimo gali užsisakyti viešbučio kambarį, turėti kelionių pasą ir vykti į užsienį. Tačiau „vyriškos globos“ sistema daugelyje sričių toliau išlieka.<br/><br/>Nepaisant ribojimų švelninimo, kuriuos autorizuoja kronprincas Mohammedas Salmanas, Karalystė imasi itin griežtų veiksmų prieš žmogaus teisių aktyvistus.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/pasaulis/saudo-arabija-leido-nesusituokusioms-uzsienieciu-poroms-nuomotis-kambarius-viesbuciuose/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/jav-del-dronu-ataku-pries-naftos-kompleksus-saudo-arabijoje-kaltina-irana/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/saudo-arabija-leis-moterims-vykti-i-uzsieni-be-ju-globeju-vyru-leidimo/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/saudo-arabijos-zurnalistas-po-nuzudymo-buvo-sukapotas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/saudo-arabijoje-uz-seksualini-priekabiavima-bus-baudziama/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/per-saudo-arabijos-antskrydzius-jemeno-sostineje-zuvo-sesi-zmones1/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/per-saudo-arabijos-antskrydzius-jemeno-sostineje-zuvo-sesi-zmones/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/saudo-arabijoje-pirma-karta-per-35-metus-buvo-viesai-parodytas-kino-filmas-1629067/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>