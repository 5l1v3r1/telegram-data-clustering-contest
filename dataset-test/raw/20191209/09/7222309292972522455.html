<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/en-person-skottskadades-i-karis-pa-sondagen-fick-allvarliga-skador/"/>
    <meta property="og:site_name" content="HBL"/>
    <meta property="article:published_time" content="2019-12-09T09:38:00+00:00"/>
    <meta property="og:title" content="En person skottskadades i Karis på söndagen – flera gripna"/>
    <meta property="og:description" content="En person vårdas på sjukhus efter skottlossning i Karis. Personen opererades som en följd av allvarliga skador, uppger polisen."/>
  </head>
  <body>
    <article>
      <h1>En person skottskadades i Karis på söndagen – flera gripna</h1>
      <h2>En person vårdas på sjukhus efter skottlossning i Karis. Personen opererades som en följd av allvarliga skador, uppger polisen.</h2>
      <address><time datetime="2019-12-09T09:38:00+00:00">09 Dec 2019, 09:38</time> by <a rel="author">SPT</a></address>
      <p>På söndagskvällen ägde en skottlossning rum i Karis i Raseborg. Skjutningen skedde utomhus på Läppgatan och flera av polisens enheter kallades till platsen. En person vårdas på sjukhus för allvarliga skador.</p>
      <p>– Vi har väldigt lite uppgifter eftersom vi är så i början av förundersökningen, säger undersökningsledare <b>Mats</b> <b>Sjöholm</b>, kriminalkommissarie vid polisinrättningen i Västra Nyland.</p>
      <p>Polisen har gripit flera personer, men Sjöholm preciserar i det här skedet inte det exakta antalet. Nu börjar förhören och insamlingen av bevismaterial.</p>
      <p>– Bara vi har fått förhören gjorda så kommer vi att ha en klarare helhetsbild.</p>
      <p>Den skottskadade personen fördes till sjukhus av civila och inte i ambulans. Den skadade är en man född på 1980-talet.</p>
      <p>– Skottskadan var såpass allvarlig att den krävde operation.</p>
      <p>Sjöholm har inte noggrannare uppgifter om personens nuvarande hälsotillstånd. Ärendet utreds som försök till dråp och skjutvapenbrott.</p>
    </article>
  </body>
</html>