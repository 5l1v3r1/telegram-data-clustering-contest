<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476779-kaleta-ujawnia-miazdzacy-dla-ratusza-trzaskowskiego-raport"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T09:54:35+00:00"/>
    <meta property="og:title" content="7 mln złotych na organizacje LGBT. Kaleta ujawnia miażdżący dla ratusza Trzaskowskiego raport: To wierzchołek góry lodowej"/>
    <meta property="og:description" content="&quot;Te środki mogą płynąć z różnych źródeł – z urzędów dzielnic, spółek miejskich. Każda z tych organizacji promuje ruchy LGBT&quot;."/>
  </head>
  <body>
    <article>
      <h1>7 mln złotych na organizacje LGBT. Kaleta ujawnia miażdżący dla ratusza Trzaskowskiego raport: To wierzchołek góry lodowej</h1>
      <address><time datetime="2019-12-09T09:54:35+00:00">09 Dec 2019, 09:54</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Wiceminister sprawiedliwości Sebastian Kaleta ujawnił wstrząsający raport pokazujący, jak warszawski ratusz wydaje miliony złotych na wsparcie organizacji, które m.in. uczą, jak zażywać narkotyki, promują dewiacje seksualne, a nawet walcząc o legalizację prostytucji.</b>
      </p>
      <p>CZYTAJ TAKŻE: <a href="https://wpolityce.pl/polityka/476593-tylko-u-nas-kaleta-odpowiada-dabrowie-ws-narkotykow">TYLKO U NAS. Czy warszawski ratusz promuje zażywanie narkotyków? Kaleta odpowiada Dąbrowie i wylicza bulwersujące przykłady</a></p>
      <p>
        <a href="https://wpolityce.pl/spoleczenstwo/476702-edukator-z-warszawskich-szkol-opowiada-o-chemseksie">Edukator z warszawskich szkół opowiada… o „chemseksie”: „Często traci się kontrolę nad ciałem i decyzjami”</a>
      </p>
      <p>
        <a href="https://wpolityce.pl/polityka/476560-narkotyki-chemsex-i-homoseksualizm-to-dotuje-trzaskowski">Miliony złotych z warszawskiego ratusza na organizacje LGBT! Chemsex, narkotyki, homoseksualizm - to współfinansuje Trzaskowski</a>
      </p>
      <blockquote>Przeprowadziłem analizę wydatków, zajrzałem do kilku konkursów organizowanych przez miasto stołeczne Warszawa. Przeanalizowałem kilkanaście organizacji, łączna kwota dofinansowań to 7 mln zł w latach 2017-2019. To prawdopodobnie wierzchołek góry lodowej. Te środki mogą płynąć z różnych źródeł – z urzędów dzielnic, spółek miejskich. Każda z tych organizacji promuje ruchy LGBT</blockquote>
      <p>— podkreślił na konferencji prasowej Kaleta.</p>
      <p>Raport został przygotowany na podstawie ogólnodostępnych danych - biuletynu informacji publicznej, stron internetowych organizacji oraz ich profili w mediach społecznościowych. Materiał przedstawia silne powiązania pomiędzy warszawskim ratuszem a działaniami ruchu LGBT oraz innych skrajnie lewicowych organizacji.</p>
      <blockquote>
        <b>Przykładowo tylko w jednym konkursie na kwotę 3,6 mln złotych przeznaczono 95 proc. na organizacje, które otwarcie wspierają LGBT na rzecz tych organizacji przeznaczono łącznie 3 420 000 zł</b>
      </blockquote>
      <p>— możemy przeczytać w raporcie.</p>
      <p>Wskazano także, że raport jest wyłącznie drobnym wycinkiem funkcjonowania organizacji, które w ramach swojej działalności promują środowiska LGBT.</p>
      <p>W publikacji mowa jest o jedenastu organizacjach pozarządowych: FES – Fundacja Edukacji Społecznej, Fundacja Polityki Społecznej PREKURSOR, Sex Work Polska, SIN – Społeczna Inicjatywa Narkopolityki, Stowarzyszenie Program STACJA, Zjednoczenie Pozytywni w Tęczy, Fundacja ReFForm Na Rzecz Promocji zdrowia, Budowania Więzi Społecznych Oraz Przeciwdziałania Wykluczeniom i Dyskryminacji, Stowarzyszenie Bears Of Poland, Fundacja Ocalenie, Społeczny Komitet ds. AIDS (SKA) oraz Lambda Warszawa.</p>
      <figure>
        <iframe data-src="https://twitter.com/sjkaleta/status/1203949418854174720" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Pracując nad tym raportem okazało się, że osoby, które zajmują się tymi projektami szkolą warszawskich nauczycieli. Rafał Trzaskowski w ostatnich tygodniach informował, że warszawscy nauczyciele zostali przeszkoleni, żeby lepiej mówić o edukacji seksualnej. Kto tę edukację prowadzi? Między innymi osoba, która w internecie bardzo szeroko rozprawia o tym, jak fajnie te wszystkie dewiacje seksualne z użyciem narkotyków jest uprawiać. Takie informacje są przekazywane warszawskim nauczycielom. W ramach kontroli poselskie postanowiłem to skontrolować - kto szkoli warszawskich nauczycieli, kogo Rafał Trzaskowski wprowadza do warszawskich szkół</blockquote>
      <p>— podkreślił Kaleta na konferencji prasowej.</p>
      <figure>
        <iframe data-src="https://twitter.com/tvp_info/status/1203955398170103808" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Raport „Gdzie trafiają pieniądze Warszawiaków” dostępny jest <a href="http://sebastiankaleta.pl/wp-content/uploads/2019/12/Raport-Kalety_final_compressed.pdf">TUTAJ</a>.</b>
      </p>
      <p>Wkt/TT</p>
    </article>
  </body>
</html>