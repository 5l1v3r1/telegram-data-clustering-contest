<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3328364"/>
    <meta property="og:site_name" content="וואלה! חדשות"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="טנק צה&quot;ל התהפך במהלך פעילות בצפון הארץ; אין נפגעים"/>
    <meta property="og:description" content="כוחות הנדסה ורפואה הוזעקו למקום התקרית, לאחר שהטנק התהפך על צידו במהלך תרגיל. צוות הטנק עבר בדיקות, ובמקביל פועלים לחילוץ..."/>
  </head>
  <body>
    <article>
      <h1>טנק צה"ל התהפך במהלך פעילות בצפון הארץ; אין נפגעים</h1>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author">אמיר בוחבוט</a></address>
      <figure>
        <img src="https://img.wcdn.co.il/f_auto,w_700/2/5/9/4/2594548-46.jpeg"/>
        <figcaption>טנק מרכבה(צילום אילוסטרציה: דובר צה"ל)</figcaption>
      </figure>
      <p>טנק צה"ל התהפך על צידו הבוקר (שני) בצפון הארץ במהלך פעילות. כוחות הנדסה ורפואה הוזעקו למקום. צוות הטנק עובר בדיקות, ובמקביל פועלים לחילוץ הטנק. מדובר צה"ל נמסר כי הנושא בבדיקה ונסיבות האירוע נבחנות.</p>
      <p>באפריל בשנה שעברה נהרג חייל צה"ל ועוד שלושה נפצעו באורח קשה וקל בהידרדרות טנק במהלך פעילות מבצעית בעוצבת "אדום" שבאזור גבול מצרים. הטנק הידרדר בעת סיור באזור ניצנה שסמוך לגבול ישראל ומצרים. החיילים שנפצעו פונו במסוק של חיל האוויר ובאמבולנסים לקבלת טיפול בבית החולים סורוקה שבבאר שבע. גורם צבאי מפיקוד דרום אמר כי "צוות הטנק יצא לסיור שגרתי סמוך לגבול באזור ניצנה, לא הרחק מהנחל. מסיבה לא ברורה נהג הטנק איבד שליטה תוך כדי הכניסה לעמדה והידרדר". לדבריו, "יש תרגולת מאוד ברורה להתמודדות עם מצב שכזה".</p>
    </article>
  </body>
</html>