<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racocatala.cat/noticia/47816/xucla-aposta-facilitar-investidura-sanchez-dubta-jxcat-pugui-mantenir-se-harmonia-futur"/>
    <meta property="og:site_name" content="RacoCatalà"/>
    <meta property="article:published_time" content="2019-12-09T09:45:00+00:00"/>
    <meta property="og:title" content="Xuclà aposta per facilitar la investidura de Sánchez i dubta que JxCat pugui mantenir-se &quot;en harmonia&quot; en un futur"/>
    <meta property="og:description" content="L'exdiputat del PDeCAT Jordi Xuclà ha explicat que aposta perquè Junts per Catalunya faciliti la investidura de Pedro Sánchez i creu que els diputats s'han de posicionar davant &quot;l'únic candidat via..."/>
  </head>
  <body>
    <article>
      <h1>Xuclà aposta per facilitar la investidura de Sánchez i dubta que JxCat pugui mantenir-se "en harmonia" en un futur</h1>
      <h2>L'exdiputat del PDeCAT es pregunta si s'han de resignar" que "el paper de política útil de l'independentisme a Madrid el faci ERC"</h2>
      <address><time datetime="2019-12-09T09:45:00+00:00">09 Dec 2019, 09:45</time> by <a rel="author" href="https://www.racocatala.cat/autor/agencia-catalana-de-noticies" target="_blank">ACN</a></address>
      <p>L'exdiputat del PDeCAT Jordi Xuclà ha explicat que aposta perquè Junts per Catalunya faciliti la investidura de Pedro Sánchez i creu que els diputats s'han de posicionar davant "l'únic candidat viable". En un article publicat aquest diumenge al 'Diari de Girona', Xuclà, que ja va quedar fora de les llistes de JxCat el 28-A, assenyala que ERC ara és "indispensable" perquè del seu suport en depèn "legislatura o terceres eleccions". Per això lamenta que "els convergents partidaris que JxCat faciliti la investidura i utilitzi la seva força electoral per l'acompliment de tot el que pugui aconseguir en el camp programàtic" s'hagin de "donar per vençuts". "Hem de veure amb els braços creuats com aquest intervencionisme efectiu en la política espanyola l'assaja només ERC?", es pregunta l'exdiputat, que afegeix: "Ens hem de resignar que el paper de política útil i negociadora de l'independentisme a Madrid el faci ERC mentre Junts per Catalunya queda instal·lada en l'esterilitat política?".</p>
      <p>A l'article, Xuclà també admet que "els dos mons que cohabiten" a Junts per Catalunya "tenen difícil mantenir-se en harmonia en el futur". "Han cristal·litzat a la societat dos mons polítics: els irredempts i els partidaris del pacte i l'acord", conclou.</p>
      <p> </p>
    </article>
  </body>
</html>