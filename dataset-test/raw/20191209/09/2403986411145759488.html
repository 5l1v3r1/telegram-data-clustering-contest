<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vin_nichogo_ne_pereglyadatime_u_rf_zayavili_pro_zhorstku_pozitsiyu_putina_na_normandskomu_samiti_n1245816"/>
    <meta property="og:site_name" content="24 Канал"/>
    <meta property="article:published_time" content="2019-12-09T09:43:00+00:00"/>
    <meta property="og:title" content="&quot;Він нічого не переглядатиме&quot;: у РФ заявили про жорстку позицію Путіна на нормандському саміті"/>
    <meta property="og:description" content="Позиція, з якою російський лідер Володимир Путін їде на зустріч &quot;нормандської четвірки&quot; у Париж, є жорсткою. Він вимагатиме послідовного виконання мінських домовленостей і від своїх слів не відступатиме."/>
  </head>
  <body>
    <article>
      <h1>"Він нічого не переглядатиме": у РФ заявили про жорстку позицію Путіна на нормандському саміті</h1>
      <address><time datetime="2019-12-09T09:43:00+00:00">09 Dec 2019, 09:43</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>Позиція, з якою російський лідер Володимир Путін їде на зустріч "нормандської четвірки" у Париж, є жорсткою. Він вимагатиме послідовного виконання мінських домовленостей і від своїх слів не відступатиме.</b>
      </p>
      <p>Про це розповіли джерела, які брали участь у підготовці саміту з російського боку, в коментарі виданню "<a href="https://www.kommersant.ru/doc/4187457?from=main_1">Комерсант</a>".</p>
      <blockquote>Дізнайтесь більше: <a href="https://24tv.ua/normandska_zustrich_u_parizhi_chogo_ochikuvati_vid_zustrichi_zelenskogo_i_putina_n1245145">Нормандська зустріч у Парижі: чого очікувати від Зеленського та Путіна</a></blockquote>
      <p>"Є очікування, що Зеленському три гаранти виконання угод пояснять, що вони не підлягають ревізії. Що не можна поміняти їх логіку, суть, черговість пунктів "Комплексу заходів з виконання мінських угод". Угоди схвалені Радою Безпеки ООН, а лідери, з якими Зеленський зустрінеться, – гаранти", – розповіла так звана міністерка закордонних справ псевдореспубліки "ДНР" Наталя Ніконорова.</p>
      <p>Водночас, джерело, близьке до переговорного процесу, наголошує: свою позицію Росія не мінятиме, а відстоюватиме і робити це буде рішуче.</p>
      <aside>Для української сторони ця зустріч – політичний акт, а для нас – робота. Якщо в угодах написано, що вибори повинні бути достроковими, значить, їх не можна поєднати з черговими. Ніхто не буде нічого переглядати,<cite>– уточнили позицію Путіна в Кремлі.</cite></aside>
      <blockquote>Актуально: <a href="https://24tv.ua/normandska_zustrich_u_parizhi_chogo_ochikuvati_vid_zustrichi_zelenskogo_i_putina_n1245145">Нормандська зустріч 2019: експерт назвав найгірший сценарій для України</a></blockquote>
      <h3>Що відомо про<a href="https://24tv.ua/normandskiy_format__shho_dali_zayavi_zelenskogo_i_naslidki_peregovoriv_n1243243"> зустріч у нормандському форматі</a>:</h3>
      <ul>
        <li>9 грудня 2019 року у Франції на переговори вперше за три роки зберуться лідери України, Франції, Німеччини і Росії. Нормандська четвірка зустрінеться у Парижі о 16 годині за місцевим часом (це 17 година за Києвом). Опісля, запланована спільна конференція.</li>
        <li>Перед засіданням канцлерка Німеччини Ангела Меркель проведе двосторонні зустрічі з президентами Росії та України: о 15 годині спілкуватиметься наодинці із Путіним, а через пів години – із Зеленським.</li>
        <li>На переконання експертів, не варто очікувати особливих результатів. Головна причина – позиції України і Росії залишилися незмінно протилежними. Зеленський наполягає на виконанні спочатку безпекової частини мінських угод, а потім політичної. Росія хоче проведення виборів в ОРДЛО і прямих переговорів Києва з проросійськими окупаційними адміністраціями.</li>
        <li>Окрім того, багато експертів стверджують, що будь-яка угода буде для України негативною, адже матиме у собі компроміс.</li>
      </ul>
    </article>
  </body>
</html>