<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2072612/ekrixi-ifestiou-nea-zilandia-stous-pente-i-nekri.html"/>
    <meta property="og:site_name" content="News.gr"/>
    <meta property="article:published_time" content="2019-12-09T09:13:10+00:00"/>
    <meta property="og:title" content="Έκρηξη ηφαιστείου Νέα Ζηλανδία: Στους πέντε οι νεκροί"/>
    <meta property="og:description" content="Δεκάδες τραυματίες, άγνωστος αριθμός αγνοούμενων"/>
  </head>
  <body>
    <article>
      <h1>Έκρηξη ηφαιστείου Νέα Ζηλανδία: Στους πέντε οι νεκροί</h1>
      <address>
        <time datetime="2019-12-09T09:13:10+00:00">09 Dec 2019, 09:13</time>
      </address>
      <h3>Δεκάδες τραυματίες, άγνωστος αριθμός αγνοούμενων</h3>
      <p>Mια διαδικτυακή κάμερα, η οποία ήταν τοποθετημένη πάνω <a href="https://www.news.gr/tag/ifestio-nea-zilandia">στο ηφαίστειο Ουακατάνε στο νησί Γουάιτ της Νέας Ζηλανδίας</a> δείχνει ότι τουλάχιστον μια ομάδα τουριστών βρισκόταν μέσα στον κρατήρα λίγα λεπτά προτού σημειωθεί η έκρηξη και την περιοχή να έχει καλυφθεί από ηφαιστειακή σκόνη.</p>
      <p>Τουλάχιστον πέντε άνθρωποι είναι επιβεβαιωμένο ότι έχουν χάσει τη ζωή τους έπειτα από την έκρηξη και οι αρχές κινητοποιούν μεγάλες δυνάμεις για τον εντοπισμό και τη διάσωση των αγνοουμένων και την παροχή ιατρικής περίθαλψης στους τραυματίες.</p>
      <p>Εκτός από τους πέντε επιβεβαιωμένους νεκρούς, υπάρχουν πολλοί τραυματίες και άγνωστος αριθμός αγνοούμενων.</p>
      <p>Ο αναπληρωτής Επίτροπος Νέας Ζηλανδίας Τζον Τιμς δήλωσε ότι στο νησί Γουάιτ βρίσκονταν τόσο ξένοι όσο και Νεοζηλανδοί τη στιγμή της έκρηξης. Ο ίδιος είπε ότι δεν μπορεί να είναι βέβαιος για τον ακριβή αριθμό τους, καθώς υπάρχει κίνδυνος αυτή τη στιγμή για τις υπηρεσίες έκτακτης ανάγκης στην προσπάθειά τους να προσεγγίσουν το νησί.</p>
      <p>Η κάμερα αυτή, η οποία ήταν τοποθετημένη στον κρατήρα και την οποίαν διαχειριζόταν η υπηρεσία γεωλογικών κινδύνων της Νέας Ζηλανδίας GeoNet, δείχνει μια ομάδα ανθρώπων να περπατά κοντά στο χείλος του κρατήρα, όπου η παρουσία λευκού καπνού σε χαμηλό επίπεδο είναι διαρκής, λίγο προτού σημειωθεί η έκρηξη στις 14:11.</p>
      <p>Αυτός ο τύπος κάμερας, μαζί με τρεις ακόμη που ήταν τοποθετημένες σε διαφορετικά σημεία με καλή οπτική, καταγράφει και μεταδίδει στο διαδίκτυο εικόνες του ηφαιστείου--που στη γλώσσα των Μαορί είναι γνωστό και ως Γουακαάρι--ανά δεκάλεπτο.</p>
      <figure>
        <iframe data-src="https://twitter.com/sch/status/1203893996566634496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Στις 14:00 η κάμερα αυτή κατέγραψε μια ομάδα ανθρώπων--που φαίνονται σαν κουκίδες μπροστά στο τεράστιο ηφαίστειο--ακριβώς στην άκρη του κρατήρα. Στις 14:10, μόλις ένα λεπτό πριν από την έκρηξη, η ομάδα απομακρύνεται από τον κρατήρα ακολουθώντας ένα μονοπάτι κατά μήκος του.</p>
      <p>Δεν είναι σαφές αν η ομάδα, η οποία φαίνεται να περιλάμβανε περίπου 12 ανθρώπους, κλήθηκε να απομακρυνθεί ή απλώς συνέχισε την περιήγησή της αγνοώντας τον κίνδυνο που πλησίαζε.</p>
      <p>Το επόμενο πλάνο που κατέγραψε η κάμερα είναι στις 14:20 και δείχνει ένα κομμάτι εξαρτήματος σαν να έχει πέσει ή να έχει καταστραφεί η κάμερα όπως αναφέρει το Αθηναϊκό Πρακτορείο Ειδήσεων.</p>
      <p>Οι άλλες τρεις κάμερες που ήταν τοποθετημένες στο ηφαίστειο δείχνουν μια παρεμφερή αλληλουχία εικόνων με εκείνη που έχει καταγραφεί στις 14:20. Η κάμερα από τον πυθμένα του ηφαιστείου γίνεται μαύρη, η κάμερα από το δυτικό χείλος του κρατήρα δείχνει μια πελώρια στήλη μαύρου και γκρίζου καπνού.</p>
      <p>Μια κάμερα που δείχνει ολόκληρο το νησί από την ανατολική ακτή του Βόρειου Νησιού της Νέας Ζηλανδίας, σε απόσταση περίπου 50 χλμ, κατέγραψε την στήλη καπνού να υψώνεται χιλιάδες πόδια προς τον ουρανό.</p>
      <figure>
        <iframe data-src="https://twitter.com/AFP/status/1203897557732052992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2072390/sokaristikes-ikones-apo-tin-ekrixi-tou-ifestiou-sti-nea-zilandia.html"/>
        <a href="https://www.news.gr/kosmos/article/2072554/i-agkira-apelase-11-gallous-tzichantistes-pou-kratountan-se-tourkikes-filakes.html"/>
        <a href="https://www.news.gr/kosmos/article/2072450/pirkagia-sto-neo-delchi-sinelifthisan-idioktitis-ke-o-diefthintis-tou-ergostasiou-opou-echasan-ti-zoi-tous-toulachiston-43-ergates.html"/>
      </related>
    </article>
  </body>
</html>