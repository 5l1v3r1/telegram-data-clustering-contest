<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80192969/"/>
    <meta property="og:site_name" content="Janam TV"/>
    <meta property="article:published_time" content="2019-12-09T09:37:09+00:00"/>
    <meta property="og:title" content="കൊല്ലത്ത് വീണ്ടും പീഡനം; 65 കാരന്‍ അറസ്റ്റില്‍"/>
    <meta property="og:description" content="കൊല്ലം: കൊല്ലത്ത് വീണ്ടും പീഡനം. കാവനാട് പൂവന്‍ പുഴ തൈയ്ക്കാക്കാവിന് സമീപത്താണ് പതിനൊന്ന് വയസ്സുള്ള സ്‌കൂള്‍ വിദ്യാര്‍ത്ഥിനിയെ പീഡിപ്പിച്ചത്. സംഭവത്തില്‍"/>
  </head>
  <body>
    <article>
      <h1>കൊല്ലത്ത് വീണ്ടും പീഡനം; 65 കാരന്‍ അറസ്റ്റില്‍</h1>
      <address><time datetime="2019-12-09T09:37:09+00:00">09 Dec 2019, 09:37</time> by <a rel="author">Janam TV Web Desk</a></address>
      <p>കൊല്ലം: കൊല്ലത്ത് വീണ്ടും പീഡനം. കാവനാട് പൂവന്‍ പുഴ തൈയ്ക്കാക്കാവിന് സമീപത്താണ് പതിനൊന്ന് വയസ്സുള്ള സ്‌കൂള്‍ വിദ്യാര്‍ത്ഥിനിയെ പീഡിപ്പിച്ചത്. സംഭവത്തില്‍ 65 കാരനായ വയോധികനെ പോലീസ് അറസ്റ്റ് ചെയ്തു .പൂവന്‍ പുഴ സ്വദേശിയായ മണിയനെയാണ് ശക്തികുളങ്ങര പോലീസ് അറസ്റ്റ് ചെയ്തത് .</p>
      <p>സ്‌ക്കൂള്‍ വിദ്യാര്‍ത്ഥിനിയായ കുട്ടിയുടെ കൈയ്യില്‍ നൂറിന്റെ നോട്ടുകള്‍ ഇരിക്കുന്നത് കണ്ട് സംശയം തോന്നിയ അധ്യാപകര്‍ ചോദ്യം ചെയ്തപ്പോഴാണ് പീഡന കഥ പുറത്ത് അറിയുന്നത്. തുടര്‍ന്ന് സ്‌ക്കൂള്‍ അധികൃതര്‍ ശക്തികുളങ്ങര പോലീസില്‍ വിവരം അറിയിച്ചതിനെ തുടര്‍ന്ന് പോലീസ് പ്രതിയെ വീട്ടിലെത്തി കസ്റ്റഡിയിലെടുത്തു .</p>
      <p>ഇയാള്‍ കുട്ടിയെ പീഡിപ്പിച്ചതായി പോലീസിനോട് സമ്മതിച്ചു.തുടര്‍ന്ന് അറസ്റ്റ് രേഖപ്പെടുത്തി. അയല്‍വാസിയായ ഇയാള്‍ കഴിഞ്ഞ അവധിക്കാലം മുതല്‍ കുട്ടിയെ പീഡിപ്പിച്ചിരുന്നതായി പോലിസ് പറഞ്ഞു.</p>
    </article>
  </body>
</html>