<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523013-petr-dufek-nizsi-vyroba-a-slabsi-zakazky/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:23:59+00:00"/>
    <meta property="og:title" content="Petr Dufek: Nižší výroba a slabší zakázky"/>
    <meta property="og:description" content="Podle očekávání nedopadly říjnové výsledky průmyslu zrovna nejlépe. Výroba se meziročně snížila o sice jen 0,1 %, nicméně nové zakázky se propadly téměř o pět procent. Nejnovější čísla tak jasně naznačují, že průmysl v posledním kvartále v lepším případě jen stagnoval. Zatímco předchozí čísla už jasně naznačovala, jak se části průmyslu přestává v důsledku nižší zahraniční poptávky postupně dařit a na dráze růstu zůstaly jen některé automobilky a výrobci elektrických zařízení, říjnová data indikují, že dech dochází dokonce i automobilovému průmyslu. Automobilový průmysl přitom nezaznamenal pouze slabý výsledek výroby (-3 %), ale i pokles nových objednávek o 2,6 %. Nové zakázky v průmyslu zaznamenávají celkový útlum zejména v důsledku slabé zahraniční poptávky a těch několik málo oborů, kterých se to netýká, nemá šanci celkové číslo nějak převálcovat. Tuzemský průmysl se pohybuje na straně recese, a proto od něj vlastně nečekáme ani pozitivní příspěvek k růstu HDP v posledním kvartále letošního roku a vlastně ani…"/>
  </head>
  <body>
    <article>
      <h1>Petr Dufek: Nižší výroba a slabší zakázky</h1>
      <address><time datetime="2019-12-09T09:23:59+00:00">09 Dec 2019, 09:23</time> by <a rel="author">Patria</a></address>
      <p>
        <b>
          <i>Aktualizováno</i>
        </b>
      </p>
      <p>Podle očekávání nedopadly říjnové výsledky <a href="https://www.kurzy.cz/makroekonomika/prumysl/">průmyslu</a> zrovna nejlépe. Výroba se meziročně snížila o sice jen 0,1 %, nicméně nové zakázky se propadly téměř o pět procent. <b>Nejnovější čísla tak jasně naznačují, že <a href="https://www.kurzy.cz/makroekonomika/prumysl/">průmysl</a> v posledním kvartále v lepším případě jen stagnoval</b>. <br/><br/>Zatímco předchozí čísla už jasně naznačovala, jak se části <a href="https://www.kurzy.cz/makroekonomika/prumysl/">průmyslu</a> přestává v důsledku nižší zahraniční poptávky postupně dařit a na dráze růstu zůstaly jen některé automobilky a výrobci elektrických zařízení, říjnová data indikují, že dech dochází dokonce i automobilovému <a href="https://www.kurzy.cz/makroekonomika/prumysl/">průmyslu</a>. <br/><br/>Automobilový <a href="https://www.kurzy.cz/makroekonomika/prumysl/">průmysl</a> přitom nezaznamenal pouze slabý výsledek výroby (-3 %), ale i pokles nových objednávek o 2,6 %.<b> Nové zakázky v <a href="https://www.kurzy.cz/makroekonomika/prumysl/">průmyslu</a> zaznamenávají celkový útlum zejména v důsledku slabé zahraniční poptávky a těch několik málo oborů, kterých se to netýká, nemá šanci celkové číslo nějak převálcovat. </b><br/><br/>Tuzemský <a href="https://www.kurzy.cz/makroekonomika/prumysl/">průmysl</a> se pohybuje na <a href="https://volby.kurzy.cz/strany">straně</a> recese, a proto od něj vlastně nečekáme ani pozitivní <a href="https://www.kurzy.cz/prispevky-davky/">příspěvek</a> k růstu <a href="https://www.kurzy.cz/makroekonomika/hdp/">HDP</a> v posledním kvartále letošního roku a vlastně ani v prvním čtvrtletí <a href="https://www.kurzy.cz/finance/2020/">roku 2020</a>. <a href="https://www.kurzy.cz/makroekonomika/">Ekonomika</a> bude muset dál spoléhat především na služby, nicméně poklesu tempa se tím spíše nevyhne.</p>
      <related>
        <h4>Příbuzné stránky</h4>
        <a href="https://www.kurzy.cz/tema/4829784.html"/>
        <a href="https://www.kurzy.cz/zpravy/262011-nizsi-rust-inflace-poslal-korunu-na-slabsi-urovne/"/>
        <a href="https://zpravy.kurzy.cz/264505-nizsi-vysadba-a-slabsi-americky-dolar-drzi-cenu-sojovych-bobu-na-vyssich-urovnich/"/>
        <a href="https://www.kurzy.cz/zpravy/487410-brexit-bez-dohody--nizsi-hdp-a-slabsi-koruna/"/>
        <a href="https://zpravy.kurzy.cz/160422-forex-koruna-slabsi-a-slabsi/"/>
        <a href="https://prace.kurzy.cz/urad-prace/volna-mista/nizsi-stredni-odborne/pomocni-delnici-ve-vyrobe-93292/"/>
        <a href="https://www.kurzy.cz/zpravy/124398-usa-prumyslova-vyroba-v-srpnu-slabsi-nez-se-cekalo/"/>
        <a href="https://prace.kurzy.cz/urad-prace/volna-mista/manipulacni-delnici-ve-vyrobe-93291/nizsi-stredni/"/>
        <a href="https://prace.kurzy.cz/urad-prace/volna-mista/vyroba-a-provoz/nizsi-stredni-odborne/"/>
        <a href="https://prace.kurzy.cz/urad-prace/volna-mista/technik-pripravy-zakazek-plastikarska-vyroba/mzdy"/>
        <a href="https://www.kurzy.cz/tema/4821706.html"/>
        <a href="https://prace.kurzy.cz/urad-prace/nabidka-prace/mistri-pribuzni-pracovnici-ve-vyrobe-krome-hutni-frydek-mistek-37974d13e.html"/>
      </related>
    </article>
  </body>
</html>