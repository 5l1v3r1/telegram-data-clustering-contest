<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/522987-cesko-zasahne-silny-vitr-teploty-klesnou-o-10-stupnu-bude-i-snezit/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:30:22+00:00"/>
    <meta property="og:title" content="Česko zasáhne silný vítr. Teploty klesnou o 10 stupňů, bude i sněžit"/>
    <meta property="og:description" content="Přes Česko od nedělní noci přechází studená fronta. V pondělí bude ještě teplo, od úterý se ale začne ochlazovat. Teploty klesnou k -6 stupňům a doprovázet je bude silný vítr a sněžení. Na konci týdne se ale opět oteplí."/>
  </head>
  <body>
    <article>
      <h1>Česko zasáhne silný vítr. Teploty klesnou o 10 stupňů, bude i sněžit</h1>
      <address><time datetime="2019-12-09T09:30:22+00:00">09 Dec 2019, 09:30</time> by <a rel="author">TNBiz</a></address>
      <p>
        <b>Přes Česko od nedělní noci přechází <a href="https://www.kurzy.cz/obec/studena-okres-jindrichuv-hradec/">studená</a> fronta. V pondělí bude ještě teplo, od úterý se ale začne ochlazovat. Teploty klesnou k -6 stupňům a doprovázet je bude silný vítr a sněžení. Na konci týdne se ale opět oteplí.</b>
      </p>
      <p>Z neděle na pondělí do Česka dorazila <a href="https://www.kurzy.cz/obec/studena-okres-jindrichuv-hradec/">studená</a> fronta. Za ní bude od západu proudit chladný vzduch a od úterý nás čeká ochlazení. Pondělní teploty ale budou stále relativně vysoké. Přes den se mohou vyšplhat až na 9 stupňů, v noci se budou pohybovat od 7 do 3 stupňů. Na Moravě bude o trochu chladněji.</p>
      <p>Bude oblačno až zataženo, místy bude pršet. Na horách nad 800 metrů bude padat sníh. K večeru budou v Čechách srážky intenzivnější a sníh se postupně objeví i v oblastech nad 500 metrů. Foukat bude silný vítr, který v nárazech dosáhne rychlosti 55 km/h, na horách dokonce až 70 až 90 km/h. K večeru bude slábnout.</p>
      <p> </p>
      <p>
        <b>Úterý</b>
      </p>
      <p>V úterý teploty začnou klesat - přes den dosáhnou v maximech 2 až 6 stupňů, v noci se budou pohybovat od 3 do -1 stupně. Přes den bude oblačno a místy bude opět padat sníh. V nížinách budou smíšené srážky. Foukat bude silný vítr s nárazy kolem 55 km/h.</p>
      <p>
        <b>Středa</b>
      </p>
      <p>Ve středu bude jasno až polojasno a teploty ještě více klesnou. V noci bude -2 až -6 stupňů, přes den 0 až 4 stupně. Odpoledne a večer bude přibývat oblačnosti a na západě Čech místy napadne sníh, ojediněle se objeví i mrznoucí srážky. </p>
      <p>
        <b>Čtvrtek</b>
      </p>
      <p>Následující den bude zataženo až oblačno s nočními teplotami od 1 do -3 stupňů, při nízké oblačnosti až -5 stupňů. Přes den se nejvyšší teploty vyšplhají na 0 až 4 stupně. Místy bude sněžit, v polohách pod 400 metrů bude padat déšť se sněhem.</p>
      <p>
        <b>
          <a href="https://www.kurzy.cz/obec/patek/">Pátek</a>
        </b>
      </p>
      <p>I páteční obloha bude oblačná až zatažená. Na většině území bude padat déšť nebo déšť se sněhem, v místech nad 500 metrů bude sněžit. Noční teploty se budou pohybovat od 1 do -3 stupňů, ojediněle až -5 stupňů. Přes den teploty dosáhnou 1 až 5 stupňů. Opět by měl zesílit vítr, který v nárazech dosáhne rychlosti 55 km/h.</p>
      <p> </p>
      <p>
        <b>Víkend</b>
      </p>
      <p>O víkendu bude opět oblačno až zataženo s občasným deštěm. Ve vyšších polohách budou srážky smíšené nebo sněhové. Teploty v noci budou od 2 do -2 stupňů, přes den od 3 do 7 stupňů. V závěru období by ale noční teploty měly dosáhnout 5 až 1 stupně, denní se vyšplhají na 6 až 10 stupňů.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/480298-cesko-zasahnou-silne-mrazy-teploty-klesnou-az-na-13-c/"/>
        <a href="https://www.kurzy.cz/zpravy/491114-na-cesko-se-zene-silny-vitr-tyto-kraje-zasahne-nejvic/"/>
        <a href="https://www.kurzy.cz/tema/4938775.html"/>
        <a href="https://www.kurzy.cz/zpravy/480298-pocasi-cesko-zasahnou-mrazy-teploty-klesnou-az-na-13-c/"/>
        <a href="https://www.kurzy.cz/zpravy/480298-pocasi-cesko-zasahnou-silne-mrazy-teploty-klesnou-az-na-13-c/"/>
        <a href="https://www.kurzy.cz/zpravy/503596-pocasi-v-cesku-cesko-zasahnou-silne-bourky-dorazit-by-mely-i-kroupy-vyhled-tropickeho-pocasi-na/"/>
        <a href="https://www.kurzy.cz/zpravy/432605-ranni-mrazy-zasahly-cesko-teploty-klesaly-pod-bod-mrazu/"/>
        <a href="https://www.kurzy.cz/zpravy/485172-cesko-zasahne-dest-i-bourky-teploty-se-vsak-vysplhaji-na-20-c/"/>
        <a href="https://www.kurzy.cz/zpravy/478820-pocasi-vitr-a-snezeni-zasahly-cesko-doprava-na-mnoha-mistech-opet-kolabuje/"/>
        <a href="https://www.kurzy.cz/zpravy/478820-vitr-a-snezeni-zasahly-cesko-doprava-kolabuje-on-line/"/>
        <a href="https://www.kurzy.cz/zpravy/485172-pocasi-cesko-zasahne-dest-i-bourky-teploty-se-vsak-vysplhaji-na-20-c-predpoved-do-konce-tydne/"/>
        <a href="https://www.kurzy.cz/zpravy/400823-varovani-cesko-odpoledne-zasahnou-silne-boure-a-silny-vitr/"/>
      </related>
    </article>
  </body>
</html>