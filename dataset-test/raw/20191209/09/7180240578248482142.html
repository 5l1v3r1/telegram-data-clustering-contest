<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/foreign/news_1798908"/>
    <meta property="og:site_name" content="มติชนออนไลน์"/>
    <meta property="article:published_time" content="2019-12-09T09:23:31+00:00"/>
    <meta property="og:title" content="‘ทรัมป์’ ขู่ ‘ผู้นำคิม’ เสี่ยงเสียทุกอย่าง หลังโสมแดงบอกทดสอบครั้งสำคัญ"/>
    <meta property="og:description" content="ประธานาธิบดีโดนัลด์ ทรัมป์ ของสหรัฐ ขู่นายคิม จอง อึน ผู้นำเกาหลีเหนือ ว่าเสี่ยงที่จะสูญเสียทุกอย่างหากหันกลับไปดำเนินนโยบายที่มุ่งร้ายเป็นศัตรู พร้อมกับสำทับว่าเกาหลีเหนือต้องปลดอาวุธนิวเคลียร์"/>
  </head>
  <body>
    <article>
      <h1>‘ทรัมป์’ ขู่ ‘ผู้นำคิม’ เสี่ยงเสียทุกอย่าง หลังโสมแดงบอกทดสอบครั้งสำคัญ</h1>
      <address><time datetime="2019-12-09T09:23:31+00:00">09 Dec 2019, 09:23</time> by <a rel="author">matichon</a></address>
      <p>ประธานาธิบดีโดนัลด์ ทรัมป์ ของสหรัฐ ขู่นายคิม จอง อึน ผู้นำเกาหลีเหนือ ว่าเสี่ยงที่จะสูญเสียทุกอย่างหากหันกลับไปดำเนินนโยบายที่มุ่งร้ายเป็นศัตรู พร้อมกับสำทับว่าเกาหลีเหนือต้องปลดอาวุธนิวเคลียร์</p>
      <p>“คิม จอง อึน เป็นคนฉลาดมาก และเขามาไกลเกินกว่าที่จะสูญเสียทุกอย่างหากเขาทำตัวเป็นปรปักษ์ เพราะเขาได้ลงนามความตกลงปลดอาวุธนิวเคลียร์กับผมแล้วที่สิงคโปร์ เขาคงไม่ต้องการที่จะทำให้ความสัมพันธ์ระหว่างเขากับประธานาธิบดีสหรัฐสูญเปล่า หรือเข้ามาแทรกแซงใดๆ กับการเลือกตั้งประธานาธิบดีสหรัฐในเดือนพฤศจิกายนปีหน้า”ทรัมป์ทวีต</p>
      <p>ทรัมป์ระบุด้วยว่า เกาหลีเหนือภายใต้การนำของนายคิม จอง อึน มีศักยภาพทางเศรษฐกิจอย่างมากมายมหาศาล แต่เกาหลีเหนือจะต้องทำการปลดอาวุธนิวเคลียร์ตามที่สัญญาไว้เสียก่อน</p>
      <p>การออกมาแสดงท่าทีดังกล่าวของทรัมป์มีขึ้นหลังจากที่เกาหลีเหนือระบุว่าได้ทำการทดสอบครั้งสำคัญเป็นผลสำเร็จ ซึ่งจะช่วยเปลี่ยนสถานภาพทางกลยุทธ์ของเกาหลีเหนือเมื่อช่วงสัปดาห์ที่ผ่านมา แต่เกาหลีเหนือไม่ได้ให้รายละเอียดว่าสิ่งที่ทดสอบคืออะไร</p>
    </article>
  </body>
</html>