<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a317051-Volton-Stalno-guramo-Bjelicu-da-bude-agresivniji.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T09:54:00+00:00"/>
    <meta property="og:title" content="Volton: Stalno guramo Bjelicu da bude agresivniji"/>
    <meta property="og:description" content="Trener Sakramento Kingsa Luk Volton je hvalio Nemanju Bjelicu posle njegove najbolje ovosezonske partije. Bivši igrač Crvene zvezde je ubacio 30 poena u pobedi nad Dalasom čime je izjednačio svoj NBA rekord."/>
  </head>
  <body>
    <article>
      <h1>Volton: Stalno guramo Bjelicu da bude agresivniji</h1>
      <h2>Trener Sakramento Kingsa Luk Volton je hvalio Nemanju Bjelicu posle njegove najbolje ovosezonske partije. Bivši igrač Crvene zvezde je ubacio 30 poena u pobedi nad Dalasom čime je izjednačio svoj NBA rekord.</h2>
      <address><time datetime="2019-12-09T09:54:00+00:00">09 Dec 2019, 09:54</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/171225/jpeg/Luk-Volton"/>
        <figcaption>
          <cite>Ezra Shaw/Getty Images</cite>
        </figcaption>
      </figure>
      <p> Nemanja Bjelica je u ovoj sezoni uglavnom starter za Sakramento, ali pored ostalih igrača uglavnom ima epizodnu ulogu. Prosečno ubacuje 11,5 poena po utakmici uz 6,9 skokova. Najviše poena je srpski reprezentativac imao protiv Porltanda kada je ubacio 19 poena, dok je Finiksu dao 17. </p>
      <p>Ipak protiv Dalasa Nemanja Bjelica je briljirao ubacivši 30 poena uz šut iz igre 13/18. </p>
      <p>"<i>Bjelica ima umeće, može da dodaje, može da pogađa šuteve i to zaista pravi pritisak na odbranu. Stalno ga guramo i ohrabrujemo da bude agresivniji i večeras je bio agresivan</i>", rekao je trener Sakramenta<b> Luk Volton.</b></p>
      <figure>
        <iframe src="https://www.youtube.com/embed/pPLAckx0p14" width="620" height="381" data-service="Youtube" scrolling="no"/>
        <figcaption>
          <cite>You Tube</cite>
        </figcaption>
      </figure>
      <p>"<i>Bilo bi previše da smo izgubili i danas. Ovo mi je bila jedna od najboljih utakmica, osećao sam se dobro trener mi je rekao da šutiram, to mi je prednost u napadu. Malo treba da napredujem u odbrani. Važno je da smo dobili meč</i>", rekao je posle utakmice <b>Nemanja Bjelica</b>.</p>
      <p><b><a href="http://sportklub.rs/Video/Kosarka/NBA/a317042-Bjelica-Osecao-sam-se-dobro-trener-mi-je-verovao.html">Bjelica je dodao da je neophodno da on i njegovi saigrači igraju 48 minuta jer svako može svakog da pobedi u NBA ligi</a></b>.</p>
    </article>
  </body>
</html>