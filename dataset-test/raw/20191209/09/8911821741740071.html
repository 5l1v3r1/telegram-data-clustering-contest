<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.interia.pl/serie-a/news-bologna-milan-2-3-trener-stefano-pioli-wychwala-krzysztofa-p,nId,3378723"/>
    <meta property="og:site_name" content="sport.interia.pl"/>
    <meta property="article:published_time" content="2019-12-09T09:12:55+00:00"/>
    <meta property="og:title" content="Bologna - Milan 2-3. Trener Stefano Pioli wychwala Krzysztofa Piątka"/>
    <meta property="og:description" content="- Kris rozegrał dobry mecz - chwalił Krzysztofa Piątka trener Milanu Stefano Pioli. Mediolańczycy pokonali na wyjeździe Bolognę 3-2 w niedzielnym meczu 15. kolejki Serie A."/>
  </head>
  <body>
    <article>
      <h1>Bologna - Milan 2-3. Trener Stefano Pioli wychwala Krzysztofa Piątka</h1>
      <address><time datetime="2019-12-09T09:12:55+00:00">09 Dec 2019, 09:12</time> by <a rel="author">INTERIA.PL</a></address>
      <p>
        <b>- Kris rozegrał dobry mecz - chwalił Krzysztofa Piątka trener Milanu Stefano Pioli. Mediolańczycy pokonali na wyjeździe Bolognę 3-2 w niedzielnym meczu 15. kolejki Serie A.</b>
      </p>
      <aside>Odtwarzacz wideo wymaga uruchomienia obsługi JavaScript w przeglądarce. Serie A. Bologna - AC Milan 2-3 - skrót (ZDJĘCIA ELEVEN SPORTS). Wideo Eleven Sports</aside>
      <figure>
        <img src="https://i.iplsc.com/serie-a-bologna-ac-milan-2-3-w-15-kolejce/0009G83YBL073RO3-C102.jpg"/>
      </figure>
      <aside>
        <a href="https://sport.interia.pl/serie-a">Serie A </a>
        <a href="https://sport.interia.pl/serie-a/news-serie-a-bologna-ac-milan-2-3-w-15-kolejce,nId,3377284">Serie A. Bologna - AC Milan 2-3 w 15. kolejce</a>
      </aside>
      <p>
        <a href="https://wyniki.interia.pl/rozgrywki-L-wlochy-serie-a,cid,659,sort,I">
          <u>
            <b>Serie A - wyniki, tabela, strzelcy, terminarz i tabela</b>
          </u>
        </a>
      </p>
      <p>Polski snajper znów trafił na pierwsze strony włoskich gazet. Piątek słabo rozpoczął sezon, ale w niedzielę zaprezentował się z bardzo dobrej strony. Strzelił czwartego gola w sezonie i brał udział w akcjach, po których padły kolejne dwa gole dla Milanu.</p>
      <p>Trener Stefano Pioli chwalił grę reprezentanta Polski i podkreślił, że miał duży udział w zwycięstwie. - Piątek był dziś dla nas bardzo ważny - ocenił.</p>
      <p>Szkoleniowiec tłumaczył, że nie chodzi jedynie o to, że Polak strzelił gola. Bardzo ważna była jego gra tyłem do bramki, bo: - Musieliśmy poradzić sobie z wysokim pressingiem rywali - wyjaśnił Pioli. - Pracował na rzecz drużyny.</p>
      <p>Trener Milanu przekonywał, że zespół bardzo dobrze pracuje na treningach i dwa zwycięstwa z rzędu nie są dziełem przypadku. Zaapelował też do swoich piłkarzy, aby dalej tak pracowali. - Mamy zawodników, którzy potrafią świetnie grać w piłkę, ale sama jakość nie wystarczy - powiedział.</p>
      <p>
        <b>MZ</b>
      </p>
    </article>
  </body>
</html>