<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191209-rosiya-proty-rozshyrennya-normandskogo-formatu-mzs-rf/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T09:32:37+00:00"/>
    <meta property="og:title" content="Росія проти розширення нормандського формату – МЗС РФ"/>
    <meta property="og:description" content="У Міністерстві закордонних справ Росії вважають, що зараз не варто говорити про розширення нормандського формату."/>
  </head>
  <body>
    <article>
      <h1>Росія проти розширення нормандського формату – МЗС РФ</h1>
      <address>
        <time datetime="2019-12-09T09:32:37+00:00">09 Dec 2019, 09:32</time>
      </address>
      <p>У Міністерстві закордонних справ Росії вважають, що зараз не варто говорити про розширення нормандського формату.</p>
      <p>Заступник голови МЗС РФ Олександр Грушко заявив, що вирішення конфлікту на Донбасі не є для Росії питанням формату.</p>
      <p>Тому РФ негативно ставиться до того, щоб розширити нормандський формат, в якому ведуться відповідні переговори.</p>
      <blockquote>– Не треба шукати альтернативу. Треба йти двома треками: треком безпеки – завершити нарешті розведення сил, і політичним треком – запустити процес шляхом введення в дію формули Штайнмаєра, – сказав Грушко.</blockquote>
      <p><b>Читайте:</b> <a href="https://fakty.com.ua/ua/ukraine/20191209-zustrich-normandskoyi-chetvirky-u-paryzhi-onlajn/">Зустріч нормандської четвірки у Парижі (ОНЛАЙН)</a></p>
      <p>Він додав, що також необхідно ухвалити рішення, які гарантують стійкість особливого статусу Донбасу.</p>
      <p>До слова, після зустрічі нормандської четвірки у Парижі відбудуться <a href="https://fakty.com.ua/ua/ukraine/20191209-zelenskyj-i-putin-mozhut-zustritysya-pislya-normandskogo-samitu-roszmi/">переговори президента України Володимира Зеленського і президента Росії Володимира Путіна</a>, під час яких обговорять реалізацію Мінських домовленостей.</p>
      <p>Наразі невідомо, скільки триватиме зустріч лідерів країн.</p>
    </article>
  </body>
</html>