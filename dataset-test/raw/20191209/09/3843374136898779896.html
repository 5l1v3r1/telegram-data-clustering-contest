<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/florbols/izlases/09122019-pret_cehietem_aktivakas_ankudinova_un_gra"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T09:58:00+00:00"/>
    <meta property="og:title" content="Skaitļi: Pret čehietēm aktīvākās Ankudinova un Grāpēna"/>
    <meta property="og:description" content="Starptautiskā Florbola federācija 2019. gada pasaules florbola čempionātā piedāvā daudz un dažādu statistikas uzskaiti, kas ļauj secināt, ka Latvijas izlases pirmajā mačā aktīvākās bijušas Anna Ankudinova un Simona Grāpēna."/>
  </head>
  <body>
    <article>
      <h1>Skaitļi: Pret čehietēm aktīvākās Ankudinova un Grāpēna</h1>
      <address>
        <time datetime="2019-12-09T09:58:00+00:00">09 Dec 2019, 09:58</time>
      </address>
      <p>Starptautiskā Florbola federācija 2019. gada pasaules florbola čempionātā piedāvā daudz un dažādu statistikas uzskaiti, kas ļauj secināt, ka Latvijas izlases pirmajā mačā aktīvākās bijušas Anna Ankudinova un Simona Grāpēna.</p>
      <p>Lai gan latvietēm spēle pret Čehijas valstsvienību (2:14) sākās ļoti neveiksmīgi ar vairākiem ātri ielaistiem vārtiem, statistiķi sarēķinājuši, ka tieši mača pirmajā periodā latvietēm bijis ilgākais laiks ar bumbiņas kontroli – 34.4% no visa spēles laika. Otrajā trešdaļā latvietes ar bumbiņu bijušas 29.4% spēles laika, bet pēdējā trešdaļā tikai 28.6% spēles laika.</p>
      <p>Kopumā Latvijas izlase izdarīja 30 metienu sāncenšu vārtu virzienā, no kuriem 19 lidojuši vārtu rāmī, seši lidojuši vārtiem secen, trīs tika bloķēti, bet divreiz bumbiņa trāpījusi pa vārtu konstrukciju. Salīdzinājumam – Čehijas izlase mūsu vārtus apdraudējusi 103 reizes! 47 reizes spēlē iesaistīties nācās mūsu vārtsardzēm Laumai Višņevskai un Kristīnei Kirilovai, bet 29 reizes jāuzteic mūsu laukuma spēlētājas, kuras bloķējušas pretinieču raidījumus.</p>
      <p>Latvijas izlasē aktīvākās bijušas Simona Grāpēna un Anna Ankudinova, kuras katra izpildījusi pa sešiem metieniem. Trīs raidījumi Evelīnas Garbares un Jūlijas Rozītes kontā, bet pārējās metušas mazāk. Spēles gaitā šķita, ka sliktākais lietderības koeficients varētu būt trešās maiņas spēlētājām, taču statistiķi aprēķinājuši, ka sliktākā (-6) lietderība bijusi Ingai Ameterei, kura darbojās pirmajā maiņā. Anna Ankudinova, Kristiāna Grāvīte, Samanta Bērziņa un Jūlija Rozīte tika pie koeficienta -5, bet labākie rādītāji Evelīnai Garbarei un Mārai Stapkēvičai, kura cīņā iesaistījās vien trešajā periodā, sasniedzot lietderību -1.</p>
      <h3>Latvijas spēlētāju statistika spēlē pret Čehiju</h3>
      <hr/>
      <p>NumursSpēlētāja+-BilanceMetieniVārtosVārtiPiespēlesPunkti</p>
      <hr/>
      <p>5Eliza Elizabete Berzina14-310000</p>
      <hr/>
      <p>6Samanta Berzina05-500000</p>
      <hr/>
      <p>7Dzeina Eglite15-421000</p>
      <hr/>
      <p>8Liba Daija Mikova15-400000</p>
      <hr/>
      <p>11Klinta Martinjekaba13-210000</p>
      <hr/>
      <p>12Kristiana Gravite16-510000</p>
      <hr/>
      <p>13Paula Matisone13-222101</p>
      <hr/>
      <p>15Liga Vancane15-410011</p>
      <hr/>
      <p>16Julija Rozite05-532000</p>
      <hr/>
      <p>20Mara Stapkevica01-100000</p>
      <hr/>
      <p>21Madara Adamane02-211000</p>
      <hr/>
      <p>22Inga Ametere06-600000</p>
      <hr/>
      <p>23Elizabete Pavlovska13-210000</p>
      <hr/>
      <p>41Simona Grapena03-366000</p>
      <hr/>
      <p>55Laura Gaugere04-422000</p>
      <hr/>
      <p>59Evelina Garbare12-131000</p>
      <hr/>
      <p>88Paula Metala02-200000</p>
      <hr/>
      <p>95Anna Ankudinova16-564101</p>
      <hr/>
    </article>
  </body>
</html>