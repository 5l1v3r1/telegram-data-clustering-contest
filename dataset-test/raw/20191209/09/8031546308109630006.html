<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110592-Edin-zaginal%252C-a-mnozina-v-neizvestnost-pri-izrigvaneto-na-vulkan-v-Nova-Zelandiya"/>
    <meta property="og:site_name" content="Канал 3"/>
    <meta property="article:published_time" content="2019-12-09T09:51:00+00:00"/>
    <meta property="og:title" content="Един загинал, а мнозина в неизвестност при изригването на вулкан в Нова Зеландия"/>
    <meta property="og:description" content="Към момента няма данни за пострадали български граждани"/>
  </head>
  <body>
    <article>
      <h1>Един загинал, а мнозина в неизвестност при изригването на вулкан в Нова Зеландия</h1>
      <h2>Към момента няма данни за пострадали български граждани</h2>
      <address>
        <time datetime="2019-12-09T09:51:00+00:00">09 Dec 2019, 09:51</time>
      </address>
      <p>
        <b>Един човек е загинал, и един е получил тежки наранявания при изригването на вулкан в Нова Зеландия. Властите се опасяват, че може да има още жертви. </b>
      </p>
      <p>Полицията съобщи, че е твърде опасно в момента да бъде извършена спасителна операция. Сред блокираните на Белия остров има и чужденци, но до момента националността им не е известна.</p>
      <p>В момента на внезапното изригване на вулкана, около кратера му е имало между 50 и 100 души, повечето от които туристи.</p>
      <p>Към момента няма данни за пострадали български граждани при изригването на вулкана на остров Уайт в Нова Зеландия, както и във връзка с усложнената климатична обстановка на Южния остров и в столицата Уелингтън, съобщиха от българското министерство на външните работи.</p>
      <p>По информация на българското посолство в Канбера, Австралия, акредитирано и за Нова Зеландия, проливните дъждове са довели до затваряне на магистрали и пътища, както и до прекъсвания на комуникациите.</p>
      <p>Мисията ни в Канбера е в постоянен контакт с местните власти.</p>
      <p>От министерството препоръчват на българските граждани, пребиваващи в Нова Зеландия или пътуващи за страната, да се осведомяват за актуалната обстановка от следните сайтове:</p>
      <p>https://westcoastemergency.govt.nz/</p>
      <p>https://www.journeys.nzta.govt.nz/traffic.</p>
      <p>При необходимост сънародниците ни могат да се свържат с посолството в Канбера на следните телефони: +612 62 86 97 00, +614 38 00 51 87.</p>
      <related>
        <h4>Още по темата</h4>
        <a href="http://kanal3.bg/news/world/108251-Pensioner-padna-vav-vulkan-v-Havay-i-zagina"/>
        <a href="http://kanal3.bg/news/world/azia/107915-Izrigna-vulkanat-%20Sakuraddzima%20-v-Yaponiya"/>
        <a href="http://kanal3.bg/news/world/107197-Vulkan-izhvarli-shestkilometrov-stalb-ot-pepel"/>
      </related>
    </article>
  </body>
</html>