<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/zeny-v-cine-platia-za-cetovanie-s-online-priatelmi/267271"/>
    <meta property="og:site_name" content="touchIT"/>
    <meta property="article:published_time" content="2019-12-09T09:01:21+00:00"/>
    <meta property="og:title" content="Ženy v Číne platia za četovanie s online priateľmi"/>
    <meta property="og:description" content="Čínske ženy si pre nedostatok času často platia za služby online priateľov, ktorých na druhej strane konverzácie predstavujú skutoční muži. Podľa správ rastie v Číne pomerne zaujímavý trend. Ide o"/>
  </head>
  <body>
    <article>
      <h1>Ženy v Číne platia za četovanie s online priateľmi</h1>
      <address><time datetime="2019-12-09T09:01:21+00:00">09 Dec 2019, 09:01</time> by <a rel="author">Martin Štěpánek</a></address>
      <p>
        <b>Čínske ženy si pre nedostatok času často platia za služby online priateľov, ktorých na druhej strane konverzácie predstavujú skutoční muži.</b>
      </p>
      <p>Podľa správ rastie v Číne pomerne zaujímavý trend. Ide o<b> slobodné ženy, ktoré platia za socializáciu a emocionálnu pozornosť</b> svojim online priateľom. Prekvapivú správu publikoval <a href="https://www.androidauthority.com/virtual-boyfriends-china-1063778/">portál AndroidAuthority</a>.</p>
      <p>Ženy môžu svojich online partnerov požiadať o príjemné zobudenie či písanie správ počas celého dňa. Takisto môžu chcieť cítiť z druhej strany istú formu povzbudzovania. Príkladom je 19-ročná študentka medicíny, ktorá za takéto služby platí v prepočte približne 130 eur. Berie to však, ako <b>možnosť mať aspoň nejakú sociálnu interakciu s mužským pohlavím</b>.</p>
      <p>Na druhej strane konverzácie sú skutoční muži. Čínske dievčatá a ženy môžu svojich online partnerov nájsť pomerne ľahko pomocou aplikácie WeChat alebo na stránke internetového obchodu Taobao.</p>
      <p><b>Pre porozumenie takéhoto konania je potrebné poznať pomery čínskych žien,</b> ktoré musia vydať zo seba maximum pre prijatie na miestne univerzity. Po ich absolvovaní často nabehnú do ťažkej pracovnej reality bez akýchkoľvek skúseností s mužským pohlavím. Paradoxom však je, že takýto vývoj v spoločnosti znamená čoraz samostatnejší život čínskych žien.</p>
      <p>
        <i>Zdroj náhľadovej fotografie: <a href="https://www.androidpolice.com/2019/11/28/google-messages-rolls-out-verified-sms-to-protect-you-from-spam-and-phishing-apk-download/">AndroidPolice</a></i>
      </p>
      <p>
        <i>Zdroj: <a href="https://www.androidauthority.com/virtual-boyfriends-china-1063778/">AndroidAuthority</a></i>
      </p>
      <related>
        <h4>Súvisiace články</h4>
        <a href="https://touchit.sk/cina-zavadza-povinne-skenovanie-tvare-pre-novych-mobilnych-pouzivatelov/266504"/>
        <a href="https://touchit.sk/huawei-prisposobenie-always-on-displeja-v-emui-10-pride-dodatocne-dostanu-ho-tieto-telefony/267311"/>
        <a href="https://touchit.sk/coca-cola-ma-specialne-star-wars-flase-s-oled-svetlami-a-svetelnymi-mecmi/267273"/>
        <a href="https://touchit.sk/bezpecny-chod-vasho-podnikania-vdaka-schneider-electric-easy-ups-3s/266711"/>
      </related>
    </article>
  </body>
</html>