<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/top-10-vlastnosti-galaxy-note10-a-note10-ktore-z-neho-robia-telefon-roka-2019/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T09:38:14+00:00"/>
    <meta property="og:title" content="TOP 10 vlastností Galaxy Note10 a Note10+, ktoré z neho robia telefón roka 2019!"/>
    <meta property="og:description" content="Rok 2019 bol na nové a hlavne kvalitné smartfóny bohatý. Korunku najlepšieho smartfónu 2019 si však môže uchmatnúť len jeden - Galaxy Note10."/>
  </head>
  <body>
    <article>
      <h1>TOP 10 vlastností Galaxy Note10 a Note10+, ktoré z neho robia telefón roka 2019!</h1>
      <h2>Ideálny telefón síce neexistuje, no ak k nemu má najbližšie jedno zariadenie, tak potom Galaxy Note10.</h2>
      <address><time datetime="2019-12-09T09:38:14+00:00">09 Dec 2019, 09:38</time> by <a rel="author" href="https://www.techbyte.sk/author/redakcia/" target="_blank">Redakcia</a></address>
      <p>
        <b>Rok 2019 bol na nové a hlavne kvalitné smartfóny bohatý. Na trh sa dostali fantastické modely, ktoré zaujali kvalitnými fotoaparátmi, skvelým prevedením a nádherným dizajnom. Jeden telefón však z radu noviniek vyčnieva.</b>
      </p>
      <p>Samsung Galaxy Note10 a Note10+ sú smartfóny, od ktorých sa čakalo veľa. Samsung v sérii Note tradične prináša čo najkompletnejší balík výbavy, aký sa dá kúpiť. Smartfón sa hodí bežným ale aj tým <b>najnáročnejším zákazníkom</b>. Ako to dokáže? Nižšie nájdete <b>TOP 10 vlastností</b>, ktoré z Galaxy Note10 a Note10+ robia, podľa nášho názoru, <b>telefón roka 2019</b>.</p>
      <figure>
        <img src="https://www.techbyte.sk/wp-content/uploads/2019/08/samsung-galaxy-note10-4.jpg"/>
        <figcaption>Samsung Galaxy Note10</figcaption>
      </figure>
      <h3>Dizajn, ktorý vás priláka</h3>
      <p>Je málo telefónov, ktoré dokážu zaujať už na prvý pohľad. Galaxy Note10 ním určite je, a to hlavne vďaka svojmu <b>chytľavému dizajnu</b>. Azda najatraktívnejším modelom je prevedenie <b>Aura Glow</b>, ktoré <b>hrá</b> skutočne <b>všetkými farbami</b>. V rukách tak budete držať vždy inak vyzerajúci telefón. Stačí len, aby ste ho kúsok naklonili a on zmení farbu na nepoznanie.</p>
      <figure>
        <img src="https://www.techbyte.sk/wp-content/uploads/2019/08/Galaxy-Note-10_3.jpg"/>
        <figcaption>Samsung Galaxy Note10</figcaption>
      </figure>
      <h3>Kvalita spracovania, ktorá vás dostane</h3>
      <p>Dizajn by bol bez kvality spracovania takmer nepodstatný. Celkom vážne však musíme uznať, že kvalitnejšie poskladaný telefón než Galaxy Note10 a Note10+ veľmi ľahko nenájdete.</p>
      <related>
        <a href="https://www.techbyte.sk/2019/08/recenzia-samsung-galaxy-note10/"/>
      </related>
      <p>Samsungu sa opäť podarilo zlepiť kov a sklo dokopy spôsobom, ktorý <b>pôsobí kvalitnejšie a prémiovejšie</b> než ktorýkoľvek iný telefón, dokonca aj <a href="https://www.techbyte.sk/2019/02/recenzia-samsung-galaxy-s10-plus/">Galaxy S10+</a>. Zariadenie je vďaka väčšej batérii <b>o niečo ťažšie</b>, čo je pri high-end smartfóne jedine <b>dobre</b>. Posledné, čo by ste chceli je to, aby v ruke pôsobil ako lacná hračka. Galaxy Note10 a Note10+ predstavujú pravý opak. Je to kus inžinierskeho drahokamu, ktorý nebudete chcieť pustiť z ruky.</p>
      <figure>
        <img src="https://www.techbyte.sk/wp-content/uploads/2019/08/DSC04948.jpg"/>
        <figcaption>Samsung Galaxy Note10+</figcaption>
      </figure>
      <h3>Obrovský výkon, ktorý ohromí</h3>
      <p>Samsung v Galaxy Note10 a Note10+ nasadil <b>to najvýkonnejšie, čo mal k dispozícii</b>. Zariadenia určené pre európsky trh už tradične získali čipset vlastnej výroby, teda Exynos. <a href="https://www.techbyte.sk/2019/08/samsung-exynos-9825-cipset-procesor-galaxy-note-10-2/">Exynos 9825</a> je v porovnaní s jeho predchodcom energicky <b>úspornejší a zároveň výkonnejší</b>, vďaka čomu zariadeniu ponúka dosť výpočtových konských síl na zvládnutie aj tých najnáročnejších aplikácií, hier či iných úloh (o tom viac neskôr).</p>
      <p>Súčasťou čipsetu je pochopiteľne aj grafický čip. V prípade Note10 a Note10+ ide o <b>Mali-G76 MP12</b>, ktorý prináša <b>až 40 % zlepšenie</b> vo výkone. Vďačiť tomu môže hlavne vďaka modernému <b>7-nanometrovému</b> výrobnému procesu, ktorý jednotlivé tranzistory tvoriace procesor natlačil ešte bližšie k sebe. V počítačovej rétorike to znamená, že čipset pre správne fungovanie využíva <b>menej energie</b> a zároveň ponúka podstatne <b>vyšší výkon</b>.</p>
      <figure>
        <img src="https://www.techbyte.sk/wp-content/uploads/2019/08/Galaxy-Note10_1.jpg"/>
      </figure>
      <h3>Ultrarýchle úložisko, ktoré nesklame</h3>
      <p>Čo sa výkonu týka, Samsung sa nezastavil len pri procesore. Upgradom prešla <b>aj vnútorná pamäť</b>, ktorá je v prípade Note10 a Note10+ poriadne veľká. K dispozícii máte modely s <b>256 GB</b> alebo <b>512 GB</b> ultrarýchlym <a href="https://www.techbyte.sk/2019/02/samsung-512-gb-pamate-typ-ufs-3-0/">UFS 3.0</a> úložiskom.</p>
      <p>Tí, ktorí nepoznajú označenie UFS 3.0 by mali vedieť, že ide o <b>novú generáciu pamätí</b>, ktoré sú schopné oveľa rýchlejších prenosových rýchlostí. Okrem toho, Note10 a Note10+ nevyužívajú štandardný EXT4 ale výkonnejší <b>F2FS systém</b>, vďaka čomu výkon úložiska a často aj výkon celého systému podstatne prekračuje konkurenciu. Toto je jedna z tých „skrytých“ výhod, ktoré sa tak často nespomínajú, no sú badateľné hlavne po dlhšom čase používania. Nakoniec pripomenieme, že ak by vám 512 GB úložiska nestačilo, môžete ho pomocou <b>microSD</b> karty rozšíriť <b>o ďalší 1 TB</b>. Veľmi pôsobivé.</p>
      <p>No a čerešnička na záver – Note10+ ponúka až <b>12 GB</b> operačnej pamäte <b>RAM</b>, vďaka čomu je telefón <b>schopný v pamäti udržať viac aplikácií</b>, ktoré môžete následne otvárať <b>bez opätovného načítania</b>.</p>
      <figure>
        <img src="https://www.techbyte.sk/wp-content/uploads/2019/08/DSC04949.jpg"/>
      </figure>
      <h3>Väčšia batéria, ktorá vás podrží</h3>
      <p>Najväčším problémom novodobých smartfónov je ich <b>výdrž batérie</b>. Samsung sa tento problém pri Note10+ rozhodol riešiť v dvoch bodoch. Prvé riešenie bolo celkom zjavné – v porovnaní s minuloročným modelom batériu <b>podstatne zväčšil</b>. V Note10+ tak nájdete <b>4 300 mAh</b> batériu, ktorá telefón dokáže hravo poháňať <b>celý deň</b>.</p>
      <p>Druhým vylepšením je podstatne <b>kratší čas nabíjania</b>. Ak patríte medzi ľudí, ktorí od telefónu vyžadujú maximálny výkon počas celého dňa, možno sa vám už stalo, že s klesajúcou batériou začína stúpať aj obava z toho, že vám nevydrží do konca dlhého dňa.</p>
      <p>Samsung pre takéto prípady predstavil výrazne rýchlejšie <b>45 W nabíjanie</b>. Smartfón to dokáže docieliť prostredníctvom samostatne predávanej nabíjačky, ktorá sa hodí hlavne najnáročnejším zákazníkom. Rýchle dobitie telefónu na letisku vám preto nemusí doplniť pár % batérie ale rovno polovicu či celú batériu. Toto je vlastnosť, ktorú sme vyskúšali aj na vlastnej koži a funguje vynikajúco. Žijeme v čase, kedy je dobíjanie telefónu cez deň sem-tam nutné. Ak to teda máme robiť, nech je to čo najrýchlejšie.</p>
      <figure>
        <img src="https://www.techbyte.sk/wp-content/uploads/2019/08/Galaxy-Note-10_5.jpg"/>
        <figcaption>Samsung Galaxy Note10 s perom S Pen</figcaption>
      </figure>
      <h3>S Pen, ktorý vás prekvapí</h3>
      <p>Čo by to bol za Galaxy Note, ak by neponúkal ikonické pero <b>S Pen</b>. Malý stylus počas rokov prešiel obrovskými zmenami. Všetky skúsenosti, ktoré Samsung nazbieral za všetky tie roky pretavil do nenápadného pera schovaného <b>priamo v konštrukcii</b> Note10 a Note10+. Skutočne ide o stylus, ako žiaden iný.</p>
      <p>Disponuje totiž <b>Bluetooth pripojením</b> (od Note9), ktoré ďalej Samsung vylepšil o tzv. <b>Air Commands</b>. Ide o funkcionalitu, ktorá vám telefón umožňuje ovládať z diaľky len za pomoci S Pen. Gestami tak môžete ovládať fotoaparát, v ktorom môžete obraz približovať, prepínať medzi predným a zadným fotoaparátom a podobne.</p>
      <p>Veľmi šikovná vec, hlavne pri fotení väčších skupín ľudí. Samsung spolupracuje <b>aj s vývojármi tretích strán</b>, ktorí funkcionalitu S Pen implementujú do svojich aplikácií, vďaka čomu sa bude Note10 doslova zlepšovať časom.</p>
      <p>V kapitole o S Pen nemôžeme nespomenúť fakt, že Note10 a Note10+ teraz <b>rozumejú vášmu písmu</b>. To, čo napíšete na displej perom <b>dokážu rozpoznať</b> a automaticky <b>previesť do poznámok</b> napísaných paličkovým, resp. počítačovým písmom. Tieto poznámky samozrejme <b>môžete zdieľať</b>, no zároveň v nich <b>môžete vyhľadávať</b>. Toto by mi pri štúdiu na univerzite ušetrilo veľa nervov.</p>
      <figure>
        <img src="https://www.techbyte.sk/wp-content/uploads/2019/12/note10dex.jpg"/>
      </figure>
      <h3>Samsung DeX, ktorý vám pomôže</h3>
      <p>Samsung Galaxy Note10 a Note10+ majú obrovský výkon, to sme rozobrali o pár kapitol vyššie. Ako sme spomenuli, veľký výkon dokáže Samsung využiť aj inak ako len hraním nových hier (aj keď toto mu ide fantasticky).</p>
      <p>Spoločnosť už pred niekoľkými rokmi predstavila prostredie <b>DeX</b>. Ide o prostredie poháňané smartfónom, ktoré vám umožňuje použiť napríklad cudzí počítač a premeniť ho na svoj. Celé používateľské prostredie pritom <b>poháňa smartfón</b>, a tak ostáva v bezpečí váš smartfón a aj počítač, ku ktorému sa pripájate.</p>
      <p>Na pripojenie budete potrebovať <b>USB kábel</b>, pomocou ktorého si „svoj počítač“ môžete spraviť z počítača na hoteli alebo u  niekoho na návšteve. Vynovený DeX vám zároveň ponúka možnosť využívať Android aplikácie a PC aplikácie <b>bok po boku</b>. Umožňuje dokonca aj <b>presúvanie súborov</b> pomocou myši <b>z jedného systému na druhý</b>. To sa hodí napríklad v prípade, ak fotíte telefónom a fotografiu rýchlo potrebujete spracovať, povedzme vo Photoshope.</p>
      <p>Stačí pripojiť Note10 k PC, spustiť DeX, presunúť súbor, medzičasom priamo z PC odpísať vašim kontaktom cez SMS či jednu z aplikácií a následne upravený súbor opäť presunúť na telefón a následne zdieľať na niektorej sociálnej sieti. Všetko z pohodlia počítača. Situácií, kedy sa DeX skutočne môže hodiť je nekonečno, stačí len prísť na to, čo najviac vyhovuje vám.</p>
      <p>DeX je dostupný pre Windows 7, Windows 10 a Mac.</p>
      <figure>
        <img src="https://www.techbyte.sk/wp-content/uploads/2019/08/DSC04764.jpg"/>
      </figure>
      <h3>Profesionálny fotoaparát, ktorý zachytí všetko</h3>
      <p>Fotoaparáty sú naozaj samostatnou kapitolou, pretože je to oblasť, v ktorej je Samsung ako ryba vo vode (nie je samozrejme jedinou). Nové rozloženie fotoaparátov skrýva <b>hlavný objektív</b> (12 Mpx, f/1.5 &amp; 2.4), <b>ultra širokouhlý objektív</b> (123°, 16 Mpx, f/2.2), na ktorý som sa ja osobne veľmi tešil, <b>teleobjektív</b> (12 Mpx, f/2.1) a o<b>bjektív pre hĺbkové snímanie </b>(DepthVision).</p>
      <p>Spolu s vylepšeným fotoaparátom prichádza aj množstvo funkcií, ktoré nesklamú ani tých najväčších <b>kreatívcov</b>. Note10+ síce obsahuje funkcie, ktoré sme mali možnosť vidieť aj v skoršie predstavenom Galaxy S10, no v sérii Note sú implementované <b>prvýkrát</b>.</p>
      <p>S Galaxy Note10+ budete vytvárať pôsobivé snímky, ale aj dychberúce videá. Bokeh efekt už nie je iba záležitosťou fotografií. Vytvárajte videá s bokeh efektom v reálnom čase a nechajte originálne vyniknúť objekt vášho natáčania. K perfektnému výsledku prispeje aj funkcia <b>Zoom-In mikrofón</b>. Pri priblížení vo videu sa hlasitosť zvuku <b>zintenzívni</b> a naopak pri <b>oddialení</b> je zvuk <b>jemnejší</b>. Vďaka tomu vás výsledné video dokonale vtiahne do deja. Celkový zážitok naviac podčiarknu hlboké farebné tóny a detaily v <b>4K UHD</b> a o vyvážený kontrast v každej scéne sa zase postará technológia <b>HDR10+</b>.</p>
      <figure>
        <img src="https://www.techbyte.sk/wp-content/uploads/2019/08/samsung-galaxy-note-10-10.jpg"/>
        <figcaption>Samsung Galaxy Note 10+</figcaption>
      </figure>
      <h3>Bezpečnosť, ktorá nesklame</h3>
      <p>Samsung Galaxy Note10 a Note10+ disponujú niekoľkými účinnými systémami navrhnutými tak, aby ochránili vaše dáta pred zneužitím. Tie základné sú jasné – ochrana pomocou <b>PIN kódu</b> či nakreslenia <b>vzoru</b>. Tým sa však mohli pýšiť aj zariadenia spred desiatich rokov.</p>
      <p>Samsung do radu Note10 integroval „niekoľko“ ďalších vrstiev zabezpečenia. Majitelia sa tak môžu spoľahnúť napríklad na poriadne <b>rýchly systém rozpoznania tváre</b> či <b>ultrazvukový snímač odtlačkov prstov</b> schopný rozoznať majiteľa aj vtedy, keď má <b>mokré prsty</b>.</p>
      <p>Ani to však nie je všetko. V Note10 už tradične nájdete aj bezpečnostnú platformu <b>Samsung Knox</b>, ktorá je navrhnutá tak, aby dáta chránila nielen na softvérovej, ale aj hardvérovej úrovni. Oddeliť tak napríklad môžete vaše <b>súkromné dáta od tých pracovných</b>.</p>
      <figure>
        <img src="https://www.techbyte.sk/wp-content/uploads/2019/08/Galaxy-Note-10_7.jpg"/>
      </figure>
      <h3>Displej, ktorý vás pohltí</h3>
      <p>Samsung Galaxy Note10 a Note10+ sú vybavené tými najkvalitnejšími displejmi, aké sme na smartfónoch od Samsungu doteraz mohli vidieť. Väčší Note10+ ponúka až <b>6,8-palcový Dynamický AMOLED</b> displej, ktorý sa zmestil do kompaktnejšieho tela, vďaka čomu je celková veľkosť zariadenia takmer identická s jeho predchodcom.</p>
      <p>Displej skutočne siaha od okraja po okraj s minimálnymi rámikmi hore aj dole, vďaka čomu si vyslúžil pomenovanie <b>Cinematic Infinity Display</b>.</p>
      <p>Vaše oči sa môžu pásť na nádhernom rozlíšení <b>3 040 x 1 440 pixelov</b>, podpore <b>HDR10+</b> a maximálnom jase až <b>1 200 nitov</b>, čo je dôležité hlavne pri práci v exteriéri. Celkovému dojmu z displeja nahráva aj extrémne vysoká presnosť farieb na úrovni len <b>0,4 JNCD</b>. <i><b>J</b>ust <b>N</b>oticeable <b>C</b>olor <b>D</b>ifference</i>, je štandard, ktorý predstavuje <b>rozdiel medzi reálnou farbou a farbou v podaní displeja</b>. Čím je hodnota nižšia, tým sú farby vernejšie. Hodnota 0,4 teda asi hovorí za všetko. Samsung to jednoducho s displejmi vie.</p>
      <p>
        <i>Tento obsah vznikol v spolupráci so spoločnosťou Samsung Electronics Czech and Slovak.</i>
      </p>
    </article>
  </body>
</html>