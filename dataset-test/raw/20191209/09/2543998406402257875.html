<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/173909/video-foto-horor-novom-zelandu-proradio-vulkan-sve-turistima-unutra-jedan-nastradao-vise-nestalih"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T09:04:00+00:00"/>
    <meta property="og:title" content="(VIDEO, FOTO) HOROR NA NOVOM ZELANDU: Proradio vulkan sa sve turistima unutra, jedan nastradao, više nestalih..."/>
    <meta property="og:description" content="Jedna osoba je poginula, nekoliko se vodi kao nestalo, dok je najmanje jedna osoba prebačena na kopno sa teškim povredama u erupciji vulkana na novozelandskom Belom ostrvu, saopštili su zvaničnici."/>
  </head>
  <body>
    <article>
      <h1>(VIDEO, FOTO) HOROR NA NOVOM ZELANDU: Proradio vulkan sa sve turistima unutra, jedan nastradao, više nestalih...</h1>
      <h2>Jedna osoba je poginula, nekoliko se vodi kao nestalo, dok je najmanje jedna osoba prebačena na kopno sa teškim povredama u erupciji vulkana na novozelandskom Belom ostrvu, saopštili su zvaničnici.</h2>
      <address><time datetime="2019-12-09T09:04:00+00:00">09 Dec 2019, 09:04</time> by <a rel="author">Tanjug</a></address>
      <p>Kako se navodi, najmanje 23 osoba su povređene kada je vulkan počeo da baca pepeo na tom popularnom turističkom mestu.</p>
      <p>Prema poslednjim podacima, na tom ostrvu je u vreme erupcije bilo oko 100 ljudi, prenosi AP.</p>
      <p>- Znamo da je bilo mnogo turista na ostrvu i u okolini u tom trenutku iz Novog Zelanda i inostranstva - izjavila je premijer Džasinda Arden.</p>
      <figure>
        <iframe data-src="https://twitter.com/DevilPhx/status/1203896042611019776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ona je dodala da policija čini sve što može da pronađe te ljude. Oko vulkana je uspostavljena zona u kojoj nije dozvoljeno letenje.</p>
      <figure>
        <img src="https://www.republika.rs/data/images/2019-12-09/126738_tan2019-12-9-7138661-0_iff.jpg?1575878403"/>
        <figcaption>
          <cite>Tanjug/AP</cite>
        </figcaption>
      </figure>
      <p>Novozelandske vlasti su izdale nacionalno upozorenje zbog umerene vulkanske erupcije, dok je opasnost proglašena u neposrednoj blizini vulkana.</p>
      <p>Belo ostrvo je aktivni vulkan koji se nalazi 48 kilometara od istočne obale Severnog ostrva Novog Zelanda.</p>
      <figure>
        <iframe data-src="https://twitter.com/BeyondNewz/status/1203869534337355777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Klizište blokiralo 1.000 turista</h3>
      <p>Uz erupciju vulkana, skoro hiljadu turista u malom mestu Franc Jozef na Novom Zelandu ostalo je odsečeno od saobraćajnica posle olujnog nevremena, koje je tokom vikenda izazvalo klizišta i poplave duž glavnog autoputa. Novozelandske vlasti navode da pristup saobraćajnicama do grada verovatno neće biti obnovljen do petka, prenosi AP.</p>
      <p>Neki turisti su evakuisani helikopterom ili malim avionom, dok će drugi sačekati da se put ponovo otvori. Predsednik distrikta Vestland Brus Smit kaže da je za evakuaciju turista u više navrata poslato 20 aviona i helikoptera.</p>
      <figure>
        <iframe src="https://www.youtube.com/embed/IeP1ZQzUPak" width="660" height="400" data-service="Youtube" scrolling="no"/>
      </figure>
      <related>
        <h4>Pročitajte još:</h4>
        <a href="https://www.republika.rs/svet/svet/173879/pola-godine-pocetka-protesta-ulicama-hongkonga-marsiralo-ljudi"/>
      </related>
    </article>
  </body>
</html>