<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/albero-di-natale-1.4928872"/>
    <meta property="og:site_name" content="il Resto del Carlino"/>
    <meta property="article:published_time" content="2019-12-09T09:42:34+00:00"/>
    <meta property="og:title" content="S'infuria per l'albero di Natale e picchia la moglie"/>
    <meta property="og:description" content="Arrestato dai carabinieri un uomo residente a Scandiano"/>
  </head>
  <body>
    <article>
      <h1>S'infuria per l'albero di Natale e picchia la moglie</h1>
      <h2>Arrestato dai carabinieri un uomo residente a Scandiano</h2>
      <address><time datetime="2019-12-09T09:42:34+00:00">09 Dec 2019, 09:42</time> by <a rel="author">il Resto del Carlino</a></address>
      <p>Scandiano (Reggio Emilia), 9 dicembre 2019 – Non gli piaciuto il fatto che moglie e figli avevano addobbato<b> l’albero di Natale</b> in casa. E, una volta rientrato nell’abitazione, ieri sera <b>verso le 22 a Scandiano</b>, molto probabilmente sotto l’effetto di alcolici, si è scagliato contro la donna, minacciandola e colpendola con schiaffi, alla presenza dei figli minorenni. Immediato l’allarme ai <b>carabinieri,</b> arrivati sul posto per evitare il peggio.</p>
      <p>Alla vista delle uniformi, però, l'uomo ha <b>rincarato la dose</b>, assumendo un atteggiamento minaccioso e violento anche nei confronti dei militari e cercando di impedire il loro accesso in casa. Riusciti ad immobilizzarlo, i carabinieri hanno potuto ricostruire i fatti accertando come l'episodio di ieri sera non fosse affatto un caso isolato.</p>
      <p>Nell’ultimo anno, infatti, l'uomo era più volte incappato in simili atteggiamenti, scemati in <b>gravi vessazioni</b> nei confronti della compagna, una quarantenne residente a Scandiano. Accertati i fatti, l’uomo<b> è stato arrestato </b>per <b>maltrattamenti in famiglia</b> e resistenza a pubblico ufficiale.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>