<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/samsun-da-uyusturucuya-gecit-yok-18-h52258.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T09:53:28+00:00"/>
    <meta property="og:title" content="Samsun'da uyuşturucuya geçit yok"/>
    <meta property="og:description" content="Samsun'da 5 kişi uyuşturucu madde ile yakalanarak gözaltına alınmıştı. 5 kişiden 4'ü savcının talimatıyla serbest bırakılırken 1 kişi tutuklanarak cezaevine gönderildi."/>
  </head>
  <body>
    <article>
      <h1>Samsun'da uyuşturucuya geçit yok</h1>
      <h2>Samsun'da 5 kişi uyuşturucu madde ile yakalanarak gözaltına alınmıştı. 5 kişiden 4'ü savcının talimatıyla serbest bırakılırken 1 kişi tutuklanarak cezaevine gönderildi.</h2>
      <address><time datetime="2019-12-09T09:53:28+00:00">09 Dec 2019, 09:53</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b>Samsun</b>'a uyuşturucu madde getirileceği istihbaratını alan polis ekipleri gerçekleştirdikleri çalışmalar neticesinde 5 kişiyi 260 gram bonzai ile yakalayarak gözaltına aldı. Şahıslardan 4'ü serbest bırakılırken 1'i tutuklandı.</p>
      <p>Olay, Samsun-Ankara karayolu üzerinde meydana geldi. Edinilen bilgiye göre, Samsun Emniyet Müdürlüğü Narkotik Suçlarla Mücadele Şube Müdürlüğü ekipleri, 5 kişinin Samsun'a uyuşturucu madde getireceğinin bilgisini alarak operasyon başlattı. Olayla ilgili N.C.A., E.B., E.K., B.B. ve A.E.N. 260 gram bonzai ile birlikte yakalanarak gözaltına alındı. Polisteki sorgulaması tamamlanan 5 kişi "Uyuşturucu ticareti" suçundan bugün Samsun Adliyesi'ne sevk edildi. E.B., B.B., N.C.A. ve A.E.N. savcıya ifade verdikten sonra serbest bırakılırken, nöbetçi mahkemeye sevk edilen E.K. ise mahkemece tutuklanarak Samsun T Tipi Kapalı Cezaevi'ne gönderildi.</p>
    </article>
  </body>
</html>