<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/cazul-din-caracal-noi-audieri-in-randul-apropiatilor-luizei-melencu-ce-spune-bunicul-fetei-disparute-18659843"/>
    <meta property="og:site_name" content="Gândul"/>
    <meta property="article:published_time" content="2019-12-09T09:36:35+00:00"/>
    <meta property="og:title" content="Cazul din Caracal. Noi audieri în rândul apropiaţilor Luizei Melencu / Ce spune bunicul fetei dispărute"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Cazul din Caracal. Noi audieri în rândul apropiaţilor Luizei Melencu / Ce spune bunicul fetei dispărute</h1>
      <h2>Rudele Luizei Melencu, tânăra de 19 ani din Dolj dispărută fără urmă de mai bine de opt luni, sunt audiate, luni, la IPJ Dolj. Bunicul tinerei spune că până acum familia a fost întrebată numai „anomalii”, în timp ce mama ei crede că anchetatorii vor să intimideze.</h2>
      <address><time datetime="2019-12-09T09:36:35+00:00">09 Dec 2019, 09:36</time> by <a rel="author" href="https://www.gandul.info/autor/luiza-paraschivu" target="_blank">Luiza Paraschivu</a></address>
      <p>Procurorii DIICOT au chemat la audieri şi colegi de-ai tinerei, dar declaraţii va da şi fostul iubit al Luizei Melencu.</p>
      <p>Înainte de a intra la audieri, bunicul şi mama Luizei au declarat că au fost chestionaţi de zeci de ori, dar că anchetatorii au pornit pe o pistă greşită de la început.</p>
      <p>„Nu ştim concret pentru ce am fost chemaţi şi de ce. Nu ne-a spus nimeni absolut nimic.(...) Cred că am fost audiaţi de peste 20 de ori. Ne-au întrebat tot felul de anomalii. (...) Până pe data de 25 iulie, când Alexandra a fost răpită, noi n-am ştiut absolut nimic. Nimeni n-a venit cu o dovadă concretă, să ne spună în realitate ce s-a întâmplat cu Luiza. Abia atunci şi-au adus şi ei aminte că Luiza există şi Luiza a avut aceeaşi soartă, poate, ca şi... Dar noi ne menţinem părerea şi suntem ferm convinşi că Luiza a fost traficată şi a fost răpită”, a spus Stelian Iordache, bunicul Luizei Melencu.</p>
      <p>„Asta a fost baza: că Luiza e plecată de bunăvoie.(...) Tot astfel de întrebări sunt. Nu-şi aveau rostul. Una-i cazul, alta cu ce se îmbrăca. Nu cred că era necesar să întrebe cu ce se îmbrăca. Chiar era o fată decentă. O fată chiar foarte simplă a fost Luiza”, a spus şi mama tinerei, Monica Melencu.</p>
      <p>Întrebată ce informaţii relevante pentru anchetă ar putea oferi la aceste audieri, rudele Luizei Melencu au spus că se aşteaptă să fie întrebate „tot felul de anomalii" care să „intimideze".</p>
      <p>Luiza Melencu a dispărut din aprilie, iar de atunci nu se mai ştie nimic de ea.</p>
      <related>
        <h4>Citeşte şi</h4>
        <a href="https://www.gandul.info/stiri/doi-barbati-din-caracal-sunt-cercetati-pentru-trafic-international-de-droguri-de-risc-si-mare-risc-foto-18653609?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/cazul-caracal-un-mister-adancit-manevra-lui-ghorghe-dinca-acoperirea-adevaratilor-autori-18647010?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/dinca-rastoarna-cazul-de-la-caracal-cum-a-murit-alexandra-si-ce-a-facut-cu-luiza-18643520?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>