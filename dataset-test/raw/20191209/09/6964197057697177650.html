<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/cekani-je-u-konce-apple-zitra-zacne-prodavat-mac-pro-a-pro-display-xdr/"/>
    <meta property="og:site_name" content="SMARTmania.cz"/>
    <meta property="article:published_time" content="2019-12-09T09:30:54+00:00"/>
    <meta property="og:title" content="Čekání je u konce: Apple zítra začne prodávat Mac Pro a Pro Display XDR"/>
    <meta property="og:description" content="Apple na začátku letošního června představil profesionální modulární počítač Mac Pro a monitor Pro Display XDR, dodnes je však nedokázal přivést na pulty"/>
  </head>
  <body>
    <article>
      <h1>Čekání je u konce: Apple zítra začne prodávat Mac Pro a Pro Display XDR</h1>
      <address><time datetime="2019-12-09T09:30:54+00:00">09 Dec 2019, 09:30</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Apple na začátku letošního června představil profesionální <a href="https://smartmania.cz/apple-predstavil-neskutecne-vykonny-modularni-mac-pro-a-32-6k-displej/">modulární počítač Mac Pro</a> a monitor Pro Display XDR, dodnes je však nedokázal přivést na pulty obchodů. Od zítřejšího dne však konečně bude možné si novinky objednat.</p>
      <figure>
        <img src="https://smartmania.cz/wp-content/uploads/2019/06/apple-mac-pro-1-6.jpg"/>
      </figure>
      <p>Ceny konkrétních konfigurací se dozvíme až zítra, zatím musíme vycházet ze startovacích částek oznámených v červnu – Mac Pro v konfiguraci s 8jádrovým procesorem Intel Xeon, 32 GB RAM, 256GB SSD bude startovat na 5 999 USD (asi 139 tisíc korun bez DPH), stejnou částku zaplatíte i za monitor Pro Display XDR. Pokud u něj oželíte speciální protireflexní vrstvu, můžete 1 000 dolarů ušetřit, pokud budete chtít monitor i ze stojanem, musíte naopak 1 000 dolarů přidat.</p>
      <h3>Alza.cz překvapuje cenami</h3>
      <p>Ještě před startem předobjednávek se objevil Mac Pro a Pro Display XDR na e-shopu Alza.cz; monitor se na chvíli zjevil za <a href="https://www.alza.cz/32-apple-pro-display-xdr-d5620998.htm">překvapivě nízkou cenu 43 169 korun</a>, počítač s 12jádrovým procesorem, grafickou kartou Radeon Pro Vega II s 32GB pamětí, 1,5TB RAM a 4TB úložištěm přijde <a href="https://www.alza.cz/mac-pro-2019-d5620995.htm">podle Alzy na 204 823 korun</a>.</p>
      <figure>
        <img src="https://smartmania.cz/wp-content/uploads/2019/12/alza.jpg"/>
      </figure>
      <p>Je však možné, že se jedná o pouhé první „nástřely“ cen, které se ještě budou měnit; koneckonců se spekuluje, že Mac Pro v nejvyšší konfiguraci <a href="https://smartmania.cz/kolik-bude-stat-mac-pro-v-nejvyssi-vybave-hovori-se-az-o-15-milionu-korun/">může stát i 1,5 milionu korun</a>.</p>
      <h4>Mohlo by vás zajímat</h4>
      <ul>
        <li>
          <a href="https://smartmania.cz/16-macbook-pro-bude-drahy-zakladni-verze-vyjde-na-vice-nez-80-tisic/">16″ MacBook Pro bude drahý. Základní verze vyjde na více než 80 tisíc</a>
        </li>
        <li>
          <a href="https://smartmania.cz/apple-v-roce-2020-macbooky-s-novou-klavesnici-ipad-pro-s-3d-kamerou-a-ar-bryle/">Apple v roce 2020: MacBooky s novou klávesnicí, iPad Pro s 3D kamerou a AR brýle</a>
        </li>
        <li>
          <a href="https://smartmania.cz/apple-omylem-prozradil-vzhled-chystaneho-16-macbooku-pro/">Apple omylem prozradil vzhled chystaného 16″ MacBooku Pro</a>
        </li>
        <li>
          <a href="https://smartmania.cz/prvni-macbook-s-arm-procesorem-od-apple-by-mel-dorazit-pristi-rok/">První MacBook s ARM procesorem od Apple by měl dorazit příští rok</a>
        </li>
      </ul>
    </article>
  </body>
</html>