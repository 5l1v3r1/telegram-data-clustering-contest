<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/kea-dekembriou-2019-epidoma-pediou-pote-plironodai/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T09:30:00+00:00"/>
    <meta property="og:title" content="ΚΕΑ Δεκεμβρίου 2019 &amp; Επίδομα παιδιού Α21: Πότε θα πληρωθούν οι δικαιούχοι;"/>
    <meta property="og:description" content="Σύμφωνα με ανακοίνωση που εξέδωσε ο Οργανισμός Προνοιακών Επιδομάτων και Κοινωνικής Αλληλεγγύης(ΟΠΕΚΑ), την Τρίτη 24 Δεκεμβρίου 2019, αναμένεται να καταβληθούν στους λογαριασμούς των δικαιούχων τα εξής επιδόματα:"/>
  </head>
  <body>
    <article>
      <h1>ΚΕΑ Δεκεμβρίου 2019 &amp; Επίδομα παιδιού Α21: Πότε θα πληρωθούν οι δικαιούχοι;</h1>
      <h2>Δείτε πότε θα καταβληθούν τα χρήματα για το ΚΕΑ Δεκεμβρίου 2019 και το Επίδομα παιδιού Α21 (Έκτη δόση)</h2>
      <address><time datetime="2019-12-09T09:30:00+00:00">09 Dec 2019, 09:30</time> by <a rel="author">neolaia.gr Team</a></address>
      <p>Σύμφωνα με ανακοίνωση που εξέδωσε ο Οργανισμός Προνοιακών Επιδομάτων και Κοινωνικής Αλληλεγγύη<b>ς</b><b>(<a href="https://www.neolaia.gr/tag/%ce%bf%cf%80%ce%b5%ce%ba%ce%b1/">ΟΠΕΚΑ</a>), </b>την <b>Τρίτη 24 Δεκεμβρίου 2019</b>, αναμένεται να καταβληθούν στους λογαριασμούς των δικαιούχων τα εξής επιδόματα:</p>
      <p>Το <b>Επίδομα παιδιού (έκτη δόση), τα Προνοιακά αναπηρικά και διατροφικά επιδόματα, το Κοινωνικό Εισόδημα Αλληλεγγύης (ΚΕΑ Δεκεμβρίου 2019), το Επίδομα στέγασης (ενοικίου), το Επίδομα ομογενών</b> και άλλα.</p>
      <h3>Επίδομα παιδιού Α21</h3>
      <p>Σύμφωνα με ανακοίνωση ΟΠΕΚΑ, διευκρινίστηκε το πότε θα κλείσει η πλατφόρμα για τις αιτήσεις στο <a href="https://www.neolaia.gr/tag/%ce%b5%cf%80%ce%af%ce%b4%ce%bf%ce%bc%ce%b1-%cf%80%ce%b1%ce%b9%ce%b4%ce%b9%ce%bf%cf%8d-%ce%b121/"><b>Επίδομα παιδιού Α21</b></a>, αλλά και πότε θα γίνει τελικά η πληρωμή της έκτης δόσης που αφορά τους μήνες Νοέμβρη και Δεκέμβρη.</p>
      <p>
        <b>Αναλυτικά η ανακοίνωση του Οργανισμού:</b>
      </p>
      <p>«Ο ΟΠΕΚΑ ενημερώνει τους δικαιούχους του Επιδόματος Παιδιού Α21 ότι την επόμενη <b>Τετάρτη 11 Δεκεμβρίου και ώρα 15:00 τ</b>ο μεσημέρι θα κλείσει προσωρινά η ηλεκτρονική πλατφόρμα αιτήσεων Α21 για το Επίδομα Παιδιού 2019, όπως καθιερωμένα συμβαίνει πριν από κάθε πληρωμή.</p>
      <p>Μετά τις 15:00 της 11ης Δεκεμβρίου η ηλεκτρονική πλατφόρμα δεν θα δέχεται νέες αιτήσεις για λίγα 24ωρα μέχρι να ολοκληρωθεί η εκκαθάριση και καταβολή της 6ης διμηνιαίας δόσης για το 2019.</p>
      <p>Μετά την ολοκλήρωση της πληρωμής, η ηλεκτρονική πλατφόρμα θα ενεργοποιηθεί εκ νέου για νέες αιτήσεις μέχρι την 15-1-2020 που θα κλείσει οριστικά για τις αιτήσεις Α21 που αφορούν το έτος 2019.</p>
      <p>Υπενθυμίζεται ότι, η 6η διμηνιαία δόση του 2019 (για τον Νοέμβριο και τον Δεκέμβριο) θα καταβληθεί την<b> Τρίτη 24 Δεκεμβρίου 2019.»</b></p>
      <h3>ΚΕΑ Δεκεμβρίου 2019</h3>
      <p>Το ΚΕΑ Δεκεμβρίου 2019 αναμένεται να πληρωθεί στους δικαιούχους των οποίων οι αιτήσεις εγκρίθηκαν<b> έως 30 Νοεμβρίου 2019</b>, ανάμεσα στις ημερομηνίες 18 με 24 Δεκεμβρίου 2019.</p>
      <p>Υπενθυμίζεται ότι η ηλεκτρονική πλατφόρμα του ΚΕΑ παραμένει ανοιχτή ώστε οι ενδιαφερόμενοι να την επισκέπτονται και να υποβάλλουν τις αιτήσεις τους ανά πάσα στιγμή.</p>
      <h3>Δείτε ακόμα: <a href="https://www.neolaia.gr/2019/12/05/opeka-allages-se-kea-epidoma-pediu-epidoma-genas/">ΟΠΕΚΑ: Όλες οι αλλαγές σε ΚΕΑ, Επίδομα παιδιού Α21 &amp; Επίδομα γέννας!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/212-theseis-ston-idiotiko-ellada/"/>
        <a href="https://neolaia.gr/neo/ergasia"/>
        <a href="https://neolaia.gr/2019/12/09/wonder-woman-1984-kikloforise-i-to-trailer-tis-neas-tainias/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
        <a href="https://neolaia.gr/2019/12/09/gntm-poso-plironodai-oi-paiktries-tou-gnostou-reality-modas/"/>
        <a href="https://neolaia.gr/2019/12/09/karta-anergias-oaed-ananeosi-parohes/"/>
      </related>
    </article>
  </body>
</html>