<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153802-rizdvianyj-prianyk-u-lucku-startuie-masshtabna-akciia-na-pidtrymku-onkohvoryh-ditej"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T09:07:00+00:00"/>
    <meta property="og:title" content="«Різдвяний пряник»: у Луцьку стартує масштабна акція на підтримку онкохворих дітей"/>
    <meta property="og:description" content="Напередодні Дня святого Миколая луцька волонтерка Юлія Панасюк вирішила влаштувати акцію «Різдвяний пряник», а виручені кошти спрямувати дітям"/>
  </head>
  <body>
    <article>
      <h1>«Різдвяний пряник»: у Луцьку стартує масштабна акція на підтримку онкохворих дітей</h1>
      <address>
        <time datetime="2019-12-09T09:07:00+00:00">09 Dec 2019, 09:07</time>
      </address>
      <p>Напередодні Дня святого Миколая луцька волонтерка Юлія Панасюк вирішила влаштувати акцію «Різдвяний пряник», а виручені кошти спрямувати Благодійному Фонду «СТОПРАК» для подальшого використання їх на потреби маленьких пацієнтів Онкогематологічного центру.<br/><br/>Про це повідомляє пресслужба благодійного фонду. <br/><br/>Суть акції полягає у зборі коштів у благодійні скриньки, що відбуватиметься у декількох закладах Луцька.<br/><br/>Людей, які залишать у скриньці гроші для онкохворих дітей, пригостять смачним імбирним печивом, на заклик про приготування якого відгукнулася вже не одна господиня. У Луцьку буде декілька локацій зі скриньками для «Рідзвяного пряника». <br/><br/>Вже з понеділка, 9 грудня, поласувати імбирним печивом та пожертвувати кошти для діток можна у магазині «Сирне королівство» (вулиця Огієнка, 2а). Згодом повідомлять повний список локацій «Різдвяного пряника»! <br/><br/>«Різдво – час див, давайте творити їх спільно для добрих цілей!» – кажуть у Благодійному Фонді «СТОПРАК».</p>
    </article>
  </body>
</html>