<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/mhp-aydin-il-baskani-asker-karisi-gibi-agliyor-sozlerinin-ardindan-gorevden-alindi,851401"/>
    <meta property="og:site_name" content="T24"/>
    <meta property="article:published_time" content="2019-12-09T09:52:00+00:00"/>
    <meta property="og:title" content="MHP Aydın İl Başkanı &quot;Asker karısı gibi ağlıyor&quot; sözlerinin ardından görevden alındı"/>
    <meta property="og:description" content="MHP Aydın İl Başkanı &quot;Asker karısı gibi ağlıyor&quot; sözlerinin ardından görevden alındı"/>
  </head>
  <body>
    <article>
      <h1>MHP Aydın İl Başkanı "Asker karısı gibi ağlıyor" sözlerinin ardından görevden alındı</h1>
      <h2>MHP Aydın İl Başkanı "Asker karısı gibi ağlıyor" sözlerinin ardından görevden alındı</h2>
      <address>
        <time datetime="2019-12-09T09:52:00+00:00">09 Dec 2019, 09:52</time>
      </address>
      <p>MHP Aydın İl Başkanı <b>Burak Pehlivan</b>, İncirliova'nın İyi Partili Belediye Başkanı <b>Aytekin Kaya</b>'ya yönelik "Asker karısı gibi ağlıyor" sözlerinin ardından görevden alındı.<br/>Pehlivan'ın görevden alındığını MHP Genel Başkan Yardımcısı <b>Semih Yalçın</b> duyurdu. Yalçın yaptığı açıklamada, "MHP Aydın İl Başkanı Burak Pehlivan yapmış olduğu basın açıklaması sırasında kullanmış olduğu ifadeler sonucu halkımızı ve toplumumuzun farklı kesimlerini rahatsız eden sözleri nedeniyle il başkanlığı görevinden alınmıştır." ifadelerini kullandı.<br/>Pehlivan, Aytekin Kara hakkında, “Kendisinin seçimlerde bir takım açıklamaları vardı. ‘Satmayacağız, sattırmayacağız, yok satıldı, o oldu, bu oldu’ gibi konuşuyor. Geldiği günden beri maşallah asker karısı gibi ağlıyor. Devamlı bir serzeniş içerisinde” demişti. Pehlivan'ın açıklamaları tepki çekmişti.<br/> </p>
    </article>
  </body>
</html>