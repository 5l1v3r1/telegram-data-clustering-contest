<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%87%ce%b9%ce%bb%ce%b9%ce%ac%ce%b4%ce%b5%cf%82-%cf%80%cf%81%cf%8c%cf%83%cf%84%ce%b9%ce%bc%ce%b1-%ce%b3%ce%b9%ce%b1-%cf%83%cf%84%ce%ac%ce%b8%ce%bc%ce%b5%cf%85%cf%83%ce%b7-%cf%83%ce%b5-%cf%81%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T09:41:48+00:00"/>
    <meta property="og:title" content="Χιλιάδες πρόστιμα για στάθμευση σε ράμπες και πάρκινγκ ΑΜΕΑ"/>
    <meta property="og:description" content="Η παράνομη στάθμευση οχημάτων είναι ένα συνηθισμένο πρόβλημα για τους κατοίκους του κέντρου αλλά κυρίως για τα άτομα με αναπηρίες."/>
  </head>
  <body>
    <article>
      <h1>Χιλιάδες πρόστιμα για στάθμευση σε ράμπες και πάρκινγκ ΑΜΕΑ</h1>
      <address>
        <time datetime="2019-12-09T09:41:48+00:00">09 Dec 2019, 09:41</time>
      </address>
      <p>
        <b>Η παράνομη στάθμευση οχημάτων είναι ένα συνηθισμένο πρόβλημα για τους κατοίκους του κέντρου αλλά κυρίως για τα άτομα με αναπηρίες.</b>
      </p>
      <p>Την αδιαφορία των Ελλήνων απέναντι στα ΑΜΕΑ καταδεικνύουν τα τελευταία στοιχεία της Τροχαίας που αφορούν στην παράνομη στάθμευση.</p>
      <p>Συγκεκριμένα, σύμφωνα με την Αστυνομία, τρίμηνο Σεπτεμβρίου – Νοεμβρίου βεβαιώθηκαν <a href="https://www.pentapostagma.gr/2019/12/%CE%B1%CF%80%CE%BF%CE%BA%CE%B1%CE%BB%CF%85%CF%80%CF%84%CE%B9%CE%BA%CE%AC-%CF%83%CF%84%CE%BF%CE%B9%CF%87%CE%B5%CE%AF%CE%B1-%CF%80%CE%BF%CE%B9%CE%B5%CF%82-%CE%B5%CE%AF%CE%BD%CE%B1%CE%B9-%CE%BF%CE%B9.html">συνολικά 52.024 παραβάσεις</a> που αφορούν σε παράνομη στάση και στάθμευση και άλλες παραβάσεις του Κώδικα Οδικής Κυκλοφορίας.</p>
      <p>Αναλυτικά καταγράφηκαν 9.531 παραβάσεις για στάση – στάθμευση σε ράμπα διάβασης ΑμεΑ, σε ειδικούς χώρους στάθμευσης οχημάτων ΑμεΑ και σε χώρους στάθμευσης αποκλειστικά για συγκεκριμένο όχημα ΑμεΑ.</p>
      <p>Την ίδια ώρα καταγράφηκαν 25.833 παραβάσεις για στάση – στάθμευση σε πεζοδρόμια, πλατείες και ειδικά ερείσματα που προορίζονται για πεζούς όπως και ποδηλατοδρόμους και 7.331 για στάση – στάθμευση στις εισόδους και εξόδους των πεζόδρομων ή πάνω σε αυτούς,</p>
      <p>Ακόμη καταγράφηκαν 5.818 για στάση – στάθμευση σε διαβάσεις πεζών ή σε απόσταση μικρότερη των πέντε μέτρων από αυτές ενώ καταγράφηκαν 1.861 παραβάσεις για κίνηση οχημάτων σε λεωφορειόδρομους.</p>
      <p>Τέλος η Τροχαία κατέγραψε 764 παραβάσεις για παράνομη κίνηση σε πεζοδρόμια και πεζόδρομους και 1.105 για ηχορύπανση από οχήματα.</p>
    </article>
  </body>
</html>