<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Careers/247752/5-lucruri-importante-cand-recrutezi-si-vrei-sa-scalezi-rapid.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T09:11:38+00:00"/>
    <meta property="og:title" content="5 lucruri importante cand recrutezi si vrei sa scalezi rapid"/>
    <meta property="og:description" content="Investitorii finanteaza si investesc in echipe, nu in idei de afaceri. Oamenii buni construiesc produse inovatoare, atrag clienti mari si in cele din urma vor construi companii in crestere. Oricat de simplu pare, sa cresti o echipa in mod corect este incredibil de dificil. Te vei confrunta cu o multime de provocari in faza de startup, iar in perioada de scaleup va fi cu atat va fi mai greu sa-i mentii pe membrii echipei aliniati si implicati. Totusi, care sunt lucrurile de baza pentru un antreprenor din perspectiva dezvoltarii unei echipe?"/>
  </head>
  <body>
    <article>
      <h1>5 lucruri importante cand recrutezi si vrei sa scalezi rapid</h1>
      <address><time datetime="2019-12-09T09:11:38+00:00">09 Dec 2019, 09:11</time> by <a rel="author">Adrian Dragomir</a></address>
      <p>
        <b>Investitorii finanteaza si investesc in echipe, nu in idei de afaceri. Oamenii buni construiesc produse inovatoare, atrag clienti mari si in cele din urma vor construi companii in crestere. Oricat de simplu pare, sa cresti o echipa in mod corect este incredibil de dificil. Te vei confrunta cu o multime de provocari in faza de startup, iar in perioada de scaleup va fi cu atat va fi mai greu sa-i mentii pe membrii echipei aliniati si implicati. Totusi, care sunt lucrurile de baza pentru un antreprenor din perspectiva dezvoltarii unei echipe?</b>
      </p>
      <p>
        <b>1. Recrutarea propriu-zisa</b>
      </p>
      <p>Cel mai greu lucru pentru un antreprenor este astazi sa isi gaseasca oamenii impreuna cu care sa-si construiasca business-ul. Observ acest lucru, din experienta mea de antreprenor si din interactiunile cu alti fondatori romani alaturi de care lucrez in consultanta si in proiecte de mastermind. Indiferent de domeniul de activitate, oamenii buni au plecat din tara sau lucreaza deja in companii de unde este aproape imposibil sa ii recrutezi. Problema este generala la nivel national: 52% dintre oamenii de afaceri romani spun ca lipsa personalului calificat le genereaza pierderi financiare, care, estimate pentru intreaga economie romaneasca, ajung la 7,1 miliarde euro, releva un studiu PwC.</p>
      <p>Din punctul meu de vedere, solutia este cresterea oamenilor in interiorul companiei. Nu este o solutie pentru oricine, ai nevoie de stabilitate si de un plan pe termen lung ca sa poti face asta si, din pacate, in Romania majoritatea celor care vor sa faca antreprenoriat urmaresc doar sa faca bani peste noapte.</p>
      <p>Totusi, pentru un proces de recrutare eficient, iti recomand urmatoarele actiuni de baza:</p>
      <p>
        <a href="https://www.wall-street.ro/articol/Careers/246324/angajatul-ideal-trei-idei-care-te-vor-ajuta-sa-gasesti-cei-mai-potriviti-candidati-din-piata.html">Citeste si:<br/>Trei idei pentru a gasi cei mai buni candidati din piata muncii</a>
      </p>
      <figure>
        <img src="https://img.wall-street.ro/image_thumbs/thumbs/04a/04a863adceeacfee42403741b1ec665b-400x250-00-65.jpg?v=1572603407"/>
      </figure>
      <p>I. Stabileste foarte clar obiectivele rolului pentru care urmeaza sa recrutezi si care sunt competentele de baza necesare.<br/>II. Raspunde la urmatoarele doua intrebari: Care sunt resursele de care are nevoie pentru a-si indeplini obiectivele? Exista aceste resurse in firma ta?<br/>III. Stabileste bugetul de recrutare: angajarea unui om competent in firma costa bani (in medie 1 -1,5 x salariul brut)<br/>IV. Pune la punct un proces de induction in cadrul firmei si stabileste cine este persoana responsabila pentru acest proiect.</p>
      <p>
        <b>2. Un sfat pentru firmele care nu au inca un HR manager</b>
      </p>
      <p>Firme mici si medii romanesti nu au, in general, rolul de HR manager in organigrama, iar aceste responsabilitati sunt preluate de cele mai multe ori de catre unul dintre fondatori. Totusi, exista si firme mari care nu au aceasta pozitie, de exemplu, grupul local Autonom care are doar un departament specializat care se ocupa de salarii, dar partea de recrutare, de evaluare, de planuri de cariera, de coaching, de a sti unde iti sunt oamenii si incotro se indreapta “este prea importanta si prea sofisticata” ca sa nu o realizeze chiar cei doi fondatori ai companiei.</p>
      <p>Antreprenorilor le recomand sa studieze si sa testeze Language and Behaviour profile (LAB Profile - Profilul de limbaj si comportament), o metodologie de profilare prin care poti afla ce declanseaza motivatia unei persoane si ce mentine motivatia odata cu trecerea tipului. Practic, acest profil iti permite sa observi si sa raspunzi la felul in care oamenii sunt motivati, la felul in care proceseaza informatia si la modul in care iau decizii.</p>
      <p>
        <a href="https://www.wall-street.ro/articol/Careers/245341/locuri-de-munca-in-octombrie-de-ce-este-aceasta-luna-cea-mai-buna-pentru-candidati.html">Citeste si:<br/>De ce este octombrie cea mai buna luna daca vrei sa te angajezi</a>
      </p>
      <figure>
        <img src="https://img.wall-street.ro/image_thumbs/thumbs/b14/b1488330a88152f56d80e03d6ae2caac-400x250-00-65.jpg?v=1570181474"/>
      </figure>
      <p>
        <b>3. Despre cultura organizationala</b>
      </p>
      <p>Constructia culturii organizationale porneste de la fondatorul companiei. Spre exemplu, ca antreprenor, nu mi-am dat seama ce influenta are in firma mea felul in care fac lucrurile personal. Intr-o firma esti ca intr-o familie.</p>
      <p>De asemenea, recomand antreprenorilor sa foloseasca un mecanism corect si transparent de luare deciziilor, altfel lucrurile se vor strica in organizatie. Ce lipseste in mod evident in companiile romanesti este cultul responsabilitatii, al focusului pe un proces decizional corect. Am observat ca, in general, oamenii nu sunt obsinuiti sa gandeasca cu argumente. Mai periculos este ca sunt convinsi ca au dreptate mereu si vin in discutii cu convingeri de care sunt foarte atasati. In prezent, provocarea mea, ca antreprenor, este sa cream anumite mecanisme interne prin care sa ajungem la cele mai bune decizii. Cum fac asta? Am inceput sa caut oameni din echipa mea care vad lucrurile diametral opus fata de cum le percep eu.</p>
      <p>
        <b>4. On-boarding pentru oamenii noi - ce ar trebui sa includa aceasta etapa</b>
      </p>
      <p>
        <a href="https://www.wall-street.ro/articol/Careers/244255/toamna-moment-bun-pentru-schimbari-in-cariera-de-ce-merita-sa-iti-schimbi-jobul-in-acest-sezon.html">Citeste si:<br/>Vrei sa iti schimbi jobul? Iata de ce merita sa o faci toamna aceasta</a>
      </p>
      <figure>
        <img src="https://img.wall-street.ro/image_thumbs/thumbs/0c1/0c136715f7138f24f4676b4515f2247b-400x250-00-65.jpg?v=1567516551"/>
      </figure>
      <p>Pentru echipa de vanzari, noi avem un manual de on-boarding, prin care ne asiguram ca avem toate resursele puse la punct, cu o zi inainte angajarii.</p>
      <p>Mai departe, primele zile sunt structurate pe ore, cu mult training si atentie mare pe integrare. De asemenea, cunoasterea echipei este esentiala: un angajat nou trebuie sa stie cine si cui se subordoneaza, la cine apeleaza daca are anumite probleme.</p>
      <p>
        <b>5. Cum iti cresti un lider sau manager</b>
      </p>
      <p>In momentul de scaleup al companiei, multi antreprenori cauta sa recruteze ori sa isi creasca un deputy CEO sau un manager care sa conduca operatiunile firmei. Primul sfat, din propria mea experienta, este sa cauti un manager care sa iti fie complementar.</p>
      <p>Cand recrutezi un specialist nou in companie, acesta este, de cele mai multe ori, un senior intr-o alta organizatie. Atunci cand il vei recruta pentru compania ta, noul manger se va integra in echipa, dar sunt sanse mari sa implementeze ce a facut la jobul anterior. De aceea, revin la ideea initiala din acest articol: cred ca cea mai buna metoda este sa iti cresti si motivezi oamenii buni din propria organizatie.</p>
      <p>Adrian Dragomir este CEO al Termene.ro, companie infiintata in anul 2014 din dorinta de a oferi firmelor oportunitati de afaceri si o evaluare corecta a riscurilor din business. Este co-fondator al mai multor companii, speaker la evenimente de business si mentor pentru antreprenorii romani aflati in faza de start-up/crestere</p>
    </article>
  </body>
</html>