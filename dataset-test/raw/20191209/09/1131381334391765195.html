<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/cinema/2019/12/09/wonder-woman-1984-trailer-film.html"/>
    <meta property="og:site_name" content="Sky TG24"/>
    <meta property="article:published_time" content="2019-12-09T09:41:00+00:00"/>
    <meta property="og:title" content="Wonder Woman 1984, ecco il trailer ufficiale del sequel con Gal Gadot"/>
    <meta property="og:description" content="&quot;Wonder Woman 1984&quot; si prepara a conquistare il pubblico di tutto il mondo. Poco fa Warner Bros. ha distribuito il trailer ufficiale della pellicola che vede protagonista Gal Gadot."/>
  </head>
  <body>
    <article>
      <h1>Wonder Woman 1984, ecco il trailer ufficiale del sequel con Gal Gadot</h1>
      <h2>"<a href="https://tg24.sky.it/spettacolo/cinema/2019/06/06/wonder-woman-1984-poster.html">Wonder Woman 1984</a>" si prepara a conquistare il pubblico di tutto il mondo. Poco fa <b>Warner Bros.</b> ha distribuito <b>il trailer ufficiale</b> della pellicola che vede protagonista <a href="https://tg24.sky.it/spettacolo/cinema/fotogallery/2019/12/04/gal-gadot-wonder-woman.html">Gal Gadot</a>.</h2>
      <address><time datetime="2019-12-09T09:41:00+00:00">09 Dec 2019, 09:41</time> by <a rel="author">Matteo Rossini</a></address>
      <related>
        <a href="https://tg24.sky.it/spettacolo/cinema/fotogallery/2019/12/04/gal-gadot-wonder-woman.html"/>
      </related>
      <p>L’inizio di una nuova era, l'apertura di un emozionante capitolo, <a href="https://tg24.sky.it/spettacolo/cinema/fotogallery/2019/12/04/gal-gadot-wonder-woman.html">Gal Gadot</a> torna a rivestire i panni dell’eroina più famosa al mondo. Poche ore fa il canale YouTube di Warner Bros. ha pubblicato il primo trailer ufficiale di “<b>Wonder Woman 1984</b>”. Grande entusiasmo da parte del pubblico di tutto il mondo.</p>
      <h3>“Wonder Woman 1984”: il trailer</h3>
      <p><b>Gal Gadot</b> (<b><a href="https://tg24.sky.it/spettacolo/cinema/fotogallery/2019/12/04/gal-gadot-wonder-woman.html">qui potete trovare tutte le foto più belle dell’attrice</a></b>) è pronta per riportare gli spettatori all’interno di uno degli universi di maggior successo nella storia della settima arte. “<b>Wonder Woman 1984</b>” si prepara ad alzare il sipario su una nuova era cinematografica, come annunciato all’interno del trailer.</p>
      <p>Poco fa Warner Bros. ha distribuito il filmato dalla durata di <b>oltre due minuti </b>ottenendo milioni di visualizzazioni in poco tempo.</p>
      <p>Il filmato si apre con la voce dell'eroina che introduce il pubblico negli anni ’80, più precisamente nel 1984. Le immagini successive rivelano i protagonisti principali e alcuni snodi fondamentali della trama lasciando poi spazio a sequenze d’azione in cui l’amazzone più potente di tutti i tempi sfoggia le sue indiscusse abilità combattive.</p>
      <p>Il film arriverà nelle sale cinematografiche italiane nel <b>giugno 2020</b>, la data precisa non è ancora stata rivelata; per quanto riguarda il mercato a stelle e strisce la distribuzione dovrebbe avvenire a partire dal 5 giugno.</p>
      <figure>
        <iframe src="https://www.youtube.com/embed/5OlnIvFGM1M" width="560" height="315" data-service="Youtube" scrolling="no"/>
      </figure>
      <h3>“Wonder Woman 1984”: il film</h3>
      <p>“Wonder Woman 1984” ritrova alla regia <b>Patty Jenkins</b> che torna a dirigere <a href="https://tg24.sky.it/spettacolo/cinema/2019/06/06/wonder-woman-1984-poster.html">Gal Gadot</a> dopo il successo straordinario di “Wonder Woman” che nel 2017 dominò il botteghino internazionale rivelandosi la decima pellicola di maggior successo dell’anno grazie agli oltre 820.000.000 di dollari.</p>
      <p>Ora, il sequel è pronto a conquistare nuovamente le classifiche di tutto il mondo, tra i suoi punti di forza un cast di primo livello grazie alla presenza di alcuni volti del mondo dorato di Hollywood, tra questi <b>Chris Pine</b>, <b>Kristen Wiig</b>, <b>Pedro Pascal</b>, <b>Robin Wright</b> e <b>Connie Nielsen</b>.</p>
    </article>
  </body>
</html>