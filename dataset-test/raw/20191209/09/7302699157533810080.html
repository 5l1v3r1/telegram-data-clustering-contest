<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000117637"/>
    <meta property="og:site_name" content="MGR Online"/>
    <meta property="article:published_time" content="2019-12-09T09:13:00+00:00"/>
    <meta property="og:title" content="จบหักมุม! &quot;เมืองทอง&quot; เผยไร้ข้อเสนอซิว &quot;ธีราทร&quot; จากแชมป์เจลีก"/>
    <meta property="og:description" content="ภายหลังจาก อุ้ม ธีราทร บุญมาทัน แบ็กซ้ายทีมชาติไทย ทำผลงานได้อย่างยอดเยี่ยมช่วย โยโกฮาม่า เอฟ มารินอส ก้าวไปเป็นแชมป์ฟุตบอลเจลีก 2019 โดย ธีราทร ลงสนามในลีกไปถึง 25 นัด ยิง 3 ประตู และ 4 แอสซิสต์ โดยเฉพาะในนัดสุดท้าย ที่"/>
  </head>
  <body>
    <article>
      <h1>จบหักมุม! "เมืองทอง" เผยไร้ข้อเสนอซิว "ธีราทร" จากแชมป์เจลีก</h1>
      <address><time datetime="2019-12-09T09:13:00+00:00">09 Dec 2019, 09:13</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000012164501.JPEG"/>
      </figure>
      <p>ภายหลังจาก "อุ้ม" ธีราทร บุญมาทัน แบ็กซ้ายทีมชาติไทย ทำผลงานได้อย่างยอดเยี่ยมช่วย โยโกฮาม่า เอฟ มารินอส ก้าวไปเป็นแชมป์ฟุตบอลเจลีก 2019<br/><br/>โดย ธีราทร ลงสนามในลีกไปถึง 25 นัด ยิง 3 ประตู และ 4 แอสซิสต์ โดยเฉพาะในนัดสุดท้าย ที่ยิง 1 ประตู พร้อมกับมีส่วนร่วมอีก 1 ประตู ช่วยทีมเปิดบ้านถล่ม เอฟซี โตเกียว 3-0<br/><br/>ทั้งนี้มีการคาดกันว่า โยโกฮาม่า เอฟ มารินอส น่าจะคว้าตัว ธีราทร ไปร่วมทีมอย่างถาวร ด้วยการซื้อขาดจาก เอสซีจี เมืองทอง ยูไนเต็ด เสียที โดยมีการตั้งค่าตัวอยู่ที่ราว 70 ล้านบาท หรือ 250 ล้านเยน<br/><br/>อย่างไรก็ตามมีการเปิดเผยจาก "กิเลนผยอง" ยืนยันว่า ยังไม่มีข้อตกลงในการคว้าตัว ธีราทร อย่างเป็นทางการจาก โยโกฮาม่า เอฟ มารินอส ที่เพิ่งคว้าแชมป์เจลีก 2019<br/><br/>ซึ่งมีการเปิดเผยจาก เอสซีจี เมืองทอง ยูไนเต็ด ว่าพร้อมที่จะเก็บแบ็กซ้ายวัย 29 ปี ไว้กับสโมสร เพื่อลุ้นแชมป์ไทยลีก 2020 หากว่าไร้ข้อเสนอจากต่างแดน <br/><br/>ทว่าตัว ธีราทร เองเผยเช่นกันว่าแม้ตนจะพร้อมกลับมารับใช้ "กิเลนผยอง" แต่หากว่ามีข้อเสนอมาก็พร้อมพิจารณาเหมือนกัน</p>
      <related>
        <h4>แกลเลอรี</h4>
        <a href="https://mgronline.com/sport/photo-gallery/9620000117637"/>
      </related>
    </article>
  </body>
</html>