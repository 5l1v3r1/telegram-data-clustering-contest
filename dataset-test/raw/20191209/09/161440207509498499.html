<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/12/09/banda-del-buco-in-azione-a-sinnai-nel-bottino-sigarette-e-gratta-136-962639.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T09:20:26+00:00"/>
    <meta property="og:title" content="Banda del buco in azione a Sinnai, nel bottino sigarette e Gratta e vinci"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via eleonora d'arborea</h6>
      <h1>Banda del buco in azione a Sinnai, nel bottino sigarette e Gratta e vinci</h1>
      <h2>Diverse le persone interrogate dai carabinieri: si cerca di risalire a eventuali testimonianze</h2>
      <address>
        <time datetime="2019-12-09T09:20:26+00:00">09 Dec 2019, 09:20</time>
      </address>
      <p>Banda del buco in azione durante la notte a Sinnai.</p>
      <p>I malviventi hanno praticato un foro nel muro di una tabaccheria di via Eleonora d'Arborea, impossessandosi di Gratta e Vinci e di sigarette.</p>
      <p>È in corso l'inventario.</p>
      <p>Sul posto, dopo la denuncia della tabaccaia, sono arrivati i carabinieri della stazione di Sinnai, che hanno effettuato un accurato sopralluogo, avviando le indagini.</p>
      <p>Diverse le persone interrogate: si cerca soprattutto di risalire a eventuali testimonianze.</p>
      <p>È scattata anche una perquisizione domiciliare, ma della refurtiva non è stata trovata alcuna traccia.</p>
    </article>
  </body>
</html>