<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/deputatul-psd-florin-tripa-spune-ca-are-calitatea-de-suspect/"/>
    <meta property="og:site_name" content="Europa FM"/>
    <meta property="article:published_time" content="2019-12-09T09:32:53+00:00"/>
    <meta property="og:title" content="Deputatul PSD Florin Tripa spune că are calitatea de suspect"/>
    <meta property="og:description" content="Deputatul PSD Florin Tripa a spus, la ieşirea de la audieri din sediul DNA Timişoara, că are calitatea de suspect în dosarul pentru fapte de corupție întocmit după perchezițiile care vizează posibile acte de corupție de la punctul de lucru al DRDP Timişoara."/>
  </head>
  <body>
    <article>
      <h1>Deputatul PSD Florin Tripa spune că are calitatea de suspect</h1>
      <address>
        <time datetime="2019-12-09T09:32:53+00:00">09 Dec 2019, 09:32</time>
      </address>
      <p>Deputatul PSD Florin Tripa a spus, la ieşirea de la audieri din sediul DNA Timişoara, că are calitatea de suspect în dosarul pentru fapte de corupție întocmit după <a href="https://www.europafm.ro/parlamentarii-vizati-de-perchezitiile-de-la-psd-arad-sunt-dorel-caprar-florin-tripa-si-ioan-chisalita/">perchezițiile care vizează posibile acte de corupție</a> de la punctul de lucru al DRDP Timişoara.</p>
      <p>Întrebat de ce anume e acuzat, deputatul a răspuns că de trafic de influență, informează <a href="http://mediafax.ro/">Mediafax</a>.</p>
      <p>Întrebat, de asemenea, dacă avea cunoștință despre posibile fapte de corupție în Vama Nădlac 2, deputatul a răspuns negativ. În plus, Florin Tripa a afirmat că nu a intervenit pe lângă nimeni pentru vreo angajare.</p>
      <p>„Sunt un om drept, un parlamentar care stau într-un apartament cu două camere”, a adăugat deputatul. Întrebat cum s-a ajuns la el în dosar, acesta a răspuns: „nu știu, prin interceptări, probabil cineva s-a lăudat”.</p>
    </article>
  </body>
</html>