<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/trump-tan-kim-e-kuzey-kore-tehditkar-tavrini-surdururse-her-seyi-kaybeder"/>
    <meta property="og:site_name" content="euronews"/>
    <meta property="article:published_time" content="2019-12-09T09:10:38+00:00"/>
    <meta property="og:title" content="Trump: Kuzey Kore tehditkar tavrını sürdürürse her şeyi kaybeder"/>
    <meta property="og:description" content="Amerika Birleşik Devletleri Başkanı Donald Trump Kuzey Kore'nin son füze denemesinin ardından Başkan Kim Jong Un'un &quot;tehditkar&quot; tavrını sürdürmesi durumunda “her şeyi” kaybetme riskiyle karşı karşıya kalacağını açıkladı."/>
  </head>
  <body>
    <article>
      <h1>Trump: Kuzey Kore tehditkar tavrını sürdürürse her şeyi kaybeder</h1>
      <address><time datetime="2019-12-09T09:10:38+00:00">09 Dec 2019, 09:10</time> by <a rel="author">Yalcin Ademoglu</a></address>
      <p>Amerika Birleşik Devletleri Başkanı Donald Trump Kuzey Kore'nin son füze denemesinin ardından Başkan Kim Jong Un'un "tehditkar" tavrını sürdürmesi durumunda "her şeyi" kaybetme riskiyle karşı karşıya kalacağını açıkladı.</p>
      <p>"Kim Jong Un aşırı zeki ve eğer tehditkar bir tavır sergilerse kaybedecek çok şeyi var. 2018'deki iki liderin Singapur'da gerçekleşltirdikleri zirveye atıfta bulunan Amerikalı lider, "Orada benimle birlikte çok önemli bir nükleer silahlardan arınma anlaşmasına imza koydu" dedi.</p>
      <figure>
        <iframe data-src="https://twitter.com/euronewses/status/1203695081376690177" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pazar günü Kuzey Kore devlet medyası KCNA, Amerikalı yetkililerin daha önce Kuzey Kore’nin kapatacağına söz verdiğini belirttikleri bir roket test alanı olan Sohae uydu fırlatma sahasında "çok önemli" bir test <a href="https://tr.euronews.com/2019/12/08/kuzey-kore-tart-smal-uydu-f-rlatma-alan-nda-cok-onemli-tatbikat-yapt">gerçekleştirdiğini bildirdi.</a></p>
      <p>Söz konusu test Kuzey Kore'nin Amerika Birleşik Devletleri tarafından yapılan nükleer silahları bırakma baskılarına son vermesi için sene sonuna kadar süre tanımasının ardından geldi.</p>
      <ul>
        <li>
          <a href="https://tr.euronews.com/2019/10/02/kuzey-kore-den-abd-ile-nukleer-muzakere-sinyali-sonrasinda-fuze-denemesi">Kuzey Kore'den ABD ile nükleer müzakere sinyali sonrasında füze denemesi</a>
        </li>
        <li>
          <a href="https://tr.euronews.com/2019/02/28/kuzey-koreden-basarisiz-zirve-sonrasi-aciklama-fuze-denemelerini-surekli-askiya-almay-oner">Kuzey Kore'den başarısız zirve sonrası açıklama: Füze denemelerini sürekli askıya almayı önerdik</a>
        </li>
        <li>
          <a href="https://tr.euronews.com/2019/02/28/trump-kuzey-kore-ile-nukleer-anlasma-yapma-konusunda-acele-etmeyecegim-kim-jong-un-vietnam">ABD ve Kuzey Kore nükleer anlaşma konusunda uzlaşamadı</a>
        </li>
      </ul>
      <h3>"Diplomasi kapısı çoktan kapanmış olabilir"</h3>
      <p>Uzmanlar, Kuzey Kore'nin son denemesinin bir roket fırlatma testinden çok roket motorundaki statik bir deney olduğu ihtimali üzerinde duruyor. Massachusetts Teknoloji Enstitüsü nükleer ilişkiler uzmanı Vipin Narang, bu test ile eğer zaten çoktan kapanmadıysa, Pyongyang yönetiminin diplomasi kapısını hızla çarptığını belirtiyor.</p>
      <p>Bu ihtimali kuvvetlendiren bir adım da Kuzey Kore’nin Birleşmiş Milletler Büyükelçisi'nden geldi. Diplomasi lideri cumartesi günü, ülkesinin nükleer silahlardan arınması konusunun şu anda ABD ile müzakere masasında olmadığını ve Washington ile uzun süren görüşmelere gerek bulunmadığını söyledi.</p>
      <p>Ek kaynaklar<b> • Reuters</b></p>
    </article>
  </body>
</html>