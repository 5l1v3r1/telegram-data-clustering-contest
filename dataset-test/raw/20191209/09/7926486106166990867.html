<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018027/%D9%88%D8%A7%DA%A9%D9%86%D8%B4-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A7%DB%8C%D8%B1%D8%A7%D9%86-%D8%A8%D9%87-%D8%AA%D9%87%D8%AF%DB%8C%D8%AF%D8%A7%D8%AA-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T09:36:01+00:00"/>
    <meta property="og:title" content="واکنش وزارت خارجه ایران به تهدیدات رژیم‌صهیونیستی"/>
    <meta property="og:description" content="سخنگوی وزارت امور خارجه ایران در واکنش به ادعاها و تهدیدات نظامی اخیر مقامات رژیم صهیونیستی علیه کشورمان گفت که ایران در برابر هرگونه تجاوز و یا اقدام احمقانه، پاسخی کوبنده و پشیمان کننده خواهد داد."/>
  </head>
  <body>
    <article>
      <h1>واکنش وزارت خارجه ایران به تهدیدات رژیم‌صهیونیستی</h1>
      <address>
        <time datetime="2019-12-09T09:36:01+00:00">09 Dec 2019, 09:36</time>
      </address>
      <p>
        <i>سخنگوی وزارت امور خارجه ایران در واکنش به ادعاها و تهدیدات نظامی اخیر مقامات رژیم صهیونیستی علیه کشورمان گفت که ایران در برابر هرگونه تجاوز و یا اقدام احمقانه، پاسخی کوبنده و پشیمان کننده خواهد داد.</i>
      </p>
      <p>به گزارش مشرق، سید عباس موسوی سخنگوی وزارت امور خارجه جمهوری اسلامی ایران در واکنش به ادعاها و تهدیدات نظامی اخیر مقامات رژیم صهیونیستی علیه کشورمان اظهار داشت:  تهدیدات رژیم اشغالگر قدس را نشانه ضعف و ناتوانی این رژیم و با هدف سرپوش گذاشتن بر بحران ها و مشکلات داخلی سرمداران آن می دانیم؛ رژیمی که شالوده و ماهیت آن در طول 70 سال سابقه اشغالگری بر تهدید و تجاوز بنا شده است.</p>
      <blockquote>بیشتر بخوانید:<br/><a href="https://www.mashreghnews.ir/news/1016979/%D8%A7%DB%8C%D8%B1%D8%A7%D9%86-%D8%A7%D9%82%D8%AF%D8%A7%D9%85-%D8%A7%D8%AE%DB%8C%D8%B1-%DA%A9%D9%86%DA%AF%D8%B1%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%82%D8%A8%D8%A7%D9%84-%DA%86%DB%8C%D9%86-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF">ایران اقدام اخیر کنگره آمریکا در قبال چین را محکوم کرد</a></blockquote>
      <p>موسوی تاکید کرد: جمهوری اسلامی ایران با اتکاء بر قدرت مبتنی بر فرهنگ ایثار و مقاومت مردم خود در دفاع از کیان ایران و امنیت ملی خود لحظه ای درنگ و مماشات نخواهد کرد و در برابر هرگونه تجاوز و یا اقدام احمقانه، پاسخی کوبنده و پشیمان کننده خواهد داد.</p>
      <p>منبع: تسنیم</p>
    </article>
  </body>
</html>