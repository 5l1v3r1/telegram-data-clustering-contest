<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/elmalida-90-kmlik-yol-11-kmye-dusuyor-1459280"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:21:51+00:00"/>
    <meta property="og:title" content="Elmalı'da 90 km'lik yol 11 km'ye düşüyor"/>
    <meta property="og:description" content="Elmalı'da 90 km'lik yol 11 km'ye düşüyor"/>
  </head>
  <body>
    <article>
      <h1>Elmalı'da 90 km'lik yol 11 km'ye düşüyor</h1>
      <address>
        <time datetime="2019-12-09T09:21:51+00:00">09 Dec 2019, 09:21</time>
      </address>
      <p> </p>
      <p><a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA Büyükşehir Belediyesi, Elmalı'nın Geçmen Yaylası'na ulaşımı 90 kilometreden 11 km'ye düşürecek yol çalışmasında son yüz metreye gelindi. Yaklaşık 80 km kısalacak yol doğa ve dağ sporlarının yapıldığı Kızlar Sivrisi Dağı'na da kolay ve güvenli ulaşım sağlayacak.</p>
      <p>Büyükşehir Belediyesi Kırsal Hizmetler Daire Başkanlığı ekipleri, Elmalı'da hayvancılıkla uğraşan bölge halkının en önemli ihtiyaçları arasında yer alan ve yaylalarına ulaşımı kısaltacak yeni yol açma çalışmalarına devam ediyor. Ekipler, iş makineleriyle kayaları kırarak yol açma çalışmalarının zor kısmını tamamladı.</p>
      <p>GÜVENLİ VE HIZLI ULAŞIM</p>
      <p>Beydağları'nın zirvesinde bulunan 3 bin 86 metre yükseklikteki Kızlar Sivrisi'nin eteklerinde bulunan Geçmen Yaylası'na çıkmak için daha önce 90 kilometre mesafe kat eden vatandaşlar, çalışma tamamlandığında sadece 11 kilometre giderek yaylaya ulaşabilecek. Yolun son 100 metresinde çalışan ekipler kısa süre sonra çalışmaların tamamlanacağını belirtti. Yolun açılmasının ardından bölge halkı daha güvenli ve hızlı şekilde yaylalarına ulaşmış olacak.</p>
      <p>TURİZME DE HİZMET VERECEK</p>
      <p>Yeni yol tamamlandığında Geçmen Yaylası'na ulaşım kısalacak. Geçmen Mahallesi sakinlerinin yanı sıra yerli ve yabancı turistlere de hizmet verecek yeni yol Çamkuyuları kamp alanı ile doğa ve dağ sporlarının yapıldığı Kızlar Sivrisi Dağı'na da kolay ve güvenli ulaşım sağlayacak.</p>
      <p>　</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/adana/merkez/soner-cetin-is-insanlariyla-bulustu-1459274"/>
        <a href="https://www.cnnturk.com/yerel-haberler/antalya/berlin-doner-antalyaspor-deplasmanda-kazandi-1459273"/>
        <a href="https://www.cnnturk.com/yerel-haberler/mersin/merkez/cocuklar-trafigi-eglenerek-ogreniyor-1459272"/>
      </related>
    </article>
  </body>
</html>