<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/mar-be-is-nyujtottak-a-parlamentben-a-szinhazak-finanszirozasat-atalakito-torvenyjavaslatot"/>
    <meta property="og:site_name" content="444"/>
    <meta property="article:published_time" content="2019-12-09T09:51:27+00:00"/>
    <meta property="og:title" content="Már be is nyújtották a parlamentben a színházak finanszírozását átalakító törvényjavaslatot"/>
    <meta property="og:description" content="Azt, aminek a kiszivárgott példányát pont ma reggel hoztuk nyilvánosságra."/>
  </head>
  <body>
    <article>
      <h1>Már be is nyújtották a parlamentben a színházak finanszírozását átalakító törvényjavaslatot</h1>
      <address><time datetime="2019-12-09T09:51:27+00:00">09 Dec 2019, 09:51</time> by <a rel="author">akiraly</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p>Miután <a href="https://444.hu/2019/12/09/nyilvanossagra-hozzuk-a-kulturalis-eletet-atalakito-kormanyzati-eloterjesztest">hétfőn hajnalban nyilvánosságra hoztuk</a>, <a href="https://www.parlament.hu/web/guest/iromanyok-egyszerusitett-lekerdezese?p_p_id=hu_parlament_cms_pair_portlet_PairProxy_INSTANCE_9xd2Wc9jP4z8&amp;p_p_lifecycle=1&amp;p_p_state=normal&amp;p_p_mode=view&amp;p_auth=QMydfWYc&amp;_hu_parlament_cms_pair_portlet_PairProxy_INSTANCE_9xd2Wc9jP4z8_pairAction=%2Finternet%2Fcplsql%2Fogy_irom.irom_adat%3Fp_ckl%3D41%26p_izon%3D8441">a parlamentben is benyújtották</a> azt a kormánypárti törvényjavaslatot, amely alapján megfoszthatják állami támogatásuktól azokat a színházakat, melyek vezetőinek kinevezését nem a kormány hagyhatja jóvá. A hivatalos kormányzati kommunikációban igyekeztek úgy tenni, mintha a törvény az elmúlt napok színházi zaklatási botrányaira adott válasz volna, de közben a törvényjavaslatból színházakkal mindössze néhány sor foglalkozik csak, az indoklásában pedig szó sincs arról, hogy a botrányok miatt módosítanának az eddigi szabályozáson.</p>
      <p>A törvényt hétfőn úgy nyújtották be, hogy <a href="https://www.parlament.hu/web/guest/iromanyok-egyszerusitett-lekerdezese?p_p_id=hu_parlament_cms_pair_portlet_PairProxy_INSTANCE_9xd2Wc9jP4z8&amp;p_p_lifecycle=1&amp;p_p_state=normal&amp;p_p_mode=view&amp;p_auth=KlVcG1z1&amp;_hu_parlament_cms_pair_portlet_PairProxy_INSTANCE_9xd2Wc9jP4z8_pairAction=%2Finternet%2Fcplsql%2Fogy_irom.irom_mod_mind%3Fp_izon%3D8441%26p_ckl%3D41+%26p_fotipus%3DNULL%26p_kivetel%3DNULL%26p_tipus%3DNULL%26p_tipus%3Dkv%26p_allapot%3DNULL%26P_parlexkiir%3DI">azt is kezdeményezték, hogy kivételes eljárásban tárgyalják</a>. Ez azt jelenti, hogy akár már szerdán meg is szavazhatják. Ez egészen cinikusnak tűnő húzás: a ma benyújtott előterjesztésben konkrétan az áll, hogy azt érdemes volna társadalmi egyeztetésre bocsátani. Erre a következő két napban aligha maradt bármi lehetőség.</p>
      <p>Minderről bővebben olvashatnak <a href="https://444.hu/2019/12/09/nyilvanossagra-hozzuk-a-kulturalis-eletet-atalakito-kormanyzati-eloterjesztest">reggeli cikkünkben</a>, amelyben nyilvánosságra hoztuk a teljes előterjesztést - amiben egyébként nem csak a most benyújtott törvény, hanem más kapcsolódó rendeletek is szerepelnek.</p>
    </article>
  </body>
</html>