<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/australien-soker-sommar-os/"/>
    <meta property="og:site_name" content="DN.SE"/>
    <meta property="article:published_time" content="2019-12-09T09:10:25+00:00"/>
    <meta property="og:title" content="Australien söker sommar-OS"/>
    <meta property="og:description" content="32 år efter OS i Sydney vill Australien arrangera sommar-OS igen. Den här gången, 2032, i Queensland med städer som Brisbane och Gold Coast som huvudorter."/>
  </head>
  <body>
    <article>
      <h1>Australien söker sommar-OS</h1>
      <address><time datetime="2019-12-09T09:10:25+00:00">09 Dec 2019, 09:10</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>32 år efter OS i Sydney vill Australien arrangera sommar-OS igen. Den här gången, 2032, i Queensland med städer som Brisbane och Gold Coast som huvudorter.</b>
      </p>
      <p>”Det här handlar om så mycket mer än några veckor med sport. Att arrangera OS och Paralympics 2032 kan förändra mycket och ge oss 20 år av ökade möjligheter för vår delstat”, säger Annastacia Palaszczuk, Queenslands regeringschef.</p>
      <p>Hon säger att man dock behöver både statlig och lokal finansiell stöttning. Australiens premiärminister Scott Morrison säger att man stödjer ansökan helhjärtat.</p>
      <p>Det kan bli hård konkurrens om sommarspelen 2032 då det väntas ansökningar från Indonesien, Indien, Spanien, Tyskland, Italien, Storbritannien och Ryssland. Och kanske även från <a href="https://www.dn.se/sport/nord-och-sydkorea-ska-soka-os-tillsammans/">Nord- och Sydkorea</a>.</p>
    </article>
  </body>
</html>