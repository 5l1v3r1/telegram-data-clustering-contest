<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/fetita-sosete-alaska-330127.html"/>
    <meta property="og:site_name" content="Observator"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="O fetiță a mers un kilometru în şosete şi cu frăţiorul mai mic în braţe, în frigul din Alaska, pentru a cere ajutor"/>
    <meta property="og:description" content="O fetiță de 5 ani din Alaska, lăsată singură acasă de mama ei, s-a speriat când locuinţa a fost afectată de o pană de curent. Și-a luat în brațe fratele de 18 luni și a plecat să ceară ajutor de la vecini."/>
  </head>
  <body>
    <article>
      <h1>O fetiță a mers un kilometru în şosete şi cu frăţiorul mai mic în braţe, în frigul din Alaska, pentru a cere ajutor</h1>
      <address><time datetime="2019-12-09T09:20:00+00:00">09 Dec 2019, 09:20</time> by <a rel="author">Veronica Micu</a></address>
      <p>
        <b>
          <b>O fetiță de 5 ani din Alaska, lăsată singură acasă de mama ei, s-a speriat când locuinţa a fost afectată de o pană de curent. Și-a luat în brațe fratele de 18 luni și a plecat să ceară ajutor de la vecini.</b>
        </b>
      </p>
      <p>S-a întâmplat în localitatea Venetie din Alaska, acolo unde s-au înregistrat temperaturi de minus 31 de grade Celsius, potrivit <a href="https://www.foxnews.com/us/deserted-alaska-child-5-carries-toddler-half-mile-in-below-freezing-temps-in-only-socks-light-clothes-after-power-goes-out">Fox News</a>.</p>
      <p>Lăsată nesupravegheată de mama ei şi speriată după o pană de curent, fata şi-a luat în braţe frăţiorul de numai 1 an şi jumătate şi a plecat să ceară ajutor la vecini. </p>
      <p>Îmbrăcaţi cu haine subţiri şi în şosete, cei doi au trebuit să meargă aproape un kilometru prin frig şi zăpadă, pentru a ajunge la cel mai apropiat vecin. </p>
      <p>Când i-au văzut la uşa lor, îngheţaţi de frig, vecinii au sunat la poliţie. </p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F12%2F9%2F330127%2F1575874865cd6bb4e3.jpg&amp;w=800"/>
        <figcaption>
          <a href="https://observator.tv/galerie/fetita-sosete-alaska-id330127-play387824.html">
            <b>Vezi 1 imagini în Galerie</b>
          </a>
        </figcaption>
      </figure>
      <h3>Mama copiilor a fost arestată</h3>
      <p>Oamenii legii au arestat-o pe mama lor, Julie Peter, în vârstă de 37 de ani pentru că a pus în pericol viaţa copiilor, după ce a decis să îi lase singuri acasă. </p>
      <p>Departamentul de siguranță publică din statul Alaska a arătat, într-o deckarație, că "Julie Peter, în vârstă de 37 de ani, din Venetie, a fost arestată fiind acuzată că a periclitat bunăstarea unui minor cu premeditare. Ancheta a scos la iveală faptul că a părăsit un minor în vârstă de 5 ani și un altul în vârstă de 18 luni în locuința sa, fără supravegherea unui adult".</p>
      <p>Venetie este un sat mic, cu o populație de aproximativ 175 de persoane, situat la aproximativ 200 de kilometri la nord de orașul Fairbanks.</p>
    </article>
  </body>
</html>