<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/522984-nadejne-vyhlidky-ucitelu-za-32-let-praxe-jim-plat-vzroste-o-pet-tisic/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:41:33+00:00"/>
    <meta property="og:title" content="&quot;Nadějné&quot; vyhlídky učitelů: Za 32 let praxe jim plat vzroste o pět tisíc"/>
    <meta property="og:description" content=" "/>
  </head>
  <body>
    <article>
      <h1>"Nadějné" vyhlídky učitelů: Za 32 let praxe jim plat vzroste o pět tisíc</h1>
      <address><time datetime="2019-12-09T09:41:33+00:00">09 Dec 2019, 09:41</time> by <a rel="author">TNBiz</a></address>
      <p>
        <b><a href="https://www.kurzy.cz/platy/platy-ucitelu/">Platy učitelů</a> jsou stále předmětem sporu mezi politiky i veřejností. Podle vlády budou v roce 2022 vydělávat průměrně 45 tisíc <a href="https://www.kurzy.cz/koruna/">korun</a>, Pedagogická komora to ale označuje za nesmysl. Učitelé navíc nemají zrovna nadějné vyhlídky na zvýšení <a href="https://www.kurzy.cz/mzda/platy/">platu</a> ani po letech praxe.</b>
      </p>
      <p>Průměrný <a href="https://www.kurzy.cz/mzda/platy/">plat</a> učitelů by se měl v příštím roce, co se týče <a href="https://www.kurzy.cz/tarify/">tarifu</a>, zvýšit o osm procent, o dvě procenta by měla růst jeho variabilní složka. Školské odbory ale požadovaly větší navýšení tak, aby vláda dodržela slib, že bude v <a href="https://www.kurzy.cz/finance/2021/">roce 2021</a> činit výdělek učitele 150 % průměrného <a href="https://www.kurzy.cz/mzda/platy/">platu</a>.</p>
      <p> </p>
      <p>To ale současným tempem podle Pedagogické komory rozhodně není splnitelné. "U učitelů se neustále uvádí 45 tisíc <a href="https://www.kurzy.cz/koruna/">korun</a>, jako by to už měli, což nebude většina mít ani, až to bude opravdu průměrný <a href="https://www.kurzy.cz/mzda/platy/">plat</a>," sdělil už dříve mluvčí Pedagogické komory Radek Sárközi.</p>
      <p> </p>
      <p>Reálně se ale <a href="https://www.kurzy.cz/mzdy/">mzdy</a> pedagogů zvednou ještě o méně než osm procent. Učitelé v mateřské škole, kteří se obvykle zařazují do 9. platové třídy, mají nově měsíčně brát 29,5 až 35 tisíc <a href="https://www.kurzy.cz/koruna/">korun</a> hrubého. Učitelé na základní či střední škole nebo speciální pedagogové (12. třída) mají dostávat 31 až 40 tisíc <a href="https://www.kurzy.cz/koruna/">korun</a>.</p>
      <p>
        <b> </b>
      </p>
      <p>
        <b>Hrubá měsíční <a href="https://www.kurzy.cz/mzdy/">mzda</a> pedagogických pracovníků v <a href="https://www.kurzy.cz/finance/2020/">roce 2020</a>:</b>
      </p>
      <p> https://img.cz.prg.cmestatic.com/media/images/640x800/Dec2019/2340587.jpg?cf9d</p>
      <p> </p>
      <p>Vždy jde o rozmezí s ohledem na praxi. Tabulky tak odhalily další smutný fakt o platovém oceňování pedagogů - vyhlídka na zvýšení <a href="https://www.kurzy.cz/mzda/platy/">platu</a> s postupem let není zrovna nadějná. Učitelé ve školce si po 32 letech praxe v průměru polepší o pět tisíc, ti na základní či střední škole o devět tisíc <a href="https://www.kurzy.cz/koruna/">korun</a>.</p>
      <p> </p>
      <p>Ředitelé mateřské školy, kteří patří nejčastěji do 10. platové třídy, si po třech desetiletích polepší o pět tisíc <a href="https://www.kurzy.cz/koruna/">korun</a>, ředitelé základní a střední školy (obvykle 13. třída) zhruba o 12 tisíc. Asistentům pedagogů (nejčastěji 8. třída) se průměrně <a href="https://www.kurzy.cz/mzda/platy/">plat</a> zvedne o šest tisíc <a href="https://www.kurzy.cz/koruna/">korun</a>.</p>
      <p> </p>
      <p>
        <b><a href="https://www.kurzy.cz/obec/cista-okres-rakovnik/">Čistá</a> měsíční <a href="https://www.kurzy.cz/mzdy/">mzda</a> pedagogických pracovníků v <a href="https://www.kurzy.cz/finance/2020/">roce 2020</a>:</b>
      </p>
      <p>https://img.cz.prg.cmestatic.com/media/images/640x800/Dec2019/2340588.jpg?f49a</p>
      <p> </p>
      <p>Pedagogická komora ale upozorňuje, že učitelé, kteří teprve začínají, jsou obvykle řazeni do nižší platové třídy. Do té "běžné" se dostanou až po několika letech praxe. Podobně je tomu i u ředitelů - jen málokterý na postu figuruje celých 32 let, spíše se na pozici dostává až po pár letech.</p>
      <p> </p>
      <p> </p>
      <p> </p>
      <p> </p>
      <p>Hrubý měsíční <a href="https://www.kurzy.cz/platy/platy-ucitelu/">plat učitele</a> v prvním pololetí vzrostl na 37 325 <a href="https://www.kurzy.cz/koruna/">korun</a>, <a href="https://www.kurzy.cz/makroekonomika/mzdy/">průměrná mzda</a> v Česku ve stejném období činila 33 297 <a href="https://www.kurzy.cz/koruna/">korun</a>. Průměrný učitelský <a href="https://www.kurzy.cz/mzda/platy/">plat</a> tak dosáhl 112 procent <a href="https://www.kurzy.cz/makroekonomika/mzdy/">průměrné mzdy</a>. Školské odbory dlouhodobě požadují zvýšení odměn alespoň na 130 procent.</p>
      <p> </p>
      <p>
        <b>Podívejte se na reportáž TV Nova o růstu učitelských <a href="https://www.kurzy.cz/mzda/platy/">platů</a>:</b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-37028/"/>
        <a href="https://www.kurzy.cz/zpravy/514953-platy-ucitelu-maji-mit-pedagogove-plat-ve-vysi-130--prumerne-mzdy--pro-a-proti-video/"/>
        <a href="https://www.kurzy.cz/zpravy/nazory/A-V-T-36776/"/>
        <a href="https://rejstrik-firem.kurzy.cz/26613948/nadejna-vyhlidka/"/>
        <a href="https://www.kurzy.cz/zpravy/511284-platy-ceskych-ucitelu-cesti-ucitele-jsou-na-platech-stale-biti-ve-srovnani-platu-vysokoskolaku/"/>
        <a href="https://www.kurzy.cz/zpravy/494485-platy-ucitelu-schillerova-slibuje-ucitelum-45-tisic-prizpusobi-tomu-i-rozpocet/"/>
        <a href="https://prace.kurzy.cz/urad-prace/nabidka-prace/ucitele-na-strednich-skolach-krome-odbornych-zatec-1f622ead9.html"/>
        <a href="https://prace.kurzy.cz/urad-prace/nabidka-prace/ucitele-praktickeho-vyucovani-krome-pro-zaky-se-sezimovo-usti-21091e24f.html"/>
        <a href="https://prace.kurzy.cz/urad-prace/nabidka-prace/ucitele-praktickeho-vyucovani-krome-pro-zaky-se-sezimovo-usti-210916d3a.html"/>
        <a href="https://prace.kurzy.cz/urad-prace/nabidka-prace/ucitele-v-oblasti-predskolni-vychovy-ucitel-v-ms-s-plzen-1c4c680e3.html"/>
        <a href="https://prace.kurzy.cz/urad-prace/nabidka-prace/ucitele-odbornych-predmetu-ucitel-odb-ceske-budejovice-156b159e3.html"/>
        <a href="https://prace.kurzy.cz/urad-prace/nabidka-prace/ucitele-v-oblasti-predskolni-vychovy-ucitel-ka-ms-ostrava-201b25bd5.html"/>
      </related>
    </article>
  </body>
</html>