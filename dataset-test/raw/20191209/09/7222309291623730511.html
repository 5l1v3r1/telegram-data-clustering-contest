<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/christer-holmlund-slutar-som-ordforande-for-fsl/"/>
    <meta property="og:site_name" content="HBL"/>
    <meta property="article:published_time" content="2019-12-09T09:49:00+00:00"/>
    <meta property="og:title" content="Christer Holmlund slutar som ordförande för FSL"/>
    <meta property="og:description" content="Christer Holmlund kommer att tillträda som generalsekreterare för den nordiska organisationen senast den 15 april 2020, skriver Holmlund själv i branschtidningen Läraren."/>
  </head>
  <body>
    <article>
      <h1>Christer Holmlund slutar som ordförande för FSL</h1>
      <h2>Christer Holmlund kommer att tillträda som generalsekreterare för den nordiska organisationen senast den 15 april 2020, skriver Holmlund själv i branschtidningen Läraren.</h2>
      <address><time datetime="2019-12-09T09:49:00+00:00">09 Dec 2019, 09:49</time> by <a rel="author">Dann Pettersson</a></address>
      <p><b>Christer</b> <b>Holmlund</b> har utsetts till generalsekreterare för Nordiska Lärarorganisationers Samråd (NLS). Han lämnar därmed sin nuvarande post som ordförande för Finlandssvenska lärare (FSL).</p>
      <p>Holmlund har tidigare varit FSL:s förbundssekreterare och ombudsman. Innan han arbetade på förbundet var han rektor och klasslärare i Grankulla.</p>
      <p>Det är lärarförbundet i Sverige som har valt Holmlund till ny generalsekreterare. Med sina 230 000 lärare är de det största medlemsförbundet, och fick därför välja vem som skulle få tjänsten.</p>
      <p>– Vi behövde en person med lärarbakgrund, en längre facklig förankring och också en bra inblick i NLS: nuläge. De tycker jag att Christer svarar väl upp emot. Jag är nöjd, säger <b>Sixten</b> <b>Frixon</b>, kanslichef vid Lärarförbundet i Sverige till <a href="https://www.lararen.fi/fackligt/christer-holmlund-ny-generalsekreterare-for-de-nordiska-lararna/">Läraren</a>.</p>
      <p>Holmlund har varit ordförande för FSL sedan 2014. Organisationen kommer av allt att döma att välja ny ordförande vid sitt fullmäktigemöte den 23 april nästa år.</p>
      <p>– Det känns vemodigt att lämna en organisation som gett mig mycket och varit en stor del av mitt yrkesverksamma liv, säger Holmlund till tidningen Läraren.</p>
      <p>Holmlund skriver att det inte finns några hemliga skäl för att han väljer att söka nya utmaningar. Han skriver även att han ser framemot att arbeta för förbundets bästa fram tills FSL har en ny ordförande.</p>
    </article>
  </body>
</html>