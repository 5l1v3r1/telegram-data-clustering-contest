<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-ecco-gli-smartphone-che-avranno-la-nuova-modalita-always-on-display/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T09:41:00+00:00"/>
    <meta property="og:title" content="Huawei, ecco gli smartphone che avranno la nuova modalità Always-On-Display | MobileLabs"/>
    <meta property="og:description" content="La nuova modalità Always-On-Display basata sullo stile Morandi introdotta con EMUI 10 debutterà su alcuni smartphone nel primo trimestre del 2020."/>
  </head>
  <body>
    <article>
      <h1>Huawei, ecco gli smartphone che avranno la nuova modalità Always-On-Display | MobileLabs</h1>
      <address>
        <time datetime="2019-12-09T09:41:00+00:00">09 Dec 2019, 09:41</time>
      </address>
      <p>Huawei ha cominciato a rilasciare la nuova versione dell’interfaccia grafica <a href="https://www.tomshw.it/smartphone/huawei-ecco-gli-smartphone-che-si-aggiorneranno-ad-android-10-con-emui-10/">EMUI 10</a> che porta con sé una serie di novità e miglioramenti. Tra questi spicca <b>la nuova modalità Always-On-Display</b>, la funzione che consente di visualizzare informazioni come ora, data, stato della batteria e notifiche mentre il display è spento. È una funzione che può essere introdotta sui pannelli realizzati con tecnologia OLED.</p>
      <p>Con l’arrivo di EMUI 10, il colosso di Shenzhen ha reinventato la funzione includendo <b>nuove combinazioni di colori basate sullo stile Morandi</b> per data e ora in grado di cambiare in maniera autonoma sulla base delle diverse fasce orarie (giorno, sera, notte). Senza dimenticare l’introduzione di nuovi stili per l’orologio e widget.</p>
      <figure>
        <img src="https://www.tomshw.it/images/images/2019/12/emui-10-aod-67454.768x432.jpg"/>
        <figcaption>Credit- HuaweiCentral</figcaption>
      </figure>
      <p>La società cinese aveva promesso la nuova modalità Always-On-Display con l’aggiornamento a EMUI 10, ma la funzione non è comparsa con la versione stabile. Nelle scorse ore, Wang Chenglu (Presidente della divisione software di Huawei) ha dichiarato che <b>il rinnovato AOD debutterà sui seguenti smartphone nel corso del primo trimestre del 2020 tramite un aggiornamento software:</b></p>
      <ul>
        <li>
          <a href="https://toms.it/t2Qnw">Huawei P30</a>
        </li>
        <li>
          <a href="https://toms.it/L12pj">Huawei P30 Pro</a>
        </li>
        <li>
          <a href="https://toms.it/aiqV6">Huawei Mate 20</a>
        </li>
        <li>
          <a href="https://toms.it/dDl96">Huawei Mate 20 Pro</a>
        </li>
        <li>
          <a href="https://toms.it/2BTcV">Huawei Mate 20 X (4G)</a>
        </li>
        <li>Huawei Mate 20 X (5G)</li>
        <li>Huawei Nova 5 Pro</li>
        <li>Honor Magic 2</li>
      </ul>
      <p>Alcuni modelli precedenti dotati di display OLED, tra cui P20 Pro, potrebbero riceverlo in seguito.</p>
      <blockquote>Huawei P30 Pro è disponibile su Amazon a 699 euro. Lo trovate a<a href="https://toms.it/h5oVA"> questo link. </a></blockquote>
    </article>
  </body>
</html>