<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/430194-rusofilat-malinov-otkade-nakade-shte-me-narichat-shpionin"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T09:16:00+00:00"/>
    <meta property="og:title" content="Русофилът Малинов: Откъде-накъде ще ме наричат шпионин?"/>
    <meta property="og:description" content="Винаги съм отстоявал и ще отстоявам интересите на България, категоричен е председателят на движение „Русофили“"/>
  </head>
  <body>
    <article>
      <h1>Русофилът Малинов: Откъде-накъде ще ме наричат шпионин?</h1>
      <address><time datetime="2019-12-09T09:16:00+00:00">09 Dec 2019, 09:16</time> by <a rel="author" href="https://fakti.bg/author/mariya-atanasova" target="_blank">Мария Атанасова</a></address>
      <p>„Продължавам да съм учуден и обиден за обвинението в шпионаж. Това, което мисля аз, го мислят още поне 1 млн. българи. Съдът е този, който решава дали ще бъда пуснат в Русия, за да си взема наградата. Откъде-накъде някой ще ме нарича шпионин? Само съдът има <a href="https://www.google.bg/search?q=%D0%BF%D1%80%D0%B0%D0%B2%D0%BE+%D0%B7%D0%B0%D0%BF%D0%BB%D0%B0%D1%82%D0%B0">право</a> да го направи. Аз твърдя, че не съм шпионин и съдът ще го докаже“. Това каза в сутрешния блок на bTV Николай Малинов, председател на движение „Русофили“.</p>
      <p>„Българското правителство, парламентът и президентът взеха сдържана позиция по моя случай, което беше правилно в случая. Русия желае и продължава да развива добросъседски взаимоотношения на взаимна изгода. С Путин говорихме за русофилството и за българо-руските отношения. Казах на Владимир Путин, че темата с газа е въпрос на Министерския съвет. Проблемът е много по-голям – как Европа се отнася към Русия. Смятам за моя победа това, че Владимир Путин гледа по различен начин на властите и на народа ни“, коментира Малинов.</p>
      <p>„От движение „Русофили“ не сме се занимавали с партийно строителство. Аз не съм от хората, които не искат да се превърнем в партия. Ние имаме различни проекти и мнения, които се отстояват. Когато се върнах на 5-и ноември от Москва, казах, че няма как Русия да не изгони наш дипломат от страната си. Изгонването на дипломат било реципрочно действие. Много добър знак е срещата между руския посланик и Бойко Борисов, за да обсъдят детайлите след изгонването на дипломата ни“, каза още Малинов.</p>
      <p>Винаги съм отстоявал и ще отстоявам интересите на България, зави Николай Малинов.</p>
      <p>Според Николай Малинов Русия желае и продължава да развива добросъседски отношения с България. Наградата му, връчена му от страна на президента Владимир Путин, е знак към страната ни.</p>
      <p>Размаханият пръст от руския президент за "Турски поток" Николай Малинов тълкува като ясно разграничаване от страна на руските власти между българските власти и българите.</p>
      <p>Председателят на Русофили би съдействал президентът Владимир Путин да дойде догодина в България. Не познавам Емилиян Гебрев, нямам интерес към този <a href="https://www.zaplata.bg/biznes-konsultantski-uslugi/">бизнес</a> и не го разбирам, каза още Малинов.</p>
      <p>
        <b>
          <a href="https://fakti.bg/bulgaria/sofiya">София / България</a>
        </b>
      </p>
    </article>
  </body>
</html>