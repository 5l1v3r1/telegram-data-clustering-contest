<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/tyskland/thw-kiel-i-efterlangtad-serieledning/"/>
    <meta property="og:site_name" content="Handbollskanalen"/>
    <meta property="article:published_time" content="2019-12-09T09:30:48+00:00"/>
    <meta property="og:title" content="THW Kiel i efterlängtad serieledning"/>
    <meta property="og:description" content="Äntligen framme. THW Kiels täta schema har gjort att man halkat efter konkurrenterna i antal spelade matcher. Segern mot GWD Minden uppfyllde dock ett delmål för zebralaget – Kiel leder Bundesliga för första gången på två år. Det var ingen enkel match, Kiel hade dock stålkontroll i balansgången direkt efter paus med två-tre bollars försprång. […]"/>
  </head>
  <body>
    <article>
      <h1>THW Kiel i efterlängtad serieledning</h1>
      <address><time datetime="2019-12-09T09:30:48+00:00">09 Dec 2019, 09:30</time> by <a rel="author" href="https://handbollskanalen.se/author/fredrik-hasselgren/" target="_blank">Fredrik Hasselgren</a></address>
      <p>
        <b>Äntligen framme. THW Kiels täta schema har gjort att man halkat efter konkurrenterna i antal spelade matcher. Segern mot GWD Minden uppfyllde dock ett delmål för zebralaget – Kiel leder Bundesliga för första gången på två år.</b>
      </p>
      <p>Det var ingen enkel match, Kiel hade dock stålkontroll i balansgången direkt efter paus med två-tre bollars försprång. Minden närmade sig, en gång till ett mål, då fick hemmalaget tryck i några lyckade minuter och satte punkt med två trots allt stabila mål som marginal.</p>
      <p>Framförallt hägrade tätpositionen, som varken spellediga SG Flensburg-Handewitt eller Rhein-Neckar Löwen som rann ifrån Frisch Auf Göppingen i sin söndagsmatch kunde göra något åt.</p>
      <p>Niclas Ekberg, Lukas Nilsson och Kielkollegorna toppar Bundesliga för första gången sedan september 2017. Bara fyra tappade poäng på 14 matcher sticker ut, när övriga topplag förlorar mer än vanligt.</p>
      <p>Det gör också att serieledningen kan bli mer säker på sikt. För närvarande är det målskillnad som gäller i tättrion, Kiel har ytterligare två matcher på sig för att komma ikapp i spelschemat.</p>
      <p>TSV Hannover-Burgdorf är kommit långt förbi passagen som ensam svala och fyllde på med ytterligare två poäng i markeringen mot Füchse Berlin. Fyran slog sjuan, med en dansk duell i blickfånget. Morten Olsens elva fullträffar gav också sista ordet i lagspelet mot Hans Lindbergs nio.</p>
      <p>TBV Lemgo Lippe ökade marginalen på rätt sida nedflyttningsstrecket och låg klart före jumbon HSG Nordhorn-Lingen i summeringen. Fyra svenskmål i matchen där isländske kantliraren Bjarki Mar Elisson stod för showen med elva nätkänningar.</p>
      <p><b>Bundesliga 8 december<br/>HC Erlangen–SC Leipzig 25–22 (10–8)</b><br/><b>TSV Hannover-Burgdorf–Füchse Berlin 31–28 (17–16)</b><br/>Hannover: Alfred Jönsson 1.<br/><b>THW Kiel–GWD Minden 29–27 (14–12)</b><br/>Kiel: Niclas Ekberg 4 (3), Lukas Nilsson 2.<br/><b>HSG Nordhorn-Lingen–TBV Lemgo Lippe 24–29 (11–17)</b><br/>Lemgo: Andreas Cederholm 3, Jonathan Carlsbogård 1.<br/><b>Rhein-Neckar Löwen–Frisch Auf Göppingen 28–21 (13–13)</b><br/>RNL: Jerry Tollbring 3, Jesper Nielsen 3.</p>
    </article>
  </body>
</html>