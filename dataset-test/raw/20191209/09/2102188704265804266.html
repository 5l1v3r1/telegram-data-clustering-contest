<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654619/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T09:18:00+00:00"/>
    <meta property="og:title" content="Завдяки успіху з МВФ, Україна може отримати ще 500 мільйонів євро допомоги"/>
    <meta property="og:description" content="Міністр фінансів Оксана Маркарова повідомила, що завдяки досягненню угоди з Міжнародним валютним фондом щодо нової програми, України може отримати 500 мільйонів євро допомоги від Євросоюзу."/>
  </head>
  <body>
    <article>
      <h1>Завдяки успіху з МВФ, Україна може отримати ще 500 мільйонів євро допомоги</h1>
      <address>
        <time datetime="2019-12-09T09:18:00+00:00">09 Dec 2019, 09:18</time>
      </address>
      <p>Міністр фінансів Оксана Маркарова повідомила, що завдяки досягненню угоди з Міжнародним валютним фондом щодо нової програми, України може отримати 500 мільйонів євро допомоги від Євросоюзу.</p>
      <p><b>Джерело:</b> <a href="https://www.facebook.com/photo.php?fbid=2572039242872848&amp;set=a.879443012132488&amp;type=3&amp;theater">Маркарова</a> у Facebook </p>
      <p><b>Деталі:</b> За її словами кошти від ЄС можуть надійти на "дуже вигідних умовах". Планується, що Україна отримає допомогу найближчими місяцями. </p>
      <p><b>Що передувало: </b>7 грудня Міжнародний валютний фонд досяг <a href="https://www.pravda.com.ua/news/2019/12/7/7234184/">домовленості з українським урядом</a> про нову трирічну програму розширеного фінансування EFF на 4 млрд спеціальних прав запозичення (SDR) – близько 5,52 млрд доларів.</p>
      <p>
        <b>Нагадаємо:</b>
      </p>
      <ul>
        <li>Місія Міжнародного валютного фонду <a href="https://www.epravda.com.ua/news/2019/11/23/654063/">завершила </a>свою роботу в Україні 22 листопада. </li>
        <li>В МВФ акцентували увагу на продовженні виваженої економічної політики.</li>
        <li>Прем'єр Олексій Гончарук оцінив перемовини з місією Міжнародного валютного фонду як <a href="https://www.pravda.com.ua/news/2019/11/23/7232824/">конструктивні</a>. </li>
        <li>Міністр фінансів Оксана Маркарова заявляла, що планує припинити співпрацю з Міжнародним валютним фондом, щоб Україна з 2023 року забезпечувала себе сама.</li>
        <li>Джерела у різних держструктурах заявляли про те, що Україна <a href="https://www.epravda.com.ua/news/2019/12/6/654576/">не встигне</a> отримати остаточне рішення від МВФ до кінця 2019 року, але може ще у грудні підписати меморандум про подальшу співпрацю. Наступна можливість офіційно отримати програму Фонду у України буде в лютому 2020 року.</li>
      </ul>
      <p>
        <a href="https://www.pravda.com.ua/news/2019/12/9/7234235/">Українська правда</a>
      </p>
    </article>
  </body>
</html>