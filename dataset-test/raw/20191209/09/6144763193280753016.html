<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/e63a146901653.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T09:59:19+00:00"/>
    <meta property="og:title" content="فقدان فضای رقابتی معضل بزرگ حوزه حمل و نقل است"/>
    <meta property="og:description" content="سعید رضوانی در گفت و گو با خبرنگار مهر اظهار داشت: در حال حاضر در حوزه حمل و نقل کشور، نرخ « تن بر کیلومتر » در برخی مناطق اجرایی می گردد، اما در برخی از دیگر مناطق اجرا نمی شود، این مساله دغدغه ای را برای مصرف کنندگان و مشتریان ایجاد کرده که در واقع با نوسان در نرخ حمل و نقل در نقاط و استان های مختلف مواجه هستند.رییس کمیسیون صنعت اتاق بازرگانی، صنایع، معادن و کشاورزی اراک ادامه داد: در شرایط کنونی اقتصادی، اجرای نرخ تن بر کیلومتر، فشار مضاعفی را بر مصرف کننده و سفارش دهنده در حوزه حمل و نقل وارد می سازد و جامعه توان و پذیرش پرداخت این نرخ ها را ندارد.وی بیان کرد: با توجه به این شرایط، هم اکنون شاهد آن هستیم که بسیاری از شرکت های باربری و کامیون داران در سطح کشور، حاضر هستند با نرخی کمتر از نرخ تن بر کیلومتر، اقدام به جابجایی و حمل بار کنند.رییس کمیسیون صنعت اتاق بازرگانی، صنایع، معادن و کشاورزی اراک خاطر نشان کرد: در همه جای دنیا در حال حاضر، نرخ حمل و نقل بار در شرایط رقابتی قرار دارد و به صورت رقابتی تعیین می شود، اما در کشور ما نرخی مشخص تعیین و مصوب می شود که مصرف کننده را در فشار قرار می دهد و همچنین حوزه…"/>
  </head>
  <body>
    <article>
      <h1>فقدان فضای رقابتی معضل بزرگ حوزه حمل و نقل است</h1>
      <address><time datetime="2019-12-09T09:59:19+00:00">09 Dec 2019, 09:59</time> by <a rel="author">خبرگزاری مهر</a></address>
      <p>سعید رضوانی در گفت و گو با خبرنگار مهر اظهار داشت: در حال حاضر در حوزه حمل و نقل کشور، نرخ « تن بر کیلومتر » در برخی مناطق اجرایی می گردد، اما در برخی از دیگر مناطق اجرا نمی شود، این مساله دغدغه ای را برای مصرف کنندگان و مشتریان ایجاد کرده که در واقع با نوسان در نرخ حمل و نقل در نقاط و استان های مختلف مواجه هستند.<br/>رییس کمیسیون صنعت اتاق بازرگانی، صنایع، معادن و کشاورزی اراک ادامه داد: در شرایط کنونی اقتصادی، اجرای نرخ تن بر کیلومتر، فشار مضاعفی را بر مصرف کننده و سفارش دهنده در حوزه حمل و نقل وارد می سازد و جامعه توان و پذیرش پرداخت این نرخ ها را ندارد.<br/>وی بیان کرد: با توجه به این شرایط، هم اکنون شاهد آن هستیم که بسیاری از شرکت های باربری و کامیون داران در سطح کشور، حاضر هستند با نرخی کمتر از نرخ تن بر کیلومتر، اقدام به جابجایی و حمل بار کنند.<br/>رییس کمیسیون صنعت اتاق بازرگانی، صنایع، معادن و کشاورزی اراک خاطر نشان کرد: در همه جای دنیا در حال حاضر، نرخ حمل و نقل بار در شرایط رقابتی قرار دارد و به صورت رقابتی تعیین می شود، اما در کشور ما نرخی مشخص تعیین و مصوب می شود که مصرف کننده را در فشار قرار می دهد و همچنین حوزه حمل و نقل را از شرایط رقابتی دور می کند.<br/>رضوانی تصریح کرد: فقدان وجود فضای رقابتی، معضل بزرگی است که پیشرفت حوزه حمل و نقل کشور را متوقف می سازد و از سوی دیگر به نفع مصرف کننده نیست، بنابراین در این زمینه نیاز به برخورداری از شرایط رقابتی وجود دارد.</p>
    </article>
  </body>
</html>