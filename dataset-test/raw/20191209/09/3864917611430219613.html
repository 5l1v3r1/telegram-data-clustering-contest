<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2834028-v-kanadskomu-etobiko-trivae-vistavka-ikon-i-sakralnogo-mistectva-vid-ukrainskih-mitciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="В канадському Етобіко триває виставка ікон і сакрального мистецтва від українських митців"/>
    <meta property="og:description" content="Канадсько-українська мистецька фундація (КУМФ) запрошує шанувальників та колекціонерів мистецтва на виставку-продаж ікон і сакрального мистецтва, яка проходить у Галерії КУМФ в Етобіко (Канада)."/>
  </head>
  <body>
    <article>
      <h1>В канадському Етобіко триває виставка ікон і сакрального мистецтва від українських митців</h1>
      <h2>Канадсько-українська мистецька фундація (КУМФ) запрошує шанувальників та колекціонерів мистецтва на виставку-продаж ікон і сакрального мистецтва, яка проходить у Галерії КУМФ в Етобіко (Канада).</h2>
      <address>
        <time datetime="2019-12-09T09:55:00+00:00">09 Dec 2019, 09:55</time>
      </address>
      <p>Про це йдеться на сторінці події у <a href="https://www.facebook.com/events/2496218500654399/">Facebook</a>.</p>
      <figure>
        <img src="https://static.ukrinform.com/photos/2019_12/1575888601-415.jpg"/>
      </figure>
      <p>«Напередодні різдвяних свят в Галерії КУМФ відбувається прекрасна виставка ікон та сакрального мистецтва. Тут представлені традиційні ікони від ХVIII ст. до сьогодення, різноманітні твори релігійної теми, створені в різних стилях засобами малярства на дереві, полотні, емалі на металі, кованого металу, скульптури, різьблення по дереву та інших технік, а їх число налічує понад 110», - йдеться у повідомленні.</p>
      <figure>
        <img src="https://static.ukrinform.com/photos/2019_12/1575888691-741.jpg"/>
      </figure>
      <p>Зазначається, що на виставці представлені як митці з України Тарас Новак, Тарас та Катерина Кузів, так і відомі українські художники Канади: Микола Бідняк, Галина Новаківська, Юрій Козак, Богдан Головацький, Павло Лопата, Маріанна Саварин, Іван Лазірко, Олег Лесюк, Анастасія Чемікос, Зоя Василійчук, Андрій Синітар та Людмила Барміна.</p>
      <figure>
        <img src="https://static.ukrinform.com/photos/2019_12/1575888602-604.jpg"/>
      </figure>
      <p>«Твори, що представлені на виставці, випромінюють Божу любов, мудрість, добро і мир. Не пропустіть доброї нагоди відчути красу мистецтва й придбати унікальні мистецькі твори до вашої колекції, подарунки до свят для своєї оселі, родині, друзям, на весілля, дітям на хрестини, перше причастя чи для іншої важливої події. Ласкаво запрошуємо!», - запросили у КУМФ.</p>
      <figure>
        <img src="https://static.ukrinform.com/photos/2019_12/1575888631-174.jpg"/>
      </figure>
      <p>Виставка ікон та сакрального мистецтва проходить за адресою: KUMF Gallery - Галерія КУМФ: 145 Evans Ave., Suite #101, Etobicoke, ON, M8Z 5X8.</p>
      <p>Захід триватиме до 30 січня 2020 року.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2833977-muzej-ukrainskoi-diaspori-popovnivsa-robotami-ukrainskoi-mistkini-emmi-andievskoi.html">Музей української діаспори поповнився роботами української мисткині Емми Андієвської</a>
      </blockquote>
      <figure>
        <img src="https://static.ukrinform.com/photos/2019_12/1575888752-206.jpg"/>
      </figure>
      <p>
        <i>Фото: Ukrainian Canadian Art Foundation у Facebook</i>
      </p>
    </article>
  </body>
</html>