<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pes-2020-juventus-esport/"/>
    <meta property="og:site_name" content="Tom's Hardware"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="PES 2020: la Juventus parteciperà al Campionato eSport di Konami | Game Division"/>
    <meta property="og:description" content="Konami ha svelato quali sono i dieci team che parteciperanno alla eFootball League di PES 2020 per la stagone 2019 / 2020: anche la Juventus è inclusa."/>
  </head>
  <body>
    <article>
      <h1>PES 2020: la Juventus parteciperà al Campionato eSport di Konami | Game Division</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <p>Konami ha svelato quali sono i <b>dieci team che parteciperanno alla eFootball League per la stagone 2019 / 2020</b>, la quale include i tornei eFootball.Pro, eFootball.Open e il nuovo eFootball Season Program. All’interno di eFootball.Pro ci sarà anche un team italiano: parliamo ovviamente dell <b>Juventus</b>, sempre più legata al titolo Konami (ricordiamo che vari elementi della squadra, nome in primis, sono esclusivi di eFootball PES 2020).</p>
      <p>Vediamo però precisamente quali sono le <b>dieci squadre di calcio</b> che faranno parte del torneo di eFootball.Pro:</p>
      <ul>
        <li>Barcellona</li>
        <li>Manchester United</li>
        <li>Bayern Monaco</li>
        <li>Juventus</li>
        <li>Arsenal</li>
        <li>Celtic</li>
        <li>Monaco</li>
        <li>Schalke 04</li>
        <li>Boavista</li>
        <li>Nantes</li>
      </ul>
      <figure>
        <img src="https://www.tomshw.it/images/images/2019/07/efootball-pes-2020-juventus-42820.jpg"/>
      </figure>
      <p>Leggi anche: <a href="https://www.tomshw.it/videogioco/humble-choice-dicembre-2019-giochi/">Humble Choice Dicembre 2019: ecco prezzi e giochi del nuovo servizio</a></p>
      <p>Le dieci squadre avranno il proprio team ufficiale per i<b> match 3 vs 3 CO-OP</b>. Il primo match inaugurale si terrà sabato 14 dicembre a Barcellona (Spagna). All’interno di nove giornate, la prima fase del torneo durerà da dicembre ad aprile. Ogni match includerà due partite: la vittoria garantirà tre punti, il pareggio un punto. Le sei squadre con più punti avranno accesso alla fase successiva, a eliminazione diretta, la quale avrà luogo a maggio e determinerà il campione di questa stagione.</p>
      <p>Come detto in apertura, però, non sono disponibili solo i tornei Pro, ma anche quelli eFootball.Open. I dieci club già citati parteciperanno anche al eFootball.Open di PES 2020, <b>aperto a tutti i giocatori di qualsiasi livello</b>. Infatti, grazie alla modalità Matchday di PES 2020 e di PES 2020 Lite, tutti i giocatori potranno scegliere uno dei dieci team e giocare all’interno del torneo.</p>
      <p><b>I giocatori saranno comunque divisi in base al loro punteggio online</b> in tre categorie: “Basic”, “Intermediate” ed “Expert”. I match saranno ogni due settimane. È importante sapere che solo gli “Expert” potranno accedere alle Finali Regionali e Mondiali e vincere premi in denaro.</p>
      <p>Giocando con Matchday, inoltre, sarà possibile vincere contenuti speciali in-game dedicati alla squadra che si ha scelto all’interno del torneo eFootball.Open. Con <b>eFootball Season Program</b> sarà possibile ottenere monete myClub, Agenti Speciali Gold Ball, Black Ball e molto altro giocando a Matchday.</p>
      <blockquote>Potete acquistare PES 2020 su Amazon a <a href="https://toms.it/mgzUp">questo indirizzo</a>.</blockquote>
    </article>
  </body>
</html>