<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tromos-sta-ioannina-machairomata-me-tesseris-traymaties-metaxy-metanaston-epi-topoy-ischyres-astynomikes-dynameis/"/>
    <meta property="og:site_name" content="europost.gr"/>
    <meta property="article:published_time" content="2019-12-09T09:30:05+00:00"/>
    <meta property="og:title" content="Τρόμος στα Ιωάννινα: Μαχαιρώματα με τέσσερις τραυματίες μεταξύ μεταναστών – Επί τόπου ισχυρές αστυνομικές δυνάμεις."/>
    <meta property="og:description" content="Πληθαίνουν οι συμπλοκές στο Κέντρο Φιλοξενίας Μεταναστών και Προσφύγων στον Κατσικά το τελευταίο διάστημα. Πρόκειται για την μεγαλύτερη δομή που λειτουργεί στην Ήπειρο, ενώ ο αριθμός των φιλοξενούμενων έχει αυξηθεί σημαντικά μετά τις τελευταίες μετακινήσεις"/>
  </head>
  <body>
    <article>
      <h1>Τρόμος στα Ιωάννινα: Μαχαιρώματα με τέσσερις τραυματίες μεταξύ μεταναστών – Επί τόπου ισχυρές αστυνομικές δυνάμεις.</h1>
      <address>
        <time datetime="2019-12-09T09:30:05+00:00">09 Dec 2019, 09:30</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>Πληθαίνουν οι συμπλοκές στο Κέντρο Φιλοξενίας Μεταναστών και Προσφύγων στον Κατσικά το τελευταίο διάστημα. Πρόκειται για την μεγαλύτερη δομή που λειτουργεί στην Ήπειρο, ενώ ο αριθμός των φιλοξενούμενων έχει αυξηθεί σημαντικά μετά τις τελευταίες μετακινήσεις από τα νησιά του Ανατολικού Αιγαίου.</p>
      <p>Το βράδυ της Κυριακής στον καταυλισμό επικράτησε μεγάλη αναστάτωση, όταν ένας Αφγανός συνεπλάκη με συμπατριώτες του. Ο εν λόγω βρισκόταν σε κατάσταση μέθης και επιτέθηκε με αιχμηρό αντικείμενο, πιθανότατα μαχαίρι, σε συμπατριώτες του.</p>
      <p>Από την επίθεση τέσσερα άτομα τραυματίστηκαν και μεταφέρθηκαν με ασθενοφόρα του ΕΚΑΒ στο Νοσοκομείο.</p>
      <p>Σύμφωνα με τις τελευταίες πληροφορίες, οι δύο εξήλθαν, ενώ οι άλλοι δύο παραμένουν για νοσηλεία.</p>
      <p>Στον καταυλισμό έσπευσαν τη νύχτα ισχυρές δυνάμεις της Αστυνομίας οι οποίες παρέμειναν στον εξωτερικό χώρο.</p>
      <p>Σήμερα νωρίς το πρωί η αστυνομία προχώρησε στην σύλληψη του δράστη.</p>
      <p>Πηγή: Epiruspost</p>
    </article>
  </body>
</html>