<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848820"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T09:04:00+00:00"/>
    <meta property="og:title" content="শ্রীবরদীতে ইয়াবাসহ একজন আটক"/>
    <meta property="og:description" content="শেরপুরের শ্রীবরদীর টেংগড়পাড়া উচ্চ বিদ্যালয়ের ম্যানেজিং কমিটির সদস্য বেলায়েত হোসেন লাভলুকে ইয়াবাসহ আটক করেছে জেলা গোয়েন্দা পুলিশ। ৮ ডিসেম্বর রবিবার সকালে উপজেলার ভায়াডাঙ্গা মোল্লাপাড়া এলাকা থেকে তাকে আটক করে। জেলা গোয়েন্দা পুলিশ (ডিবি পুলিশ) ও এলাকাবাসী সূত্রে জানা যায়, শ্রীবরদী উপজেলার ভায়াডাঙ্গা এলাকায় একটি মাদক ব্যবসায়ী চক্র দীর্ঘদিন যাবত মাদকের ব্যবসা করে আসছে। এমন সংবাদের ভিত্তিতে ডিবি পুলিশের এসআই নজরুল ইসলাম সঙ্গীয় ফোর্স নিয়ে রবিবার সকালে অভিযান চালায়। অভিযানে ভায়াডাঙ্গা মোল্লাপাড়া এলাকা থেকে বেলায়েত হোসেন লাভলুকে ২০ পিস ইয়াবা ট্যাবলেটসহ আটক করে ডিবি। তিনি টেংগড়পাড়া গ্রামের মৃত সেকান্দর আলীর ছেলে। ডিবি পুলিশের এসআই নজরুল ইসলাম এ ঘটনার সত্যতা নিশ্চিত করে বলেন, তার বিরুদ্ধে মাদক আইনে মামলা হয়েছে। আজ তাকে কোর্টে সোপর্দ করলে কোর্ট তাকে জেল হাজতে প্রেরণ করেছে।"/>
  </head>
  <body>
    <article>
      <h1>শ্রীবরদীতে ইয়াবাসহ একজন আটক</h1>
      <address><time datetime="2019-12-09T09:04:00+00:00">09 Dec 2019, 09:04</time> by <a rel="author">শ্রীবরদী (শেরপুর) প্রতিনিধি</a></address>
      <p>শেরপুরের শ্রীবরদীর টেংগড়পাড়া উচ্চ বিদ্যালয়ের ম্যানেজিং কমিটির সদস্য বেলায়েত হোসেন লাভলুকে ইয়াবাসহ আটক করেছে জেলা গোয়েন্দা পুলিশ। ৮ ডিসেম্বর রবিবার সকালে উপজেলার ভায়াডাঙ্গা মোল্লাপাড়া এলাকা থেকে তাকে আটক করে।</p>
      <p>জেলা গোয়েন্দা পুলিশ (ডিবি পুলিশ) ও এলাকাবাসী সূত্রে জানা যায়, শ্রীবরদী উপজেলার ভায়াডাঙ্গা এলাকায় একটি মাদক ব্যবসায়ী চক্র দীর্ঘদিন যাবত মাদকের ব্যবসা করে আসছে। এমন সংবাদের ভিত্তিতে ডিবি পুলিশের এসআই নজরুল ইসলাম সঙ্গীয় ফোর্স নিয়ে রবিবার সকালে অভিযান চালায়।</p>
      <p>অভিযানে ভায়াডাঙ্গা মোল্লাপাড়া এলাকা থেকে বেলায়েত হোসেন লাভলুকে ২০ পিস ইয়াবা ট্যাবলেটসহ আটক করে ডিবি। তিনি টেংগড়পাড়া গ্রামের মৃত সেকান্দর আলীর ছেলে।</p>
      <p>ডিবি পুলিশের এসআই নজরুল ইসলাম এ ঘটনার সত্যতা নিশ্চিত করে বলেন, তার বিরুদ্ধে মাদক আইনে মামলা হয়েছে। আজ তাকে কোর্টে সোপর্দ করলে কোর্ট তাকে জেল হাজতে প্রেরণ করেছে।</p>
    </article>
  </body>
</html>