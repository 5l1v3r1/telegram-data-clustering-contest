<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104006/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T09:53:50+00:00"/>
    <meta property="og:title" content="Туреччина вислала до Франції 11 родичів джихадистів"/>
    <meta property="og:description" content="Чотири дружини джихадистів і їх семеро дітей, які були затримані в Туреччині після втечі з табору в Сирії, були відправлені назад у Францію в понеділок."/>
  </head>
  <body>
    <article>
      <h1>Туреччина вислала до Франції 11 родичів джихадистів</h1>
      <address>
        <time datetime="2019-12-09T09:53:50+00:00">09 Dec 2019, 09:53</time>
      </address>
      <p>Чотири дружини джихадистів і їх семеро дітей, які були затримані в Туреччині після втечі з табору в Сирії, були відправлені назад у Францію в понеділок.</p>
      <p>Про це повідомляє "Європейська правда" з посиланням на <a href="https://www.bfmtv.com/">BFMTV.</a></p>
      <p>"Висилка іноземних бойовиків-терористів триває, і 11 французьких громадян були вислані", - йдеться в заяві міністерства внутрішніх справ Туреччини.</p>
      <p>Джерела у французьких правоохоронних органах повідомили , що ці чотири жінки і їх семеро дітей були вислані в рамках "протоколу Казньова", прибули до Франції в понеділок. Підписаний в 2014 році "протокол Казньова" є угодою про співпрацю поліції між Парижем і Анкарою, яка перехоплювати джихадистів, що повертаються з Сирії через Туреччину.</p>
      <p>Двох жінок, на яких був виданий ордер на арешт, доставлять безпосередньо до слідчого судді для пред'явлення звинувачення. Двоє інших були заарештовані за ордером на обшук і поміщені під варту поліцією після прибуття в аеропорт. Про дітей піклується служба соціального забезпечення.</p>
      <p>Рішення про висилку цих французьких громадян, підозрюваних у приналежності до джихадистського угруповання "Ісламська держава", було оголошено прессекретарем міністерства внутрішніх справ Туреччини 11 листопада, коли Анкара почала посилати підозрюваних іноземних джихадистів в їх рідні країни.</p>
    </article>
  </body>
</html>