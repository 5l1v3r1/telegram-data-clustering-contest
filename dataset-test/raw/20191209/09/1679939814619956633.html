<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/inp-46-de-soferi-au-fost-prinsi-in-stare-de-ebrietate-la-volan-in-acest-weekend_3061290.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T09:07:15+00:00"/>
    <meta property="og:title" content="INP: 46 de şoferi au fost prinşi în stare de ebrietate la volan în acest weekend"/>
    <meta property="og:description" content="În perioada 6 – 8 decembrie, în urma activităților desfășurate pe întreg teritoriul țării, inspectorii de patrulare au depistat peste 2 000 de încălcări ale regulamentului circulaţiei rutiere.853 de șoferi au depășit limita de viteză;191 nu au respectat i"/>
  </head>
  <body>
    <article>
      <h1>INP: 46 de şoferi au fost prinşi în stare de ebrietate la volan în acest weekend</h1>
      <address><time datetime="2019-12-09T09:07:15+00:00">09 Dec 2019, 09:07</time> by <a rel="author">PUBLIKA.MD</a></address>
      <p>
        <b>În perioada 6 – 8 decembrie, în urma activităților desfășurate pe întreg teritoriul țării, inspectorii de patrulare au depistat peste 2 000 de încălcări ale regulamentului circulaţiei rutiere.</b>
      </p>
      <p><b>853</b> de șoferi au depășit limita de viteză;<br/><b>191</b> nu au respectat indicatoarele de semnalizare rutieră și nu au acordat prioritate de trecere;<br/><b>46</b> de conducători auto au fost înlăturați de la volanul mașinii fiind în stare de ebrietate;<br/><b>27</b> conduceau fără a avea acte la ei.</p>
      <p>
        <b>Precizăm că din numărul total de conducători auto depistați în stare de ebrietate, 12 șofau pe străzile capitalei, doi dintre ei în stare de ebrietate narcotică.</b>
      </p>
      <p>În perioada de referință, din cauza șoferilor imprudenți, pe teritoriul țării s-au produs 19 accidente rutiere, soldate cu 20 de persoane traumatizate și 5 decedate.</p>
      <p>Menționăm că, angajații INP au intensificat patrularea pe întreg teritoriul țării, pentru a descuraja și preveni conducerea în stare de ebrietate și deplasarea cu viteză excesivă; acestea fiind principalele cauze generatoare de accidente rutiere. Fiți prudenți, țineți cont de regulile de circulație și de condițiile meteo instabile.</p>
    </article>
  </body>
</html>