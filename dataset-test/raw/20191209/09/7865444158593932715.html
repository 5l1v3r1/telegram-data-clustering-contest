<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://itavisen.no/2019/12/09/doom-slayers-collection-gir-deg-nesten-alle-spillene-i-en-pakke-pa-ps4-xo/"/>
    <meta property="og:site_name" content="ITavisen"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="&quot;DOOM Slayers Collection&quot; gir deg nesten alle spillene i én pakke på PS4/XO - ITavisen"/>
    <meta property="og:description" content="DOOM Slayers Collection gir deg nesten alle spillene i serien til en ganske rimelig sum på Xbox One og Playstation 4."/>
  </head>
  <body>
    <article>
      <h1>"DOOM Slayers Collection" gir deg nesten alle spillene i én pakke på PS4/XO - ITavisen</h1>
      <h2>Gjør deg selv en tjeneste: ikke kjøp DOOM før fredag.</h2>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author">Seirwan Kareemi</a></address>
      <p>Ifølge flere medier planlegger Bethesda å lansere en samling som inkluderer det originale DOOM-spillet samt DOOM II, DOOM III og DOOM (2016). Pakken heter DOOM Slayers Collection, og det er altså kun DOOM fra 2016 som baseres på en fysisk disk, resten får du nedlastingskode på.</p>
      <h3>Ikke på Nintendo Switch?</h3>
      <p>Spesielt interesserte i DOOM-serien observerer kanskje at DOOM 64 ikke er med i pakken. Spillet skal etter planen lanseres separat, og kan skaffes gratis dersom man legger inn en forhåndsbestilling på <a href="https://itavisen.no/2019/10/08/doom-eternal-utsettes-til-neste-ar/">DOOM Eternal</a>.</p>
      <p>DOOM Slayers Collection er hittil kun listet opp for PS4 og Xbox One – ikke Nintendo Switch, til tross for at spillene er tilgjengelige på hybridkonsollen hver for seg. Enkelte tar det for øvrig for gitt at samlingen blir å finne på PC også.</p>
      <p>Samlingen har en tilsiktet lansering fredag den 13. desember og representerer en flott mulighet for særlig deg som ikke har hatt muligheten til å teste ut DOOM-universet hittil. Prisen ser heller ikke ut til å være særlig stiv – kun 30 dollar.</p>
      <p>
        <b>Skal du ha DOOM Slayers Collection?</b>
      </p>
    </article>
  </body>
</html>