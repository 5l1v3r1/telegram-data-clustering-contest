<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/12/09/trabzonspor-deplasmanda-baska"/>
    <meta property="og:site_name" content="FotoMaç"/>
    <meta property="article:published_time" content="2019-12-09T09:28:22+00:00"/>
    <meta property="og:title" content="Trabzonspor deplasmanda başka"/>
    <meta property="og:description" content="Deplasmanda Antalyaspor'u 3-1 mağlup eden Trabzonspor, Süper Lig'in 14. haftası itibarıyla en iyi dış saha performansı gösteren takım oldu. Süper Lig'in 14. haftasında deplasmanda Antalyaspor'u 3-1 mağlup eden Trabzonspor, zirve takibini sürdürüyor. Bordo-mavililer söz konusu hafta itibariyle dış sahada oynadığı 7 maçta 3'er galibiyet ve beraberlik alırken 1 maçtan ise mağlup oldu."/>
  </head>
  <body>
    <article>
      <h1><u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u> deplasmanda başka</h1>
      <h2>Deplasmanda <u><a href="https://www.fotomac.com.tr/haberleri/antalyaspor?id=5d092022-b754-4160-9a67-8a730cff61e8">Antalyaspor</a></u>'u 3-1 mağlup eden <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 14. haftası itibarıyla en iyi dış saha performansı gösteren takım oldu. Süper Lig'in 14. haftasında deplasmanda Antalyaspor'u 3-1 mağlup eden Trabzonspor, zirve takibini sürdürüyor. Bordo-mavililer söz konusu hafta itibariyle dış sahada oynadığı 7 maçta 3'er galibiyet ve beraberlik alırken 1 maçtan ise mağlup oldu.</h2>
      <address>
        <time datetime="2019-12-09T09:28:22+00:00">09 Dec 2019, 09:28</time>
      </address>
      <p>Dış sahada attığı 13 gole karşılık ise kalesinde 8 gol gördü. Elde ettiği 12 puanla deplasman sıralamasında aynı puana sahip olan <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>'in önünde averajla performansı en iyi olan takım oldu.<br/><br/><b>DEPLASMANDA 1 YENİLGİ ALDI</b></p>
      <p><u><a href="https://www.fotomac.com.tr/haberleri/karadeniz?id=82250282-4b1e-4ec0-b0e1-fb880e1507a3">Karadeniz</a></u> ekibi <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u> ve <u><a href="https://www.fotomac.com.tr/haberleri/fenerbahce?id=65439000-410e-4c14-94da-0622ac043911">Fenerbahçe</a></u> maçlarından 1-1, Başakşehir ile de 2-2 berabere kalırken, <u><a href="https://www.fotomac.com.tr/haberleri/caykur-rizespor?id=277aa26f-70d3-4a76-a04a-294d6c0f6af7">Çaykur Rizespor</a></u>'u 2-1, MKE Ankaragücü 3-0 ve <u><a href="https://www.fotomac.com.tr/haberleri/antalyaspor?id=5d092022-b754-4160-9a67-8a730cff61e8">Antalyaspor</a></u>'u 3-1 mağlup etti. <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u>'a ise 2-1 mağlup olmuştu.</p>
      <related>
        <a href="https://www.fotomac.com.tr/galeri/trabzonspor/spor-yazarlari-antalyaspor-trabzonspor-macini-degerlendirdi-1575843992"/>
      </related>
      <p>
        <b>2010-11 SEZONUNDAN SONRAKİ EN İYİ DIŞ SAHA PERFORMANSI</b>
      </p>
      <p><u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>, 2010-11 sezonundan sonraki en iyi dış saha performansına ulaştı. Bordo-mavililer söz konusu sezonda dış sahada oynadığı 7 maçta 5 galibiyet, 2 beraberlik elde ederek 17 puanla ilk sırada yer alıyordu. Attığı 16 gole karşılık ise kalesinde 2 gol gören bordo-mavililer bu sezonun ardından 14. hafta itibariyle 7 maçta 3'er galibiyet ve beraberlik alırken 1 mağlubiyet aldı. Attığı 13 gole karışılık ise 8 gol gördü. Bordo-mavililer 2011-12 sezonunda 11 puan, 2012-13 sezonunda 9 puan, 2013-14 sezonunda 4 puan, 2014-15 sezonunda 7 puan, 2015-16 sezonunda 9 puan, 2016-17 sezonunda 7 puan, 2017-18 sezonunda 7 puan, 2018-19 sezonunda 8 puan toplamıştı.</p>
    </article>
  </body>
</html>