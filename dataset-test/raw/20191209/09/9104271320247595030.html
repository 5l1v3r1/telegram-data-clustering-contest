<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/pandorini-e-vin-brule-il-leo-club-scende-in-piazza-a-sostegno-degli-enti-di-primo-soccorso"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-12-09T09:34:53+00:00"/>
    <meta property="og:title" content="Pandorini e Vin Brulè il Leo Club scende in piazza a sostegno degli Enti di Primo Soccorso"/>
    <meta property="og:description" content="Sabato 14 e domenica 15 dicembre vicino al Battistero a Biella"/>
  </head>
  <body>
    <article>
      <h1>Pandorini e Vin Brulè il Leo Club scende in piazza a sostegno degli Enti di Primo Soccorso</h1>
      <h2>Sabato 14 e domenica 15 dicembre vicino al Battistero a Biella</h2>
      <address>
        <time datetime="2019-12-09T09:34:53+00:00">09 Dec 2019, 09:34</time>
      </address>
      <p>Il Leo Club Biella segnala che sabato 14 dicembre e domenica 15 dicembre si svolgeranno le giornate del Tema Operativo Nazionale del Leo Club Italia, occasione in cui tutti i Leo club della Penisola scenderanno in piazza contemporaneamente per la raccolta fondi da destinare al progetto “Leo for Safety &amp; Security”. Ciascun Club donerà un “Kit Leo” destinato al potenziamento e al miglioramento degli equipaggiamenti, delle attrezzature e dei dispositivi di sicurezza degli Enti di Primo Soccorso Italiani e delle strutture private simili.</p>
      <p>Chiunque desiderasse contribuire potrà recarsi presso la nostra Casetta di Natale in via Italia, dinnanzi al Battistero, dove in cambio di una libera offerta saranno disponibili i nostri tradizionali pandorini, oltre a un bicchiere caldo di vin brulé.</p>
    </article>
  </body>
</html>