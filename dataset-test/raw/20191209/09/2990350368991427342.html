<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/pozhezha-v-odesi-kilkist-zhertv-zbilshylasia-do-12-dolia-chotyrokh-liude/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T09:59:00+00:00"/>
    <meta property="og:title" content="Пожежа в Одесі: кількість жертв збільшилася до 12, доля чотирьох людей досі невідома"/>
    <meta property="og:description" content="Кількість жертв пожежі в Одеському коледжі економіки, права та готельно-ресторанного бізнесу збільшилася до 12 людей."/>
  </head>
  <body>
    <article>
      <h1>Пожежа в Одесі: кількість жертв збільшилася до 12, доля чотирьох людей досі невідома</h1>
      <address>
        <time datetime="2019-12-09T09:59:00+00:00">09 Dec 2019, 09:59</time>
      </address>
      <p>Кількість жертв пожежі в Одеському коледжі економіки, права та готельно-ресторанного бізнесу збільшилася до 12 людей.<br/><br/>Як повідомили в Головному управлінні Національної поліції в Одеській області, станом на 7.15 понеділка, 9 грудня, під завалами знайдено ще два тіла, пише УНІАН.<br/><br/>«Поки невідома доля ще чотирьох осіб», – повідомили в главку.<br/><br/>Як повідомлялося, перевірка будівлі коледжу у Одесі востаннє відбувалася у 2014 році.<br/><br/>Нагадаємо, вранці 4 грудня в центрі Одеси сталася <a href="https://www.volynnews.com/ua/news/all/pozhezha-v-odesi-kilkist-zhertv-zbilshylasia-do-12-dolia-chotyrokh-liude/../../../../news/extreme/uchni-strybaly-z-piatoho-poverkhu-na-avto-v-odesi-horyt-koledzh/"><b>пожежа</b></a> у навчальному корпусі Одеського коледжу економіки, права та готельно-ресторанного бізнесу.<br/><br/>За даними мерії, під час пожежі постраждали 26 осіб, включно з сімома пожежниками. <br/><br/>Рятувальники ввечері ліквідували пожежу на площі 4 тис. кв. метрів. За фактом пожежі відкрито кримінальне провадження за ч. 2 ст. 270 (порушення встановлених законодавством вимог пожежної безпеки) КК України. Реклама ﻿</p>
    </article>
  </body>
</html>