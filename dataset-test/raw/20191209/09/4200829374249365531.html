<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/12/09/psgde-iki-isim-galatasaray-macinda-oynamayabilir"/>
    <meta property="og:site_name" content="FotoMaç"/>
    <meta property="article:published_time" content="2019-12-09T09:03:05+00:00"/>
    <meta property="og:title" content="PSG'de iki isim Galatasaray maçında oynamayabilir"/>
    <meta property="og:description" content="Şampiyonlar Ligi'nde gruptaki son maçını sahasında temsilcimiz Galatasaray'a karşı oynayacak olan Paris Saint-Germain'de iki ismin oynamasının şüpheli olduğu bildirildi.  (fotomac.com.tr / Dış Haberler)"/>
  </head>
  <body>
    <article>
      <h1><u><a href="https://www.fotomac.com.tr/haberleri/psg?id=e5852061-6944-49ff-acc0-3187f09e8636">PSG</a></u>'de iki isim <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u> maçında oynamayabilir</h1>
      <h2><u><a href="https://www.fotomac.com.tr/haberleri/sampiyonlar-ligi?id=ce99cabc-8f9a-45b7-abfc-96448ac3a609">Şampiyonlar Ligi</a></u>'nde gruptaki son maçını sahasında temsilcimiz <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u>'a karşı oynayacak olan <u><a href="https://www.fotomac.com.tr/haberleri/paris?id=22715eee-b31f-46f1-be14-cc3bf6382eb8">Paris</a></u> Saint-Germain'de iki ismin oynamasının şüpheli olduğu bildirildi.  (fotomac.com.tr / Dış Haberler)</h2>
      <address>
        <time datetime="2019-12-09T09:03:05+00:00">09 Dec 2019, 09:03</time>
      </address>
      <p><u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> <u><a href="https://www.fotomac.com.tr/haberleri/sampiyonlar-ligi?id=ce99cabc-8f9a-45b7-abfc-96448ac3a609">Şampiyonlar Ligi</a></u>'nde gruptan çıkma şansı kalmayan temsilcimiz <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u>, son maçını grubu lider bitirmeyi garantileyen <u><a href="https://www.fotomac.com.tr/haberleri/paris?id=22715eee-b31f-46f1-be14-cc3bf6382eb8">Paris</a></u> Saint-Germain'e karşı oynayacak.</p>
      <p>Bu karşılaşma öncesi Le Parisien'da yer alan habere göre <u><a href="https://www.fotomac.com.tr/haberleri/psg?id=e5852061-6944-49ff-acc0-3187f09e8636">PSG</a></u>'de, Montpellier maçında sakatlanan Gueye ve Kimpembe, sarı-kırmızılı takıma karşı oynanacak mücadelede forma giyemeyebilir.</p>
      <p>
        <b>CAVANI DÖNÜYOR</b>
      </p>
      <p>İki oyuncusunu, gruptan çıkmayı garantiledikleri için riske atmak istemeyen teknik direktör <u><a href="https://www.fotomac.com.tr/haberleri/thomas-tuchel?id=f39aa1fa-4968-401c-87ae-60485daf52d9">Thomas Tuchel</a></u>'in orta sahada Marquinhos ile Paredes ikilisine görev vereceği ifade edildi. Öte yandan Fransız ekibi, Uruguaylı golcüsü <u><a href="https://www.fotomac.com.tr/haberleri/edinson-cavani?id=db4fd81a-001c-4eb9-b329-9f82c441d02f">Edinson Cavani</a></u>'den Galatasaray maçında faydalanabilecek fakat oyuncunun ilk 11'de başlaması beklenmiyor.</p>
      <p>
        <b>800 BİLET SATILDI</b>
      </p>
      <p>Bu arada L'Equipe de maçı Paris'te izlemeye gelecek Galatasaray taraftarıyla ilgili bir haber yayınladı. Sarı-kırmızılıların bu maça ilgi göstermediği ifade edilirken, misafir takım için ayrılan 2000 biletin yalnızca 800'ünün satıldığı kaydedildi.</p>
      <p>Geçtiğimiz günlerde PSG'nin Türk taraftarlarla bilet satışında zorluk çıkardığı ortaya çıkmıştı. Fransız basınına konuşan iki Türk asıllı Galatasaray taraftarı, kulübün bu tutumundan dolayı rahatsız olduklarını dile getirmişlerdi. PSG ise olayı yalanlamıştı.</p>
      <figure>
        <a href="https://www.fotomac.com.tr/galatasaray/2019/12/06/psg-galatasaray-maci-oncesi-bilet-krizi-aciklama-geldi">
          <img src="https://iaftm.tmgrup.com.tr/b90fbd/316/156/0/0/632/314?u=https://iftm.tmgrup.com.tr/2019/12/06/psg-galatasaray-maci-oncesi-bilet-krizi-aciklama-geldi-1575622452627.jpg"/>
        </a>
      </figure>
      <p>
        <a href="https://www.fotomac.com.tr/galatasaray/2019/12/06/psg-galatasaray-maci-oncesi-bilet-krizi-aciklama-geldi"><b>PSG-G.Saray maçı öncesi Türk taraftar isyanda! Açıklama geldi Galatasaray'ın Şampiyonlar Ligi'nde Paris Saint-Germain'e konuk olacağı maç öncesi Türk kökenli taraftarlar bilet satın alma sorunu yaşıyor. Konuya ilişkin Fransız kulübünden de açıklama geldi. (fotomac.com.tr / Dış Haberler) haberin devamı </b>Galatasaray'ın Şampiyonlar Ligi'nde Paris Saint-Germain'e konuk olacağı maç öncesi Türk kökenli taraftarlar bilet satın alma sorunu yaşıyor. Konuya ilişkin Fransız kulübünden de açıklama geldi. (fotomac.com.tr / Dış Haberler) <i>haberin devamı</i></a>
      </p>
    </article>
  </body>
</html>