<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/12/09/promoutyryt-na-djoshua-prizna-shte-pregovariame-s-pulev.432295"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T09:21:00+00:00"/>
    <meta property="og:title" content="Промоутърът на Джошуа призна: Ще преговаряме с Пулев"/>
    <meta property="og:description" content="Родната звезда в бокса може да си уреди мач със световния шампион | Dnes.bg"/>
  </head>
  <body>
    <article>
      <h1>Промоутърът на Джошуа призна: Ще преговаряме с Пулев</h1>
      <h2>Родната звезда в бокса може да си уреди мач със световния шампион</h2>
      <address><time datetime="2019-12-09T09:21:00+00:00">09 Dec 2019, 09:21</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <p>Промоутърът на Антъни Джошуа Еди Хърн призна, че в най-скоро време ще започнат преговори с Кубрат Пулев и Александър Усик, за да бъде определен следващият съперник на британеца, който си върна световните титли на WBA, WBO, IBF и IBO с победа в реванша с Анди Руис.</p>
      <p>Пулев е задължителен претендент за титлата на IBF, докато Усик пък е претендент за титлата на WBO. Българинът настоява, че е пръв на опашката и за подобно нещо намекна и Хърн.</p>
      <p>"Първи задължителен претендент стана Кубрат Пулев. Той се оттегли и тогава Антъни се би с Карлос Такам. Задължителен претендент на WBO бе Александър Поветкин. Тогава никой не искаше да се бие с него, но Антъни излезе и го победи. Сега Пулев е претендентът на IBF, а Усик е този на WBO. Ще имаме разговори с двете организации, за да се разберем кой ще е първи съперник на Джошуа. След това по Коледа започваме да работим за следващия мач на Антъни", сподели Еди Хърн.</p>
      <p><a href="https://www.gol.bg/drugi"><b>Още спортни новини четете в Gol.bg</b></a><br/> </p>
      <related>
        <h4>Още по темата</h4>
        <a href="https://www.dnes.bg/notifikacii/2019/12/08/djoshua-pribra-50-mln-paunda-za-boia-nad-ruis-nared-e-kobrata.432246"/>
        <a href="https://www.dnes.bg/notifikacii/2019/12/08/djoshua-vze-revansh-ot-ruis-i-si-vyrna-svetovnite-titli.432223"/>
      </related>
    </article>
  </body>
</html>