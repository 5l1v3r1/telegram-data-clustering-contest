<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793084/%D8%AA%D9%84%D8%A7%D8%B4-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D9%85%D8%B1%D8%AF%D9%85-%D9%BE%D8%A7%DB%8C-%D8%B5%D9%86%D8%AF%D9%88%D9%82-%D9%87%D8%A7%DB%8C-%D8%B1%D8%A3%DB%8C-%D9%88%D8%B8%DB%8C%D9%81%D9%87-%D9%87%D9%85%DA%AF%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T09:34:22+00:00"/>
    <meta property="og:title" content="دادستان ساری: تلاش برای حضور حداکثری مردم پای صندوق های رأی وظیفه همگانی است"/>
    <meta property="og:description" content="ساری - دادستان ساری، تلاش برای مشارکت و حضور حداکثری مردم در پای صندوق های رأی را وظیفه همگانی دانست."/>
  </head>
  <body>
    <article>
      <h1>دادستان ساری: تلاش برای حضور حداکثری مردم پای صندوق های رأی وظیفه همگانی است</h1>
      <address>
        <time datetime="2019-12-09T09:34:22+00:00">09 Dec 2019, 09:34</time>
      </address>
      <p>به گزارش <a href="https://www.mehrnews.com/">خبرنگار مهر</a>، سید یونس حسینی عالمی پیش ازظهر دوشنبه در گردهمایی مشترک هیئت های اجرایی انتخابات در ساری با تاکید بر لزوم برنامه ریزی برای مشارکت پرشور و حداکثری مردم در انتخابات اظهار داشت: دادستان ها برای اجرای عدالت انتخابات و روند برگزاری آن نظارت خواهند کرد.</p>
      <p>وی با اشاره به اهمیت انتخابات خواهان فراهم سازی بسترهای لازم برای حضور حداکثری مردم در انتخابات شد.</p>
      <p>مهدی محمدی دبیر ستاد انتخابات مازندران نیز از انتخابات به عنوان مظهر تجلی آرای ملت ایران یاد کرد و گفت: تلاش برای برپایی انتخابات سالم و برمجرا و مبنای قانونی هدف دولت است و صیانت از آرای مردم وظیفه اصلی است.</p>
      <p>وی با اظهار اینکه تمام تلاش خود را برای برگزاری انتخابات سالم و پرشور به کار خواهیم بست گفت: آرای مردم حق الناس به شمار می رود و وظیفه دفاع از این حق الناس را داریم.</p>
      <p>محمدی ادامه داد: تلاش می کنیم تا با برپایی انتخابات قانونی و سالم، رویدادی باشکوه را در استان رقم زنیم و مسئولان نباید له یا علیه هیچ داوطلبی فعالیت کنند.</p>
      <p>حجت الاسلام علی اصغر زکوی رئیس هیئت نظارت  انتخابات یازدهمین دوره مجلس در مازندران را نیز بر لزوم روانه کردن افراد صالح و مومن به مجلس تاکید کرد و گفت: همه مسئولان و مجریان انتخابات هدفشان برپایی انتخابات با رعایت قانون است.</p>
      <p>۴۰۱ داطلب برای کسب ۱۲ کرسی مجلس در مازندران ثبت نام کرده اند.</p>
    </article>
  </body>
</html>