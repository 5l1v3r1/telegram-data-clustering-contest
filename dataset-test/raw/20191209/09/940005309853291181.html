<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/cutremur-cu-magnitudinea-4-8-produs-in-italia-traficul-feroviar-este-perturbat.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T09:18:00+00:00"/>
    <meta property="og:title" content="Cutremur cu magnitudinea 4,8, produs în Italia. Traficul feroviar este perturbat"/>
    <meta property="og:description" content="Un cutremur cu magnitudinea 4,8 s-a produs luni dimineaţă în nordul Florenţei şi a condus la perturbări ale circulaţiei feroviare în întreaga Italie, fiind afectate inclusiv trenurile de mare viteză, relatează Reuters."/>
  </head>
  <body>
    <article>
      <h1>Cutremur cu magnitudinea 4,8, produs în Italia. Traficul feroviar este perturbat</h1>
      <h2>Un cutremur cu magnitudinea 4,8 s-a produs luni dimineaţă în nordul Florenţei şi a condus la perturbări ale circulaţiei feroviare în întreaga Italie, fiind afectate inclusiv trenurile de mare viteză, relatează Reuters.</h2>
      <address>
        <time datetime="2019-12-09T09:18:00+00:00">09 Dec 2019, 09:18</time>
      </address>
      <p>Seismul s-a produs în Munţii Apenini la ora 03:30 (02:30 GMT), având magnitudinea 4,8, potrivit Institutului american de geofizică (USGS).</p>
      <p>Nu există informaţii privind eventuale victime, a anunţat serviciul de pompieri.</p>
      <p><i>„Traficul este suspendat, ca măsură de precauţie, pentru a permite verificarea stării infrastructurii”</i>, a anunţat într-un comunicat Rete Ferroviaria Italiana, care gestionează reţeaua naţională feroviară.</p>
      <p>Compania trebuie să efectueze verificări pe linia feroviară în zona în care s-a produs un cutremur cu o magnitudine de peste 4.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din România, dar și din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>