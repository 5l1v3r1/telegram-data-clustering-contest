<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/esteri/rai-news-il-giallo-intervista-di-monica-maggioni-ad-assad-641717.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="Rai News, il giallo dell'intervista di Monica Maggioni ad Assad"/>
    <meta property="og:description" content="Ultimatum di Assad: &quot;Trasmettetela o la mando in onda io&quot;"/>
  </head>
  <body>
    <article>
      <h1>Rai News, il giallo dell'intervista di Monica Maggioni ad Assad</h1>
      <h2>Ultimatum di Assad: "Trasmettetela o la mando in onda io"</h2>
      <address>
        <time datetime="2019-12-09T09:44:00+00:00">09 Dec 2019, 09:44</time>
      </address>
      <h3>Siria: cdr RaiNews, nessuna censura, mancava via libera Salini</h3>
      <p>"Nessuna censura da parte di RaiNews24: l'intervista e' arrivata con 24 ore di ritardo. Dopo la visione dei contenuti e in assenza del via libera dell'amministratore delegato la testata ha optato in piena autonomia di non trasmetterla". Lo precisa il cdr di RaiNews24 in relazione alla non messa in onda dell'intervista di Monica Maggioni al presidente siriano Assad. In una nota e' detto che "le fantasiose ricostruzioni" sulla mancata messa in onda "sono lo specchio del tentativo di minare l'autonomia della redazione di RaiNews24".</p>
      <p>Viene aggiunto che "la redazione esteri e il cdr di RaiNews24 sono stati puntualmente informati dalla direzione sulla richiesta giunta dall'amministratore delegato di RaiCom. Da subito era stato precisato che la messa in onda dell'intervista sarebbe stata predisposta per lunedi' 2 dicembre, subordinata alla visione della stessa. Il Cdr ha espresso perplessita' sulle modalita' di contatto tra RaiCom e RaiNews24 senza il coinvolgimento dei vertici aziendali". Infine, "tranquillizziamo i colleghi di Pluralismo e Liberta': RaiNews24 non ha mai avvallato la realizzazione dell'intervista e la nostra informazione rispecchia in pieno il mandato del servizio pubblico".</p>
      <h3>Siria, l'ultimatum di Assad</h3>
      <p>Da Damasco arriva un 'ultimatum' alla Rai sull'intervista fatta dall'amministratore delegato di RaiCom, MonicaÂ Maggioni, al presidente siriano, Bashar al Assad, e non ancora mandata in onda, rinviando piu' volte la programmazione prevista per il 2 dicembre scorso. Se la Rai non la trasmettera' entro lunedi' 9 dicembre, il colloquio andra' in onda comunque sui media siriani senza la contemporaneita' prevista dagli accordi.</p>
    </article>
  </body>
</html>