<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/redmi-lancera-il-suo-spioncino-con-campanello-smart-fotocamera-e-flash.html"/>
    <meta property="og:site_name" content="XIAOMI today"/>
    <meta property="article:published_time" content="2019-12-09T09:42:12+00:00"/>
    <meta property="og:title" content="Redmi lancerà il suo spioncino con campanello smart, fotocamera e flash"/>
    <meta property="og:description" content="Il postino suona sempre due volte...e voi lo riconoscerete grazie al nuovo campanello/spioncino smart di Redmi, super tech e molto IoT."/>
  </head>
  <body>
    <article>
      <h1>Redmi lancerà il suo spioncino con campanello smart, fotocamera e flash</h1>
      <address><time datetime="2019-12-09T09:42:12+00:00">09 Dec 2019, 09:42</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Fin dagli esordi l’azienda spin-off di Xiaomi, ossia Redmi, ha saputo identificarsi anche per la produzione di prodotti tecnologici che esulano dal mondo smartphone. Domani avrà luogo la presentazione del nuovo Redmi K30, di cui praticamente conosciamo tutto e che abbiamo imparato ad apprezzare con una serie di leak e rumors di ogni genere, ma sappiamo anche che verranno affiancati alcuni prodotti di diverso genere come il nuovo router AC2100 ed uno speaker bluetooth, ma anche un nuovo notebook.</p>
      <p>Una cosa che forse è sfuggita è che domani Redmi presenterà anche un campanello smart, dotato di spioncino con telecamera e visione notturna. In realtà la data di presentazione è incerta in quanto diverse notizie indicano che il lancio avverrà l’11 dicembre. Una soluzione simile l’aveva presentata Xiaomi circa un anno fa ma senza degni risultati e su cui Redmi tenterò di ribaltare le sorti grazie ad una serie di miglioramenti, legato soprattutto al campo visivo che ora fa affidamento su un ampio angolo di 166 gradi, ma anche su una luce infrarossi integrata per la visione notturna, permettendo la cattura di un’immagine esterna estremamente chiara anche di notte.</p>
      <figure>
        <video src="https://www.xiaomitoday.it/wp-content/uploads/2019/12/img.gif" autoplay="" loop=""/>
      </figure>
      <h3>Redmi lancerà il suo spioncino con campanello smart, fotocamera e flash</h3>
      <p>Il nuovo campanello smart di Redmi è in grado di identificare le persone, permettere di comunicare a due vie grazie ad un microfono ed un piccolo speaker integrato e permettere anche di collegarci da remoto per vedere chi è fuori la nostra porta, o chi ha lasciato una rosa alla nostra amata moglie. Tutto verrà gestito dall’app Mi Home dando quindi anche la possibilità di interfacciare il campanello / spioncino smart con il resto dell’ecosistema domotico Xiaomi già presente in casa.</p>
      <p>Inutile spiegare che questo prodotto targato Redmi baserà molte delle sue funzioni sull’intelligenza artificiale, quindi l’integrazione con l’assistente Xiaomi sarà ai massimi livelli. Un pò come avviene con l’ecosistema Apple, Xiao AI è implementato nei laptop, negli smartphone, speaker etc.. quindi le azioni IoT daranno il massimo dei benefici a chi potrà goderne, considerando che al momento la lingua Cinese è l’unica ad essere ottimizzata.</p>
    </article>
  </body>
</html>