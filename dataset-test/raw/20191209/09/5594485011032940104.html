<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/kat-s-nova-predkoledna-khayka-sega-shche-lovi_news713942.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T09:51:00+00:00"/>
    <meta property="og:title" content="КАТ с нова предколедна хайка, сега ще лови..."/>
    <meta property="og:description" content="По време на проверките пътните полицаи ще следят и за валидна задължителна застраховка „Гражданска отговорност”"/>
  </head>
  <body>
    <article>
      <h1>КАТ с нова предколедна хайка, сега ще лови...</h1>
      <h2>По време на проверките пътните полицаи ще следят и за валидна задължителна застраховка „Гражданска отговорност”</h2>
      <address>
        <time datetime="2019-12-09T09:51:00+00:00">09 Dec 2019, 09:51</time>
      </address>
      <p>https://blitz.bg/obshtestvo/kat-s-nova-predkoledna-khayka-sega-shche-lovi_news713942.html Blitz.bg</p>
      <figure>
        <img src="https://static.blitz.bg/documents/thumbnails/730/201912/1575877235-pol.jpg"/>
        <figcaption>Снимка: МВР</figcaption>
      </figure>
      <p><b>На територията на страната се извършва специализирана полицейска акция срещу шофирането след употреба на алкохол и наркотични вещества. Това съобщиха от пресцентъра на МВР.</b><br/> <br/>От днес до 15 декември на територията България, както и на всички страни-членки на Европейската мрежа на службите на „Пътна полиция“ (TISPOL), се провежда операция за недопускане на управление на моторни превозни средства след употребата на алкохол, наркотични вещества и/или техните аналози от водачите.<br/> <br/>Според статистиката, една от трите основни причини за възникване на тежки инциденти по пътищата на Европа с голям брой жертви е точно управлението на моторно превозно средство след употреба на алкохол и/или наркотични вещества.<br/> <br/>По време на проверките пътните полицаи ще следят и за валидна задължителна застраховка „Гражданска отговорност” на автомобилистите, невръчени електронни фишове, както и за неплатени глоби, наложени по ЗДвП.<br/> </p>
    </article>
  </body>
</html>