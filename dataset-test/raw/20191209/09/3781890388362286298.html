<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/746020"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="เปิดรับสมัครผู้ว่าการ กปภ."/>
    <meta property="og:description" content="การประปาส่วนภูมิภาค เปิดรับสมัครบุคคลเพื่อคัดเลือกเข้าดำรงตำแหน่ง ผู้ว่าการ กปภ. ยื่นใบสมัครได้ตั้งแต่วันที่ 11 ธันวาคม 2562 – วันที่ 10 มกราคม 2563"/>
  </head>
  <body>
    <article>
      <h1>เปิดรับสมัครผู้ว่าการ กปภ.</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <p>
        <b>การประปาส่วนภูมิภาค เปิดรับสมัครบุคคลเพื่อคัดเลือกเข้าดำรงตำแหน่ง ผู้ว่าการ กปภ. ยื่นใบสมัครได้ตั้งแต่วันที่ 11 ธันวาคม 2562 – วันที่ 10 มกราคม 2563</b>
      </p>
      <p>   <br/>พลโท พงษ์สวัสดิ์ พรรณจิตต์ ประธานกรรมการสรรหาผู้ว่าการ กปภ. เปิดเผยว่า กปภ.  ซึ่งเป็นรัฐวิสาหกิจในสังกัดกระทรวงมหาดไทย มีความประสงค์จะรับสมัครบุคคล เพื่อรับการคัดเลือกเข้าดำรงตำแหน่งผู้ว่าการ กปภ. โดยผู้สมัครต้องมีคุณสมบัติและเงื่อนไขตามประกาศคณะกรรมการสรรหาผู้ว่าการ กปภ. ฉบับลงวันที่ 29 พฤศจิกายน 2562 คือ มีสัญชาติไทย อายุไม่เกิน 58 ปีบริบูรณ์ในวันยื่นใบสมัคร   สำเร็จการศึกษาไม่ต่ำกว่าระดับปริญญาตรีหรือเทียบเท่า มีคุณสมบัติและไม่มีลักษณะต้องห้ามตามประกาศดังกล่าว มีความรอบรู้และประสบการณ์ในการบริหารองค์กรขนาดใหญ่ไม่น้อยกว่า 1 ปีนับถึงวันยื่นใบสมัคร<br/><br/>กรณีผู้สมัครที่เป็นหรือเคยเป็นข้าราชการจะต้องดำรงตำแหน่งไม่ต่ำกว่ารองหัวหน้าส่วนราชการ กรณีที่เป็นหรือเคยเป็นผู้บริหารรัฐวิสาหกิจหรือองค์กรอื่นของรัฐจะต้องดำรงตำแหน่งไม่ต่ำกว่าระดับรองผู้บริหารสูงสุดของรัฐวิสาหกิจหรือองค์กรอื่นของรัฐนั้น กรณีที่เป็นหรือเคยเป็นผู้บริหารของภาคเอกชนจะต้องเป็นผู้ปฏิบัติงานให้กับองค์กรเต็มเวลา และดำรงตำแหน่งไม่ต่ำกว่าระดับรองผู้บริหารสูงสุดขององค์กร ซึ่งต้องเป็นองค์กรเดียวที่มีรายได้ไม่น้อยกว่า 5,000 ล้านบาทต่อปี โดยมีเอกสารรับรองการดำรงตำแหน่งงบการเงิน รายงานประจำปี และแผนผังแสดงตำแหน่งงานในขณะที่ดำรงตำแหน่งมาแสดงด้วย       <br/>             <br/>กำหนดรับสมัครตั้งแต่วันที่ 11 ธันวาคม 2562 จนถึงวันที่ 10 มกราคม 2563 ในวันและเวลาทำการ ระหว่าง 08.30 - 16.30 น. (เว้นวันหยุดราชการ) ผู้สนใจสามารถดาวน์โหลดใบสมัครได้ที่ <a href="https://www.pwa.co.th/">www.pwa.co.th</a> หรือติดต่อสอบถามรายละเอียดเพิ่มเติมที่ กองทรัพยากรบุคคล ฝ่ายบริหารทรัพยากรบุคคล อาคาร 3 ชั้น 4 สำนักงานใหญ่ กปภ. เลขที่ 72 ซอยแจ้งวัฒนะ 1 ถนนแจ้งวัฒนะ แขวงตลาดบางเขน เขตหลักสี่ กรุงเทพฯ 10210 โทรศัพท์ 0 2551 8906 และ 0 2551 8907<br/> </p>
    </article>
  </body>
</html>