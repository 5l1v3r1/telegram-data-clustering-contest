<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523015-stavebni-produkce-v-rijnu-opet-poklesla-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:24:36+00:00"/>
    <meta property="og:title" content="Stavební produkce v říjnu opět poklesla (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Stavební produkce v říjnu opět poklesla (Komentář)</h1>
      <address><time datetime="2019-12-09T09:24:36+00:00">09 Dec 2019, 09:24</time> by <a rel="author">Investiční bankovnictví</a></address>
      <p><b>Stavební výroba v říjnu meziročně poklesla o 1,7 %.</b> Po nadějném zářijovém výsledku se tak opět vrací k poklesu produkce. Stavební produkci nepomohlo srovnatelné <a href="https://meteobox.cz/">počasí</a> i nižší počet pracovních dní ve srovnání s předchozím rokem.</p>
      <p>Produkce klesla meziročně zejména ve výstavbě nových domů a bytů a naopak vzrostla výstavba inženýrských staveb, což je i v souladu s trendem tohoto roku. <b>Pozitivní zprávou je alespoň počet nově zahájených staveb domů a bytů, který je o více než 20 % vyšší než v předchozím roce. </b>Na druhou stranu objem dokončených staveb byl v říjnu naopak o 20 % menší.</p>
      <p><b>Ve zbytku roku očekáváme, že se stavebnictví bude dařit.</b> Loňských temp růstu však už nedosáhne. Stavební sektor následuje se zpožděním zbytek <a href="https://www.kurzy.cz/makroekonomika/">ekonomiky</a> a postupně zpomaluje. Investiční aktivita firem v posledních kvartálech v podstatě stagnuje, k čemuž se přidávají specifické problémy stavebnictví samotného. Nedostatek pracovních sil a dlouhé dodací lhůty prodražují stavební <a href="https://www.kurzy.cz/prace/">práce</a>, snižuje poptávku a růst celého sektoru. <b>Po loňském růstu stavební výroby o vysokých 9,8 % letos očekáváme už jen 3,9 %. V příštím roce by pak měl celý sektor spíše stagnovat.</b></p>
      <p>Autor: František Táborský</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/397952-us-prumyslova-produkce-v-breznu-opet-poklesla-a-to-vyrazne-vice-nez-se-cekalo/"/>
        <a href="https://zpravy.kurzy.cz/359003-us-prumyslova-produkce-v-rijnu-poklesla-o-0-1-vyroba-rostla-vice-nez-se-cekalo/"/>
        <a href="https://www.kurzy.cz/tema/5280260.html"/>
        <a href="https://www.kurzy.cz/zpravy/31816-dynamika-inflace-v-rijnu-opet-poklesla/"/>
        <a href="https://zpravy.kurzy.cz/161711-cr-stavebni-produkce-v-prosinci-poklesla-za-cely-rok-08-rust-o-0-6/"/>
        <a href="https://zpravy.kurzy.cz/261821-cr-stavebni-produkce-v-roce-2010-poklesla-o-7-8/"/>
        <a href="https://zpravy.kurzy.cz/263398-cr-stavebni-produkce-v-lednu-opet-mezimesicne-klesla/"/>
        <a href="https://www.kurzy.cz/zpravy/374420-cr-stavebni-produkce-v-rijnu-rostla-o-2-4/"/>
        <a href="https://www.kurzy.cz/tema/detail/stavebni-produkce-v-cr-v-rijnu-mezirocne-propadla-o-osm-792878.html"/>
        <a href="https://zpravy.kurzy.cz/256661-cr-pokles-stavebni-produkce-v-rijnu-zmirnil/"/>
        <a href="https://zpravy.kurzy.cz/266410-nwr-produkce-oceli-na-klicovych-trzich-poklesla-o-2-2-r-r/"/>
        <a href="https://zpravy.kurzy.cz/357804-produkce-evrazu-ve-3q-poklesla-o-3-na-3-96-milionu-tun-oceli/"/>
      </related>
    </article>
  </body>
</html>