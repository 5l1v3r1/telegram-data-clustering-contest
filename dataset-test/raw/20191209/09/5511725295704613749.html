<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/clippers-zvaigzne-lenards-uzteic-bertanu.d?id=51705809"/>
    <meta property="og:site_name" content="DELFI"/>
    <meta property="article:published_time" content="2019-12-09T09:06:57+00:00"/>
    <meta property="og:title" content="'Clippers' zvaigzne Lenards uzteic Bertānu "/>
    <meta property="og:description" content="Nacionālās basketbola asociācijas (NBA) kluba Losandželosas &quot;Clippers&quot; zvaigzne Kavai Lenards pēc mača ar Vašingtonas &quot;Wizards&quot; slavēja latvieti Dāvi Bertānu."/>
  </head>
  <body>
    <article>
      <h1>'Clippers' zvaigzne Lenards uzteic Bertānu </h1>
      <address><time datetime="2019-12-09T09:06:57+00:00">09 Dec 2019, 09:06</time> by <a rel="author">DELFI Sports</a></address>
      <p>
        <b>Nacionālās basketbola asociācijas (<a href="https://www.delfi.lv/temas/nba">NBA</a>) kluba Losandželosas "<a href="https://www.delfi.lv/temas/clippers">Clippers</a>" zvaigzne Kavai Lenards pēc mača ar Vašingtonas "<a href="https://www.delfi.lv/temas/wizards">Wizards</a>" slavēja latvieti Dāvi Bertānu.</b>
      </p>
      <p>Jau vēstīts, ka Bertāns <a href="https://www.delfi.lv/sports/news/basketbols/bertans-gust-25-punktus-pret-siksto-clippers-porzingim-velna-ducis-pret-kings.d?id=51704747">svētdien ar 25 punktiem bija komandas rezultatīvākais spēlētājs</a>, bet tas neglāba "Wizards" basketbolistus no zaudējuma "Clippers" vienībai ar 119:135.</p>
      <p>"Kā viņš (Bertāns) noķēra bumbu, ar ātru metienu un lielu pārliecību trāpīja trīspunktniekus," teica Lenards, kura teiktais citēts Vašingtonas kluba mājaslapā. "Viņš "Wizards" komandu šovakar turēja spēlē."</p>
      <p>Bertāns tagad guvis vismaz 20 punktus un trāpījis vismaz piecus tālmetienus četras reizes pēdējās piecās spēlēs. Viņš astoņas reizes šajā sezonā iemetis vismaz piecus tālmetienus, spēlē iesaistoties no rezervistu soliņa.</p>
      <p>"Mēs cīnījāmies, un tas man patīk mūsu puišos," sacīja "Wizards" galvenais treneris Skots Brūks. "Es neesmu vīlies spēlētājos. Viņi cītīgi trenējas, metienu treniņos vienmēr ir koncentrējušies. Mums vajag pieredzi spēlēs pret šādām labām komandām."</p>
      <figure>
        <a href="https://www.delfi.lv/sports/">
          <img src="https://g4.delphi.lv/images/pix/file49529451_delfi-sports.png"/>
        </a>
      </figure>
      <p>
        <a href="https://www.delfi.lv/sports/news/basketbols/clippers-zvaigzne-lenards-uzteic-bertanu.d?id=51705809&amp;com=1&amp;reg=1">1</a>
      </p>
      <related>
        <h4>Lasi vēl</h4>
        <a href="https://www.delfi.lv/sports/news/basketbols/bertans-gust-25-punktus-pret-siksto-clippers-porzingim-velna-ducis-pret-kings.d?id=51704747"/>
        <a href="https://www.delfi.lv/sports/news/basketbols/deiviss-un-dzeimss-kopa-samet-82-punktus-lakers-uzvara.d?id=51705245"/>
        <a href="https://www.delfi.lv/sports/news/basketbols/pasecnikam-desmit-punkti-uzvareta-g-ligas-maca-kurucs-izsaukts-uz-nba.d?id=51703845"/>
      </related>
    </article>
  </body>
</html>