<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Auto/a550762/Saobracajna-policija-vrsi-pojacanu-kontrolu-voznje-u-alkoholisanom-stanju.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T09:31:00+00:00"/>
    <meta property="og:title" content="Saobraćajna policija vrši pojačanu kontrolu vožnje u alkoholisanom stanju"/>
    <meta property="og:description" content="Pripadnici Ministarstva unutrašnjih poslova, Uprave saobraćajne policije će od 9. do 15. decembra sprovesti pojačanu..."/>
  </head>
  <body>
    <article>
      <h1>Saobraćajna policija vrši pojačanu kontrolu vožnje u alkoholisanom stanju</h1>
      <address>
        <time datetime="2019-12-09T09:31:00+00:00">09 Dec 2019, 09:31</time>
      </address>
      <p>Pripadnici Ministarstva unutrašnjih poslova, Uprave saobraćajne policije će od 9. do 15. decembra sprovesti pojačanu kontrolu saobraćaja koja će biti usmerena na kontrolu vožnje u alkoholisanom stanju i pod dejstvom psihoaktivnih supstanci.</p>
      <p>Ova međunarodna akcija će se sprovoditi u 29 država članica organizacije TISPOL (Mreža saobraćajnih policija Evrope), saopštio je MUP, prenosi <b><a href="http://www.rts.rs/page/stories/ci/story/124/drustvo/3766419/pojacana-kontrola-voznje-u-alkoholisanom-stanju.html">RTS</a></b>.</p>
      <p>Ministarstvo unutrašnjih poslova napominje da je od početka godine iz saobraćaja isključeno više od 42.000 vozača zbog vožnje u alkoholisanom stanju. Među njima više od 1.700 je upravljalo vozilom u stanju potpune alkoholisanosti.</p>
      <p>Takođe, 350 vozača je isključeno zbog vožnje pod dejstvom psihoaktivnih supstanci.</p>
    </article>
  </body>
</html>