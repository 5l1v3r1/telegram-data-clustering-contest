<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123184"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T09:30:00+00:00"/>
    <meta property="og:title" content="களனி கங்கையில் நீராடசென்ற இளைஞன் சடலமாக மீட்பு"/>
    <meta property="og:description" content="-மலையக நிருபர் சதீஸ்குமார்-"/>
  </head>
  <body>
    <article>
      <h1>களனி கங்கையில் நீராடசென்ற இளைஞன் சடலமாக மீட்பு</h1>
      <address>
        <time datetime="2019-12-09T09:30:00+00:00">09 Dec 2019, 09:30</time>
      </address>
      <p>கினிகத்தேன பொலிஸ் பிரிவிற்குட்பட்ட கினிகத்தேன களனி கங்கையில் நீராட சென்ற இளைஞன் ஒருவன் சடலமாக மீட்கபட்டுள்ளதாக கினிகத்தேன பொலிஸார் தெரிவித்தனர். <br/><br/>குறித்த இளைஞன் நேற்று (08) மாலை 06 மணியளவில் சடலமாக மீட்கபட்டதாக பொலிஸார் மேலும் தெரிவித்தனர். <br/><br/>சடலமாக மீட்கபட்ட பலாங்கொட உடகம அம்பேரல்ல பகுதியை சேர்ந்த 20 வயதுடைய மகேஸ்குமார் என்ற இளைஞனே இவ்வாறு சடலமாக மீட்கப்பட்டுள்ளார். <br/><br/>கினிகத்தேன பகுதியில் உள்ள அவருடைய உறவினர் வீட்டுக்கு வருகை தந்திருந்ததாக கினிகத்தேன பொலிஸாரின் ஆரம்பகட்ட விசாரணைகளில் இருந்து தெரிய வந்துள்ளது. <br/><br/>இளைஞரின் சடலம் கினிகத்தேன வைத்தியசாலையின் பிரேத அறையில் வைக்கப்பட்டுள்ளதோடு பிரேத பரிசோதனையின் பின்னர் உறவினர்களிடம் சடலம் ஒப்படைக்கபட உள்ளதாக பொலிஸார் மேலும் தெரிவித்தனர். <br/><br/>சம்பவம் தொடர்பில் மேலதிக விசாரணைகளை கினிகத்தேன பொலிஸார் மேற்கொண்டு வருகின்றமை குறிப்பிடதக்கது.</p>
      <p>
        <b>-மலையக நிருபர் சதீஸ்குமார்-</b>
      </p>
    </article>
  </body>
</html>