<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/turkiet-skickar-tillbaka-fler-is-anhangare-5469824.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T09:06:40+00:00"/>
    <meta property="og:title" content="Turkiet skickar tillbaka fler IS-anhängare"/>
    <meta property="og:description" content="Turkiet Elva franska medborgare som Turkiet beskriver som &quot;utländska terrorister&quot; har deporterats till Frankrike, enligt ett uttalande från det turkiska inrikesdepartementet."/>
  </head>
  <body>
    <article>
      <h1>Turkiet skickar tillbaka fler IS-anhängare</h1>
      <address><time datetime="2019-12-09T09:06:40+00:00">09 Dec 2019, 09:06</time> by <a rel="author">TT-AFP</a></address>
      <figure>
        <img src="https://img10.ntm.eu/unt/public/img/5469825/1209101029/totalt-59-is-anhangare-har-ski?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Burhan Ozbilici/AP/TT | Totalt 59 IS-anhängare har skickats tillbaka till sina hemländer. Beskedet om deportationerna gav inrikesminister ​Süleyman Soylu (bilden) för snart en månad sedan. Arkivbild.</figcaption>
      </figure>
      <p>Turkiet Elva franska medborgare som Turkiet beskriver som "utländska terrorister" har deporterats till Frankrike, enligt ett uttalande från det turkiska inrikesdepartementet.</p>
      <p>Fransmännen är de senaste som skickas tillbaka sedan Turkiet började deportera IS-fångar för snart en månad sedan. Landet påstår sig ha totalt över 1 200 IS-anhängare i förvar.</p>
      <p>Tillsammans med USA, som drog tillbaka sina trupper från nordöstra Syrien i oktober, har Turkiet kritiserat flera europeiska länder för att inte ta hem sina medborgare som anslutit till IS i Syrien och Irak.</p>
      <p>I förra veckan meddelade inrikesdepartementet att totalt 59 "utländska terrorister" har skickats tillbaka hittills. Av dem var 26 antingen från Europa eller USA.</p>
    </article>
  </body>
</html>