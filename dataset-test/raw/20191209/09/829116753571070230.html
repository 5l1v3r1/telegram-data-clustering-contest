<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-iden-meg-szazotvenen-erkeznek-magyarorszagra-a-diaszporaprogram-kereteben.html"/>
    <meta property="og:site_name" content="Origo"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="Idén még százötvenen érkeznek Magyarországra a diaszpóraprogram keretében"/>
    <meta property="og:description" content="A programot három éve elindították el, 10-29 év közötti, diaszpórában élő fiatalok számára."/>
  </head>
  <body>
    <article>
      <h1>Idén még százötvenen érkeznek Magyarországra a diaszpóraprogram keretében</h1>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author">MTI</a></address>
      <p>
        <b>Idén decemberben százötven Ausztráliában és Dél-Amerikában élő magyar fiatal érkezik Magyarországra az adventi időszakra a Rákóczi Szövetség diaszpóraprogramjának keretében - közölte Csáky Csongor, a szövetség elnöke hétfőn az M1 aktuális csatorna és a Kossuth rádió Jó reggelt, Magyarország! című közös műsorblokkjában.</b>
      </p>
      <p>Csáky Csongor azt mondta, hogy a három éve elindított program keretében évente ezer, 10-29 év közötti, diaszpórában élő, a helyi magyar közösségekben aktívan résztvevő magyar fiatal tölthet el Magyarországon 8-10 napot.</p>
      <p>A program célja, hogy</p>
      <aside>a fiatalok hazatérve magukkal vigyék a magyar identitást, erősítsék a magyar-magyar kapcsolatokat,</aside>
      <p>és generációváltáskor tovább tudják vinni a helyi magyar közösségek jövőjét - emelte ki.</p>
      <figure>
        <img src="https://cdn.nwmgroups.hu/s/img/i/1907/20190716rakoczi-szovetseg-2.jpg?w=600&amp;h=397"/>
        <figcaption>Illusztráció<cite>Forrás: Origo</cite></figcaption>
      </figure>
      <p>Az elnök hozzátette, hogy a jövő évi programra szerda óta lehet pályázni a Rákóczi Szövetség honlapján. A pályázók kilenc programidőszak közül választhatnak.</p>
    </article>
  </body>
</html>