<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/region/article/7955757"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T09:38:00+00:00"/>
    <meta property="og:title" content="Катастрофа между два тира и лека кола затвори Кресненското дефиле (Обновена)"/>
    <meta property="og:description" content="Тежка катастрофа между два тежкотоварни автомобила и лека кола &quot;Тойота&quot; затвори Кресненското дефиле, предаде БГНЕС. Сигнал за инцидента е подаден в 8.55 ч. на спешния телефон 112"/>
  </head>
  <body>
    <article>
      <h1>Катастрофа между два тира и лека кола затвори Кресненското дефиле (Обновена)</h1>
      <address><time datetime="2019-12-09T09:38:00+00:00">09 Dec 2019, 09:38</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Тежка катастрофа между два тежкотоварни автомобила и лека кола "Тойота" затвори Кресненското дефиле, предаде <a href="https://bgnesagency.com/">БГНЕС</a>.</p>
      <p>Сигнал за инцидента е подаден в 8.55 ч. на спешния телефон 112. Пътния инцидент е станал в района на жп гара ПК Яворов, на пет километра преди Кресна. Към момента се е образувала голяма колона от автомобили, движението е затруднено.</p>
      <p>Шофьорът на лекия автомобил е откаран в болницата в Сандански за установяване на състоянието.</p>
      <p>По първоначална информация мъж на 44 години, движейки се с лек автомобил в посока Благоевград, предприема маневра "изпреварване" и се блъска в насрещно движещ се товарен автомобил. При инцидента е пострадал водачът на лекия автомобил, който е транспортиран в болницата в Сандански, посочват от полицията.</p>
      <p>Пътят е затворен за движение и в двете посоки, съобщават още от Областната дирекция на МВР.</p>
    </article>
  </body>
</html>