<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/meteorolojiden-bitlis-hakkari-ve-van-icin-kar-yagisi-uyarisi-1408335"/>
    <meta property="og:site_name" content="Karar.com"/>
    <meta property="article:published_time" content="2019-12-09T09:47:00+00:00"/>
    <meta property="og:title" content="Meteorolojiden Bitlis, Hakkari ve Van için kar yağışı uyarısı"/>
    <meta property="og:description" content="Meteoroloji 14. Bölge Müdürlüğünden alınan son tahminlere göre, Bitlis, Hakkari ve Van için kar yağışı bekleniyor."/>
  </head>
  <body>
    <article>
      <h1>Meteorolojiden Bitlis, Hakkari ve Van için kar yağışı uyarısı</h1>
      <address>
        <time datetime="2019-12-09T09:47:00+00:00">09 Dec 2019, 09:47</time>
      </address>
      <p>
        <b>Meteoroloji 14. Bölge Müdürlüğünden alınan son tahminlere göre, Bitlis, Hakkari ve Van için kar yağışı bekleniyor.</b>
      </p>
      <p>Meteoroloji 14. Bölge Müdürlüğünden yapılan açıklamada, bölge genelinde havanın parçalı ve çok bulutlu; Hakkari, Bitlis ve Van çevrelerinin kar yağışlı geçeceğinin tahmin edildiği belirtildi.</p>
      <p>Açıklamada, “Gece ve sabah saatlerinde buzlanma ve don olayıyla birlikte pus, yer yer sis hadisesi beklenmektedir. Hava sıcaklıklarında önemli bir değişiklik beklenmiyor. Rüzgarın; genellikle kuzeyli yönlerden hafif, ara sıra orta kuvvette eseceği tahmin ediliyor. İl merkezleri için günün en yüksek sıcaklıkları ise Van’da 5, Hakkari’de 3, Bitlis’te 2, Muş’ta 4 derece olması beklenmektedir” denildi.</p>
      <p>
        <b>VAN/İHA</b>
      </p>
    </article>
  </body>
</html>