<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/adrian-nastase-baga-batul-prin-gard-lectiile-de-dirigentie-ale-presedintelui-submineaza-autoritatea-premierului_1411139.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T09:56:36+00:00"/>
    <meta property="og:title" content="Adrian Năstase bagă băţul prin gard: 'Lecţiile de dirigenţie' ale preşedintelui subminează autoritatea premierului"/>
    <meta property="og:description" content="Adrian Năstase îl critică pe preşedintele Iohannis pentru că se comportă ca un şef al Guvernului, convocând aproape zilnic premierul la..."/>
  </head>
  <body>
    <article>
      <h1>Adrian Năstase bagă băţul prin gard: 'Lecţiile de dirigenţie' ale preşedintelui subminează autoritatea premierului</h1>
      <address><time datetime="2019-12-09T09:56:36+00:00">09 Dec 2019, 09:56</time> by <a rel="author">Florin Pușcaș</a></address>
      <p>
        <b><a href="https://www.stiripesurse.ro/personalitati/adrian-nastase_94.html">Adrian Năstase</a> îl critică pe preşedintele Iohannis pentru că se comportă ca un şef al Guvernului, convocând aproape zilnic premierul la Cotroceni. Fostul premier este de părere că atitudinea preşedintelui îi subminează autoritatea premierului, iar <a href="https://www.stiripesurse.ro/personalitati/ludovic-orban_88.html">Ludovic Orban</a> va ajunge să fie privit ca un simplu executant şi să fie ignorat.</b>
      </p>
      <ul>
        <li>CITEȘTE ȘI: <a href="https://www.exquis.ro/dezvaluire-surpriza-a-medicilor-palpitatiile-ar-putea-fi-semnul-unei-afectiuni-la-glanda-tiroida/">Dezvăluire SURPRIZĂ a medicilor: Palpitaţiile ar putea fi semnul unei afecţiuni la glanda tiroidă</a></li>
      </ul>
      <p>"Regimul semi-prezidential din România este mai „atenuat” decât cel din Franta, unde presedintele, intre altele, conduce toate sedintele de guvern.</p>
      <p>La noi, conform Constitutiei (art. 80), presedintele „exercită functia de mediere intre puterile statului, precum si intre stat si societate”. In aceste conditii, el nu se poate identifica cu guvernul. Lectiile de dirigentie de la Cotroceni arată că presedintele re-ales nu intelege mandatul său constitutional. Iohannis nu este „seful guvernului”, chiar dacă el este, neconstitutional, seful de facto al PNL.</p>
      <p>Dacă doreste o intâlnire cu guvernul, atunci Iohannis poate participa la sedintele de guvern, la Palatul Victoria, atunci când se discută anumite teme sau dacă este invitat de către premier (art.87 din Constitutie).</p>
      <p>Articolul 86 din Constitutie prevede că „Presedintele României poate consulta Guvernul cu privire la probleme urgente si de importantă deosebită„. Deci nu in chestiuni importante pentru strategia electorală a PNL!</p>
      <p>Organizand aceste lectii de dirigentie la Cotroceni, <a href="https://www.stiripesurse.ro/personalitati/klaus-iohannis_15.html">Klaus Iohannis</a> ii subminează, in acelasi timp, autoritatea premierului Orban. Acesta va fi văzut doar ca un executant iar cei nemultumiti vor merge la Cotroceni pentru rezolvarea problemelor lor – politice sau economice, ignorandu-l pe premier", scrie Adrian Năstase pe blog.</p>
      <ul>
        <li>Citește și: <a href="https://www.exquis.ro/sindromul-bradului-craciun-boala-ciudata-afecteaza-oameni/">Sindromul bradului de Crăciun: BOALA CIUDATĂ care afectează din ce în ce mai mulți oameni</a> .</li>
      </ul>
    </article>
  </body>
</html>