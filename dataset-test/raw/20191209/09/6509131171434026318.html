<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322600/Rabobank-sluit-voorlopig-geen-geldautomaten-ondanks-plofkraak-in-Tubbergen"/>
    <meta property="og:site_name" content="RTV Oost"/>
    <meta property="article:published_time" content="2019-12-09T09:15:23+00:00"/>
    <meta property="og:title" content="Rabobank sluit voorlopig geen geldautomaten ondanks plofkraak in Tubbergen"/>
    <meta property="og:description" content="De Rabobank haalt vooralsnog geen geldautomaten weg uit dorpen en steden, na de plofkraakpogingen in Tubbergen en het Limburgse Baarlo. Beide automaten zijn van de Rabobank, die in 2017 al maatregelen aankondigde om geldautomaten beter te beschermen en criminelen te ontmoedigen. Bij de beide plofkraakpogingen werd geen geld buitgemaakt."/>
  </head>
  <body>
    <article>
      <h1>Rabobank sluit voorlopig geen geldautomaten ondanks plofkraak in Tubbergen</h1>
      <address>
        <time datetime="2019-12-09T09:15:23+00:00">09 Dec 2019, 09:15</time>
      </address>
      <slideshow>
        <figure>
          <img src="https://imgo.rgcdn.nl/582c605d47ec4916b92b473b2bc0b55c/opener/Poging-tot-plofkraak-op-pinautomaat-in-Tubbergen-Foto-News-United-Dennis-Nengerman.jpg?v=sXrdCOlgiFaFWKfLQ4MilQ2"/>
        </figure>
        <figure>
          <img src="https://imgo.rgcdn.nl/582c605d47ec4916b92b473b2bc0b55c/opener/Poging-tot-plofkraak-op-pinautomaat-in-Tubbergen-Foto-News-United-Dennis-Nengerman.jpg?v=sXrdCOlgiFaFWKfLQ4MilQ2"/>
        </figure>
        <figure>
          <img src="https://www.rtvoost.nl/graphic/322600/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/322600/StaticMap/Opener.jpeg"/>
        </figure>
        <figcaption>Poging tot plofkraak op pinautomaat in Tubbergen (Foto: News United / Dennis Nengerman)</figcaption>
      </slideshow>
      <p>De Rabobank haalt vooralsnog geen geldautomaten weg uit dorpen en steden, na de plofkraakpogingen in Tubbergen en het Limburgse Baarlo. Beide automaten zijn van de Rabobank, die in 2017 al maatregelen aankondigde om geldautomaten beter te beschermen en criminelen te ontmoedigen. Bij de beide plofkraakpogingen werd geen geld buitgemaakt.</p>
      <p>Vannacht werd rond half vier een poging gedaan een geldautomaat aan de Eendracht in het centrum van Tubbergen op te blazen. Dat mislukte dus, maar omdat de politie vermoedde dat er nog een explosief aanwezig was werd de Explosieven Opruimingsdienst Defensie ingeschakeld. De politie is op zoek naar getuigen. </p>
      <p>
        <b>Maatregelen</b>
      </p>
      <p>Steeds vaker sluiten banken hun geldautomaten, vanwege het toegenomen risico op plofkraken. ABN AMRO sloot bijna vijfhonderd automaten. Het lijkt erop dat criminelen nu automaten van Rabobank proberen te kraken. </p>
      <p>Nederlandse banken zouden graag zien dat geld in automaten waardeloos wordt bij een plofkraak, bijvoorbeeld door verbranding. Er worden nu gesprekken gevoerd met De Nederlandsche Bank over aanpassingen van de huidige strenge regels voor het vernietigen van geld. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Rabobank+sluit+voorlopig+geen+geldautomaten+ondanks+plofkraak+in+Tubbergen">06 - 57 03 33 33</a>.</aside>
    </article>
  </body>
</html>