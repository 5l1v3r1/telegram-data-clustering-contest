<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7955703"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T09:12:00+00:00"/>
    <meta property="og:title" content="Рашидов: Директорите на обществените медии трябва да имат по-дълъг мандат"/>
    <meta property="og:description" content="Гарантирането на свободата и самостоятелността на медиите ще стане само през нов закон, каза в сутрешния блок на БНТ председателят на Комисията по култура и медии Вежди Рашидов"/>
  </head>
  <body>
    <article>
      <h1>Рашидов: Директорите на обществените медии трябва да имат по-дълъг мандат</h1>
      <address><time datetime="2019-12-09T09:12:00+00:00">09 Dec 2019, 09:12</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Гарантирането на свободата и самостоятелността на медиите ще стане само през нов закон, каза в сутрешния блок на БНТ председателят на Комисията по култура и медии Вежди Рашидов.</p>
      <p>Той смята, че в него намерят лостове и способи за разпознаване на фалшивите новини и СЕМ трябва да стане само контролен орган. Според Рашидов директорите на обществените медии трябва да се избират от Народното събрание и да имат по-дълъг мандат.</p>
      <p>"Аз винаги съм смятал, че мандатите на обществените медии, радиото и телевизията са малки, по 3 години", посочи още той.</p>
      <p>По думите му един генерален директор има пълните отговорности да направи такъв екип, който в края на мандата да му донесе дивиденти като генерален директор и като телевизия. Рашидов е на мнение, че този мандат трябва да бъде като на БТА - 5 години.</p>
    </article>
  </body>
</html>