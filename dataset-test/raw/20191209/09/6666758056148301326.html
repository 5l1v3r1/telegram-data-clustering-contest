<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gaming.hwupgrade.it/news/videogames/i-am-jesus-christ-e-il-nuovo-videogioco-in-cui-si-interpreta-gesu-cristo_85928.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-12-09T09:01:01+00:00"/>
    <meta property="og:title" content="I Am Jesus Christ è il nuovo videogioco in cui si interpreta Gesù Cristo"/>
    <meta property="og:description" content="I Am Jesus Christ è un gioco di simulazione ispirato dal Nuovo Testamento della Bibbia in cui il giocatore veste i panni di Gesù Cristo e, in un ambiente molto realistico, esegue miracoli e cura le persone"/>
  </head>
  <body>
    <article>
      <h1>I Am Jesus Christ è il nuovo videogioco in cui si interpreta Gesù Cristo</h1>
      <address><time datetime="2019-12-09T09:01:01+00:00">09 Dec 2019, 09:01</time> by <a rel="author">Rosario Grasso</a></address>
      <p>
        <b>I Am Jesus Christ è un gioco di simulazione ispirato dal Nuovo Testamento della Bibbia in cui il giocatore veste i panni di Gesù Cristo e, in un ambiente molto realistico, esegue miracoli e cura le persone</b>
      </p>
      <p><b>I Am Jesus Christ</b> copre il periodo che va dal <b>Battesimo di Gesù Cristo</b> alla sua <b>Resurrezione</b>. Nel corso del gioco, Gesù combatterà contro <b>Satana</b> nel deserto, esorcizzerà i demoni e curerà le persone malate, tutto dalla prospettiva in prima persona. Fino alla Resurrezione, quando sarà chiamato a dimostrare a tutti di essere ancora vivo.</p>
      <slideshow>
        <figure>
          <img src="https://imagegallery.hwupgrade.it/gallery/3355/full/iamjesuschrist1.jpg"/>
        </figure>
        <figure>
          <img src="https://imagegallery.hwupgrade.it/gallery/3355/full/iamjesuschrist2.jpg"/>
        </figure>
        <figure>
          <img src="https://imagegallery.hwupgrade.it/gallery/3355/full/iamjesuschrist3.jpg"/>
        </figure>
        <figure>
          <img src="https://imagegallery.hwupgrade.it/gallery/3355/full/iamjesuschrist4.jpg"/>
        </figure>
        <figure>
          <img src="https://imagegallery.hwupgrade.it/gallery/3355/full/iamjesuschrist5.jpg"/>
        </figure>
      </slideshow>
      <p>Le caratteristiche di gioco principali, così come si leggono su <a href="https://store.steampowered.com/app/1198970/I_Am_Jesus_Christ/">Steam</a>, parlano di ambientazione open world, abilità speciali, combattimento realistico con Satana, oltre 30 miracoli a disposizione dei giocatori come guarire le persone, camminare sull'acqua, calmare le tempeste, nutrire le persone. Si può anche pregare per accrescere il potere dello <b>Spirito Santo</b> ed eseguire i miracoli, in un gioco che fa rivivere anche i momenti della crocifissione e resurrezione.</p>
      <p>Nel <b>trailer</b> si vedono alcuni dei momenti più celebri del <b>Nuovo Testamento</b>, come la cura degli infermi e la moltiplicazione del pane e dei pesci. Non è chiaro quando I Am Jesus Christ uscirà nella versione completa o se sarà compatibile con la realtà virtuale. Il gioco è prodotto da <b>PlayWay S.A.</b>, una software house artefice di altri giochi di simulazione molto apprezzati, tra cui <a href="https://gaming.hwupgrade.it/news/videogames/car-mechanic-simulator-2018-il-gioco-in-cui-si-riparano-le-auto_78444.html">Car Mechanic Simulator</a>.</p>
      <figure>
        <iframe src="https://www.youtube.com/embed/N3XY1R7ydTA" width="600" height="338" data-service="Youtube" scrolling="no"/>
      </figure>
    </article>
  </body>
</html>