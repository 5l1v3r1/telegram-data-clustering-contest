<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/politsiya_lvivshchyny_rozshukuie_vodiya_yakyy_naihav_na_pishohoda_332682.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T09:04:00+00:00"/>
    <meta property="og:title" content="Поліція Львівщини розшукує водія, який наїхав на пішохода"/>
    <meta property="og:description" content="Як інформують у відділі комунікації поліції Львівської області, правоохоронці просять зголоситись очевидців дорожньо-транспортної пригоди, що сталась 8 грудня близько 6.40 на вулиці Шептицького у місті Сокаль."/>
  </head>
  <body>
    <article>
      <h1>Поліція Львівщини розшукує водія, який наїхав на пішохода</h1>
      <h2>Як інформують у відділі комунікації поліції Львівської області, правоохоронці просять зголоситись очевидців дорожньо-транспортної пригоди, що сталась 8 грудня близько 6.40 на вулиці Шептицького у місті Сокаль.</h2>
      <address>
        <time datetime="2019-12-09T09:04:00+00:00">09 Dec 2019, 09:04</time>
      </address>
      <figure>
        <img src="https://galinfo.com.ua/media/gallery/intxt/u/v/uvagarozshuk.jpg"/>
      </figure>
      <p>Попередньо встановлено, що невідомий водій, керуючи невстановленим автомобілем, скоїв наїзд на пішохода, котрий йшов з велосипедом – 55-річного місцевого мешканця, після чого втік з місця події. Внаслідок наїзду чоловік отримав тілесні ушкодження.</p>
      <p>За фактом відкрито кримінальне провадження за ч.1 ст.286 (порушення правил безпеки дорожнього руху) КК України. Максимальне покарання, передбачене санкцією статті – до трьох років обмеження волі з позбавленням права керувати транспортними засобами на строк до трьох років.</p>
      <p>Проводяться заходи для встановлення особи водія-втікача та розшуку автомобіля, яким було скоєно наїзд. Усіх, хто був очевидцем скоєння цієї ДТП, має записи відеореєстратора або володіє будь-якою інформацією, що допоможе встановити обставини події, просимо зголоситись на оперативну лінію 102.</p>
      <p>Нагадаємо, як писало Гал-інфо, на Львівщині водій <a href="https://galinfo.com.ua/news/na_lvivshchyni_vodiy_nasmert_pereihav_cholovika_yakyy_lezhav_na_dorozi_332583.html">насмерть переїхав чоловіка</a>, який лежав на дорозі.</p>
    </article>
  </body>
</html>