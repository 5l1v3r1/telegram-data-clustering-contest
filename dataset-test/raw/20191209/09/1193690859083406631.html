<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/pozhezha-v-odesi-u-koledzhi-hasiat-oseredky-tlinnia-204293.html"/>
    <meta property="og:site_name" content="5 канал"/>
    <meta property="article:published_time" content="2019-12-09T09:13:00+00:00"/>
    <meta property="og:title" content="Пожежа в Одесі: у коледжі гасять осередки тління"/>
    <meta property="og:description" content="До ліквідації наслідків пожежі залучені 275 осіб та 41 одиниця техніки"/>
  </head>
  <body>
    <article>
      <h1>Пожежа в Одесі: у коледжі гасять осередки тління</h1>
      <address>
        <time datetime="2019-12-09T09:13:00+00:00">09 Dec 2019, 09:13</time>
      </address>
      <p>Прес-служба ДСНС <a href="https://www.dsns.gov.ua/ua/Dovidka-za-dobu/102057.html">повідомила</a>, що станом на 7 годину 9 грудня в Одесі відкритого вогню у коледжі економіки, права та готельно-ресторанного бізнесу не спостерігається, виявлено тіла 10 загиблих осіб.</p>
      <p>"Станом на 7 год. 9 грудня відкритого вогню не спостерігається. Проводяться пошуково-рятувальні роботи та роботи по гасінню окремих осередків тління конструкцій будівлі. В ході проведення пошукових робіт виявлено тіла 10 загиблих осіб (тіла 6 осіб не ідентифіковані)", – зазначили у повідомленні.</p>
      <p>Таким чином, внаслідок пожежі загинули 12 осіб, постраждали 30, в лікувальних закладах залишається 9 осіб.</p>
      <p>До ліквідації наслідків пожежі залучені 275 осіб та 41 одиниця техніки, з них від ДСНС – 112 осіб особового складу та 10 одиниць техніки.</p>
      <p>Зазначимо, наразі відомо про 10 жертв трагедії в Одесі.</p>
      <p>Нагадаємо, в Україні 8 грудня оголошена <a href="https://www.5.ua/suspilstvo/v-ukraini-oholosheno-den-zhaloby-za-zhertvamy-pozhezhi-v-koledzhi-odesy-204255.html">загальнонаціональна жалоба</a> за загиблими в одеській трагедії.</p>
      <p>Як повідомляв 5.UA, на місці пожежі<a href="https://www.5.ua/suspilstvo/pozhezha-v-odeskomu-koledzhi-riatuvalnyky-kazhut-shcho-nadii-znaity-vtsililykh-liudei-nemaie-204154.html"> в одеському коледжі</a>, яка спалахнула в середу, більше не мають надії знайти живих людей.</p>
      <blockquote>Пожежа спалахнула в середу, 4 грудня. Причиною займання міг стати несправний електроприлад в одному з кабінетів третього поверху. Це попередні висновки роботи оперативного штабу, яку провели в Обласній державній адміністрації.</blockquote>
    </article>
  </body>
</html>