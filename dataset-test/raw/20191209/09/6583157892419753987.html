<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/ciezarowka-wjechala-do-rowu-kolejne-utrudnienia-w-ruchu-na-krajowej-74/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T09:07:00+00:00"/>
    <meta property="og:title" content="Ciężarówka wjechała do rowu. Kolejne utrudnienia w ruchu na krajowej 74"/>
    <meta property="og:description" content="W poniedziałek rano w miejscowości Husynne pojazd ciężarowy wjechał do przydrożnego rowu. W miejscu zdarzenia występują utrudnienia z przejazdem."/>
  </head>
  <body>
    <article>
      <h1>Ciężarówka wjechała do rowu. Kolejne utrudnienia w ruchu na krajowej 74</h1>
      <address>
        <time datetime="2019-12-09T09:07:00+00:00">09 Dec 2019, 09:07</time>
      </address>
      <p>
        <b>W poniedziałek rano w miejscowości Husynne pojazd ciężarowy wjechał do przydrożnego rowu. W miejscu zdarzenia występują utrudnienia z przejazdem.</b>
      </p>
      <p>Do zdarzenia doszło w poniedziałek około godziny 8:30 na drodze krajowej nr 74 w miejscowości Husynnne w powiecie hrubieszowskim, na trasie Hrubieszów – Zosin.</p>
      <p>Jak informują służby drogowe, ciągnik siodłowy z naczepą zjechał do przydrożnego rowu. Na miejscu pracują służby ratunkowe.</p>
      <p>W rejonie zdarzenia zablokowany jest jeden pas ruchu. Pojazdy przepuszczane są wahadłowo. Policjanci ustalają szczegółowe okoliczności zdarzenia. Utrudnienia w ruchu mogą potrwać do godziny 12. Trwa ustalanie szczegółowych okoliczności wypadku.</p>
      <p>(fot. lublin112.pl – ilustracyjne)</p>
    </article>
  </body>
</html>