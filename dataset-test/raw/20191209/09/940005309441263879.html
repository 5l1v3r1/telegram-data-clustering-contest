<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/divers/barbat-strivit-intre-o-remorca-si-un-cap-tractor-condus-de-sotia-sa-intr-o-parcare.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T09:51:00+00:00"/>
    <meta property="og:title" content="Şofer român din Belgia, strivit între o remorcă și un TIR condus de soția sa"/>
    <meta property="og:description" content="Un român de 33 de ani este la un pas de moarte după ce a fost strivit sâmbătă seară între o remorcă și un cap tractor, condus de soția acestuia, în orașul belgian Menen."/>
  </head>
  <body>
    <article>
      <h1>Şofer român din Belgia, strivit între o remorcă și un TIR condus de soția sa</h1>
      <h2>Un român de 33 de ani este la un pas de moarte după ce a fost strivit sâmbătă seară între o remorcă și un cap tractor, condus de soția acestuia, în orașul belgian Menen.</h2>
      <address>
        <time datetime="2019-12-09T09:51:00+00:00">09 Dec 2019, 09:51</time>
      </address>
      <p>Incidentul a avut loc sâmbătă, în jurul orei 18:30, într-o parcare din zona Rekkem, relatează<a href="https://www.hln.be/in-de-buurt/menen/man-geplet-door-vrachtwagen-met-echtgenote-aan-het-stuur-slachtoffer-kritiek-afgevoerd~aed3897d/?fbclid=IwAR28_Pm_8px4kGrCIpYXLlIX0R7wnz9t0CFuCrtHBdTyECUg6wrvrYsLhI4&amp;referer=https%3A%2F%2Fl.facebook.com%2F"> hln.be</a>.</p>
      <p>Capul-tractor era manevrat de soția acestuia, Mariana M., care încerca să lege vehiculul de remorcă. Românul, Adrian M., stătea lângă remorcă și a fost strivit între cele două din cauza unei manevre greșite.</p>
      <p>Serviciile de urgență au ajuns la fața locului și au reușit să îl elibereze pe bărbat dintre fiare.</p>
      <p>Românul a fost transportat la spital în stare critică, iar momentan este în comă indusă, deoarece rănile sunt încă grave.<br/>Autoritățile investighează cauzele exacte ale producerii accidentului.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din România, dar și din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: hln.be</p>
    </article>
  </body>
</html>