<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/sportas/krepsinis/geriausios-karjeros-rungtynes-dominaves-davisas-surinko-pussimti-tasku-943222"/>
    <meta property="og:site_name" content="Kauno diena"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="Geriausios karjeros rungtynės: dominavęs A. Davisas surinko pusšimtį taškų"/>
    <meta property="og:description" content="Anthony Davisas sužaidė geriausias savo rungtynes per trumpą karjerą Los Andželo „Lakers“ (21-3) gretose ir atvedė klubą į dar vieną pergalę Nacionalinėje krepšinio asociacijoje (NBA)."/>
  </head>
  <body>
    <article>
      <h1>Geriausios karjeros rungtynės: dominavęs A. Davisas surinko pusšimtį taškų</h1>
      <address><time datetime="2019-12-09T09:35:00+00:00">09 Dec 2019, 09:35</time> by <a rel="author">basketnews.lt inf.</a></address>
      <p>
        <b>Anthony Davisas sužaidė geriausias savo rungtynes per trumpą karjerą Los Andželo „Lakers“ (21-3) gretose ir atvedė klubą į dar vieną pergalę Nacionalinėje krepšinio asociacijoje (NBA).</b>
      </p>
      <p>Aukštaūgio vedama „Lakers“ namuose 142:125 (39:31, 34:34, 37:38, 32:22) įveikė Minesotos „Timberwolves“ (10-12).</p>
      <p>Davisas aikštėje išbuvo 39 minutes ir per jas pelnė 50 taškų (20/27 dvit., 0/2 trit., 10/10 baud.), atkovojo 7 ir perėmė 4 kamuolius bei atliko 6 rezultatyvius perdavimus.</p>
      <p>Puolėjas 50-ąjį tašką įmetė iki rungtynių pabaigos likus 4 minutėms ir 21 sekundei bei tai buvo ketvirtasis kartas jo karjeroje, kai pasiekė pusšimčio pelnytų taškų ribą.</p>
      <figure>
        <iframe src="https://www.youtube.com/embed/A99vZlx-Q5E" width="640" height="360" data-service="Youtube" scrolling="no"/>
      </figure>
      <p>Dar įpusėjus lemiamui ketvirčiui Minesotos ekipa atsilikinėjo vienženkliu taškų skirtumu (115:124), tačiau Daviso ir LeBrono Jameso vedami šeimininkai spurtavo 15:5 (139:120) ir įtvirtino savo pergalę.</p>
      <p>Davisui puikiai talkinęs LeBronas per 28 minutes spėjo pelnyti 32 taškus (6/12 dvit., 6/8 trit., 2/2 baud.), atkovoti 4 kamuolius ir atlikti 13 rezultatyvių perdavimų.</p>
      <figure>
        <iframe src="https://www.youtube.com/embed/cz-JWu2AX8I" width="640" height="360" data-service="Youtube" scrolling="no"/>
      </figure>
      <p>Svečių gretose aštuoni žaidėjai surinko dviženklį taškų skaičių, o daugiausiai įmetė Karlas-Anthony Townsas (6/9 dvit., 1/7 trit., 4/5 baud.) bei Andrew Wigginsas (7/10 dvit., 1/5 trit., 2/3 baud.) – po 19.</p>
      <p>
        <i>„Lakers“: Anthony Davisas 50 (20/27 dvit., 10/10 baud., 4 per. kam.), LeBronas Jamesas 32 (6/8 trit., 13 rez. perd., 5 kld.), Alexas Caruso 16, Danny Greenas 12 (8 atk. kam.).</i>
      </p>
      <p>
        <i>„Timberwolves“: Karlas-Anthony Townsas (1/7 trit., 8 rez. perd.) ir Andrew Wigginsas po 19, Joshas Okogie 18, Robertas Covingtonas 16, Shabazzas Napieras 13, Jeffas Teague ir Jarrettas Culveris po 12, Keita Batesas-Diopas 11.</i>
      </p>
    </article>
  </body>
</html>