<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/108222/%D8%A7%D8%AC%D8%B1%D8%A7%DB%8C-%D8%B9%D9%85%D9%84%DB%8C%D8%A7%D8%AA-%D8%A2%D8%A8%D8%AE%DB%8C%D8%B2%D8%AF%D8%A7%D8%B1%DB%8C-%D8%AF%D8%B1-%D8%AD%D9%88%D8%B2%D9%87-%D9%87%D8%A7%DB%8C-%D9%85%D8%AE%D8%AA/"/>
    <meta property="og:site_name" content="میرملاس نیوز"/>
    <meta property="article:published_time" content="2019-12-09T09:31:00+00:00"/>
    <meta property="og:title" content="اجرای عملیات آبخیزداری در حوزه های مختلف شهر خرم آباد"/>
    <meta property="og:description" content="به گزارش پایگاه خبری، تحلیلی میرملاس به نقل از خبرآنلاین لرستان ، شیرزاد نجفی مساحت حوزه سرمَرغ را ۴ هزار و هشتصد هکتار عنوان کرد و بیان داشت: این حوزه یکی از سرشاخه های خرم رود شهر خرم آباد می باشد که نقش مهمی در عدم ایجاد سیلاب رودخانه خرم رود دارد. وی محل تامین […]"/>
  </head>
  <body>
    <article>
      <h1>اجرای عملیات آبخیزداری در حوزه های مختلف شهر خرم آباد</h1>
      <address>
        <time datetime="2019-12-09T09:31:00+00:00">09 Dec 2019, 09:31</time>
      </address>
      <p>
        <i>به گزارش پایگاه خبری، تحلیلی میرملاس به نقل از خبرآنلاین لرستان ، شیرزاد نجفی مساحت حوزه سرمَرغ را ۴ هزار و هشتصد هکتار عنوان کرد و بیان داشت: این حوزه یکی از سرشاخه های خرم رود شهر خرم آباد می باشد که نقش مهمی در عدم ایجاد سیلاب رودخانه خرم رود دارد. وی محل تامین […]</i>
      </p>
      <p>به گزارش پایگاه خبری، تحلیلی میرملاس به نقل از خبرآنلاین لرستان ، شیرزاد نجفی مساحت حوزه سرمَرغ را ۴ هزار و هشتصد هکتار عنوان کرد و بیان داشت: این حوزه یکی از سرشاخه های خرم رود شهر خرم آباد می باشد که نقش مهمی در عدم ایجاد سیلاب رودخانه خرم رود دارد.</p>
      <p>وی محل تامین اعتبار این پروژه را صندوق توسعه ملی سال۹۸ با اعتباری بالغ بر ۳ میلیارد تومان دانست و خاطرنشان نمود: حجم عملیات شامل ۶ هزار و چهارصد مترمکعب است که عملیات سنگی ملاتی آن شامل ۴ بندسنگی ملاتی با حجم آبگیری ۱۸۳ هزار مترمکعب و اخذ رسوب به حجم ۳۳ هزار مترمکعب می باشد.</p>
      <p>حوزه آبخیزریمله</p>
      <p>نجفی در ادامه اظهار کرد: حوزه آبخیز ریمله با مساحت ۸ هزار هکتار یکی از زیر حوزه های حوزه آبخیز شمال خرم آباد بوده که بهمراه زیر حوزه های سرمَرغ و بسطام باعث عدم ایجاد سیلاب های مخرب در رودخانه خرم رود و سطح شهر خرم آباد می شود.</p>
      <p>این مقام مسئول اعتبار این پروژه را صندوق توسعه ملی سال ۹۸ با اعتباری بالغ بر ۳ میلیارد و هشتصد و شصت میلیون تومان بیان کرد و افزود: در این پروژه، احداث بندهای خاکی با حجم خاکریزی ۱۰۳ هزار مترمکعب، حجم خاکبرداری ۸۴ هزار مترمکعب و با حجم مخزن ۲۳۰ هزار مترمکعب در دستور کار قرار دارد؛ هم چنین در این زیر حوزه تا منطقه رباط ۶ بند سنگی ملاتی با حجم عملیات ۸۴۰۰ متر مکعب و ظرفیت آبگیری ۱۳۴ هزار مترمکعب و حجم رسوبگیری ۲۳۴۰۰ متر مکعب در حال اجرا است.</p>
      <p>حوزه آبخیزآبشار_طلایی</p>
      <p>مدیر کل منابع طبیعی و آبخیزداری استان لرستان گریزی به حوزه آبخیز آبشار طلایی خرم آباد که ۱۵۵۰۰ هکتار مساحت دارد زد و تصریح نمود: کلیه رواناب های خارج شده از این حوزه وارد خیابان ها و جداول شهری می شود که بمنظور کاهش حجم رواناب ها و افزایش زمان تاخیر سیلاب، این پروژه با اعتباری بالغ بر ۲ میلیارد و هشتصد میلیون تومان عملیات مکانیکی و ۵۰۰ میلیون تومان عملیات بیومکانیکی و بیولوژیکی در پارسِل های آبشار طلایی، کوی امام رضا و کلاً زیر حوزه شمال شهر خرم آباد در حال اجرایی شدن است.</p>
      <p>نجفی در پایان حجم آبگیری این حوزه را ۸۱ هزار مترمکعب و حجم رسوبگیری را ۸ هزار مترمکعب بیان کرد و یادآور شد: این بندها و سازه های آبخیزداری از ورود رواناب و رسوبات بالادست به داخل شهر جلوگیری می کند.</p>
      <p>۴۶</p>
      <p>انتهای پیام</p>
      <p>درج شده توسط :</p>
    </article>
  </body>
</html>