<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907138/-ajax-in-spanning-onana-en-promes-onderworpen-aan-uitgebreide-test-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T09:58:00+00:00"/>
    <meta property="og:title" content="'Ajax in spanning: Onana en Promes onderworpen aan uitgebreide test'"/>
    <meta property="og:description" content="Ajax bekijkt maandag of Andre Onana en Quincy Promes fit genoeg zijn voor de beslissende Champions League-kraker tegen Valencia. Dat meldt het Algemeen Dagblad. De keeper en aanvaller kampen met fysieke ongemakken. Onana liep zaterdag op de training, één dag na het verlies tegen Willem II, een hamstringblessure op. Promes moest vorige week bij FC Twente afhaken met een spierblessure aan zijn onderbeen. Het duo wordt maandagmiddag aan een uitgebreide fysieke test onderworpen. Op basis daarvan wordt vermoedelijk besloten of Onana en Promes in actie kunnen komen tegen Valencia. 'Race tegen de klok: Ajax mogelijk zonder Onana tegen Valencia'"/>
  </head>
  <body>
    <article>
      <h1>'Ajax in spanning: Onana en Promes onderworpen aan uitgebreide test'</h1>
      <address>
        <time datetime="2019-12-09T09:58:00+00:00">09 Dec 2019, 09:58</time>
      </address>
      <p>
        <b>Ajax bekijkt maandag of Andre Onana en Quincy Promes fit genoeg zijn voor de beslissende Champions League-kraker tegen Valencia. Dat meldt het Algemeen Dagblad. De keeper en aanvaller kampen met fysieke ongemakken.</b>
      </p>
      <p>Onana liep zaterdag op de training, één dag na het verlies tegen Willem II, een hamstringblessure op. Promes moest vorige week bij FC Twente afhaken met een spierblessure aan zijn onderbeen. Het duo wordt maandagmiddag aan een uitgebreide fysieke test <a href="https://www.ad.nl/nederlands-voetbal/zorgen-bij-ajax-om-onana-en-promes~ac6df645/">onderworpen</a>. Op basis daarvan wordt vermoedelijk besloten of Onana en Promes in actie kunnen komen tegen Valencia.</p>
      <p>Het is niet alleen maar kommer en kwel voor Ajax-trainer Erik ten Hag. Daley Blind is fit en kan gewoon spelen tegen Valencia. Ook Joël Veltman is weer beschikbaar. De verdediger moest het Champions League-duel met Lille OSC, net als Blind, missen vanwege een schorsing. Perr Schuurs verving hem. Ajax trapt dinsdagavond om 21.00 uur af tegen Valencia. Inzet is een ticket voor de achtste finale van de Champions League.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/907107/-race-tegen-de-klok-bij-ajax-onana-twijfelgeval-voor-valencia-thuis-.html?campname=highlighted-content&amp;camplink=onderaan"/>
      </related>
    </article>
  </body>
</html>