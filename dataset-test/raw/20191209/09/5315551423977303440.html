<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/filippa-lagerback-mi-sono-sentita-in-colpa-per-non-aver-capito-quanto-stesse-male-daniele-e-stato-difficile_it_5dee15d5e4b00563b8541571?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T09:57:08+00:00"/>
    <meta property="og:title" content="Filippa Lagerback: &quot;Mi sono sentita in colpa per non aver capito quanto stesse male Daniele. È stato difficile&quot;"/>
    <meta property="og:description" content="Il marito Daniele Bossari ha lottato contro la depressione. La coppia, ospite del programma &quot;Che tempo che fa&quot;, ha ricordato quel periodo"/>
  </head>
  <body>
    <article>
      <h1>Filippa Lagerback: "Mi sono sentita in colpa per non aver capito quanto stesse male Daniele. È stato difficile"</h1>
      <h2>Il marito Daniele Bossari ha lottato contro la depressione. La coppia, ospite del programma "Che tempo che fa", ha ricordato quel periodo</h2>
      <address><time datetime="2019-12-09T09:57:08+00:00">09 Dec 2019, 09:57</time> by <a rel="author">HuffPost</a></address>
      <figure>
        <img src="https://img.huffingtonpost.com/asset/5dee167e210000bf0234f651.jpeg?cache=QaD2MAiq0s&amp;ops=scalefit_630_noupscale"/>
        <figcaption>Rai 1</figcaption>
      </figure>
      <p>Non è facile stare al fianco di una persona che lotta contro la depressione. Lo sa bene <a href="https://www.huffingtonpost.it/news/filippa-lagerback/">Filippa Lagerback</a>, che ha sostenuto il marito <a href="https://www.huffingtonpost.it/entry/daniele-bossari-il-suicidio-mi-sembrava-lunica-soluzione-sono-tornato-a-vivere-grazie-allamore-di-filippa_it_5ddf91b3e4b0d50f329cdeea?utm_hp_ref=it-daniele-bossari">Daniele Bossari </a>durante il suo periodo buio, terminato circa tre anni fa. Lui ha deciso di raccontare quelle difficoltà nel libro “La faccia nascosta della luce”. La coppia è stata ospite del programma “Che tempo che fa”, dove Filippa ha confessato i suoi rimorsi. </p>
      <blockquote>″È molto difficile stare accanto a qualcuno che sta male quando non realizzi, lo sai dopo quanto quella persona ha sofferto. Mi sono sentita in colpa per non aver capito fino in fondo. Durante tutti questi anni io invece mi sentivo piena di gioia e felicità, dicevo a lui come deve fare per raggiungere la felicità che abbiamo insieme. Poi ho capito che ognuno ha la propria chiave e la propria storia. Ci ho messo tanta pazienza e amore”</blockquote>
      <p>La depressione per Bossari è sfociata nell’abuso di alcol, nella sensazione che nessuno potesse aiutarlo. </p>
      <blockquote>“Nel momento in cui si sta male si fa fatica a decifrare la realtà ma adesso sto bene, da circa 3 anni. Rifiuti l’aiuto degli altri, anche le persone che provano a tirarti su, nello specifico parlo di Filippa. Ti metti in una condizione di protezione totale e non vuoi che questa persona veda questo di te. Mi sono chiuso” </blockquote>
      <p>Da quando ha raccontato la sua storia, in tanti li hanno contattati per chiedere un consiglio, trovandosi ad affrontare lo stesso problemi. </p>
      <blockquote>“Sono arrivati tantissimi messaggi dopo che lui ha iniziato a raccontarsi, sono persone che ci chiedono aiuto e che ci chiedono come si fa a superare le difficoltà”</blockquote>
      <ul>
        <li>HuffPost</li>
      </ul>
    </article>
  </body>
</html>