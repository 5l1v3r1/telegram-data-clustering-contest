<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/ergeni-i-semeystva-vlizat-prez-edin-vhod-v-kafeneta-na-sauditska-arabiya.html"/>
    <meta property="og:site_name" content="News.bg"/>
    <meta property="article:published_time" content="2019-12-09T09:21:55+00:00"/>
    <meta property="og:title" content="Ергени и семейства влизат през един вход в кафенета на Саудитска Арабия"/>
    <meta property="og:description" content="Осведомителната агенция отбелязва, че това е поредната мярка за смекчаване на социалните ограничения"/>
  </head>
  <body>
    <article>
      <h1>Ергени и семейства влизат през един вход в кафенета на Саудитска Арабия</h1>
      <address>
        <time datetime="2019-12-09T09:21:55+00:00">09 Dec 2019, 09:21</time>
      </address>
      <p>Частично премахват<b> половата сегрегация в ресторантите и кафенетата в Саудитска Арабия</b>, обявиха властите на монархията, цитирани от АФП.</p>
      <p>Осведомителната агенция отбелязва, че това е<b> поредната мярка за смекчаване на социалните ограничения</b> в ултраконсервативната монархия.</p>
      <p>Отдавна се изисква от местата за хранене да<b> имат един вход само за мъже и друг за жени и семейства</b>. В държавата от десетилетия се прилага стриктна политика на полова сегрегация на обществени места.</p>
      <p>Министерството по въпросите на общините и селските райони написа в "Туитър" в неделя, че премахва няколко <b>изисквания, които ресторантите трябва да спазват</b>, включително необходимостта от "вход за ергени и отделен вход за семейства".</p>
      <p>Не е ясно дали <b>ограниченията при сядане в ресторантите ще бъдат отменени.</b></p>
      <p>В момента ресторантите са разделени на "семейна" зона за тези, които са придружавани от жени и на зона "неомъжен" за мъже, макар че мнозина тихомълком събарят <b>преградите през последните години на фона на либерализация.</b></p>
      <p>Последната реформа е <b>приветствана от младите граждани</b> на Саудитска Арабия, но заклеймявана от най-консервативните, като те предупреждават, че е в противоречие с ислямския закон.</p>
    </article>
  </body>
</html>