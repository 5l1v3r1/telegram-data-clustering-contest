<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/avto/430224-novite-pikapi-na-great-wall-pravat-istinski-bum"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T09:43:00+00:00"/>
    <meta property="og:title" content="Новите пикапи на Great Wall правят истински бум"/>
    <meta property="og:description" content="Докато китайската марка така и не успя да се наложи у нас, в Поднебесната държава нещата изглеждат по съвсем различен начин. Новите модели на Great Wall се харчат, като топъл хляб, като поредното доказателство за това е пускането в продажба на н"/>
  </head>
  <body>
    <article>
      <h1>Новите пикапи на Great Wall правят истински бум</h1>
      <address><time datetime="2019-12-09T09:43:00+00:00">09 Dec 2019, 09:43</time> by <a rel="author" href="https://fakti.bg/author/radoslav-slavchev" target="_blank">Радослав Славчев</a></address>
      <p>Докато китайската марка така и не успя да се наложи у нас, в Поднебесната държава нещата изглеждат по съвсем различен начин. Новите модели на Great Wall се харчат, като "топъл хляб", като поредното доказателство за това е пускането в продажба на новия им пикап Pao.</p>
      <p>Само за първите 30 дни, новият пикап е поръчан от 16 000 души, при това в сегмент, който не е особено популярен в Китай. Проблемът за китайците в момента е, че производството им на пикапи не смогва, защото капацитетът на конвейера е максимум 10 000 месечно и увеличаване на производствените мощности е невъзможно.</p>
      <p>Иначе, новият пикап Pao разполага с двулитров бензинов двигател, с мощност 190 конски сили и с автоматична скоростна кутия, през която моментът се предава на четирите колела. Вътре оборудването му е доста по-богато от това на досегашните пикапи, като китайците твърдят, че и материалите, и сглобката са на много по-високо ниво. Базовата цена на Pao в Китай е 12 000 евро.</p>
      <figure>
        <img src="https://fakti.bg/img/news/24/430224/cb37eaf449fb43e51cef468742a21a1a.jpg"/>
      </figure>
    </article>
  </body>
</html>