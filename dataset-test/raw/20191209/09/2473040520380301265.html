<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247765/ministrul-muncii-despre-cumularea-pensiei-cu-salariul-lucrez-la-un-proiect-propunerea-va-tine-cont-de-situatia-celor-cu-pensii-m.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T09:10:09+00:00"/>
    <meta property="og:title" content="Ministrul Muncii, despre cumularea pensiei cu salariul: Lucrez la un proiect; propunerea va tine cont de situatia celor cu pensii mici"/>
    <meta property="og:description" content="Ministrul Muncii, Violeta Alexandru, a adus precizari legate de proiectul de lege privind interzicerea cumularii pensiei cu salariul la stat, spunand ca se va tine cont de situatia celor cu pensii mici si ca masura va respecta deciziile Curtii Constitutionale."/>
  </head>
  <body>
    <article>
      <h1>Ministrul Muncii, despre cumularea pensiei cu salariul: Lucrez la un proiect; propunerea va tine cont de situatia celor cu pensii mici</h1>
      <address>
        <time datetime="2019-12-09T09:10:09+00:00">09 Dec 2019, 09:10</time>
      </address>
      <p>
        <b>Ministrul Muncii, Violeta Alexandru, a adus precizari legate de proiectul de lege privind interzicerea cumularii pensiei cu salariul la stat, spunand ca se va tine cont de situatia celor cu pensii mici si ca masura va respecta deciziile Curtii Constitutionale.</b>
      </p>
      <p>"Eu am 44 de ani. Cum ar fi sa auziti de mine ca ma pensionez anul viitor? Dupa care imediat revin la o institutie publica ca sa ma angajeze? Pe un loc pe care ar fi candidat si un tanar absolvent, de exemplu. Salariile din sistemul public sunt astazi deosebit de atractive, pe langa siguranta locului de munca. <b>Nu este corect ceea ce se intampla.</b> Sa avem curajul sa recunoastem. Peste tot in lume sistemul de pensii este gandit sa-i ajute pe cei care nu mai pot lucra. Pe ei statul trebuie sa ii respecte; sa aiba grija de ei", a scris, pe <a href="https://www.facebook.com/violetaalexandruoficial/photos/a.650625935358079/857005588053445/?type=3&amp;theater">Facebook</a>, Violeta Alexandru.</p>
      <p>Ministrul Muncii a precizat ca in prezent lucreaza la un proiect de lege pentru interzicerea cumulului pensiei cu salariul din sistemul public.</p>
      <p>"Lucrez la un proiect de lege pentru interzicerea cumulului pensiei cu salariul din sistemul public. Celor vizati, celor apti de munca, nu le interzice nimeni dreptul la munca. Li se cere sa opteze intre salariu la stat si pensie. Sau, dupa pensionare, daca sunt apti de munca, pot completa veniturile in privat. <b>Oricum, pe legislatia actuala (si sunt persoane), cei la limita varstei de pensionare isi pot prelungi putin activitatea.</b> In toata Europa se simte o tendinta de crestere a varstei de pensionare, atunci cand oamenii doresc si pot sa mai ramana in activitate. Respectul meu sincer pentru toti cei care vor sa munceasca", a adaugat Alexandru.</p>
      <p>Ministrul a mentionat faptul ca noul proiect va tine cont de situatia celor cu pensii mici.</p>
      <p>
        <a href="https://www.wall-street.ro/articol/Politic/247731/guvernul-orban-vrea-interzicerea-cumularii-pensiei-cu-salariul-ministrul-muncii-da-se-lucreaza-la-un-proiect-de-lege.html">Citeste si:<br/>Guvernul Orban vrea interzicerea cumularii pensiei cu salariul</a>
      </p>
      <figure>
        <img src="https://img.wall-street.ro/image_thumbs/thumbs/40d/40da48833025192916fa5c47ed979934-400x250-00-65.jpg?v=1575729664"/>
      </figure>
      <p>"<b>Propunerea va tine cont de situatia celor cu pensii mici, chiar sub salariul minim brut. </b>Problema trebuie pusa in mod transparent si corect. Sa nu sufere cei cu venituri mici. O asemenea masura respecta deciziile Curtii Constitutionale care a cerut sa nu se afecteze drepturi, cum ar fi dreptul de a fi ales, indiferent de varsta. Nu ma pensionez! Lucrez. La fel ca voi", a mai spus Alexandru.</p>
      <footer>Sursa foto: Facebook Violeta Alexandru</footer>
    </article>
  </body>
</html>