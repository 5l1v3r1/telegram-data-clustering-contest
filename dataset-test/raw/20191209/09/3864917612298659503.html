<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2833978-bij-usika-z-dzosua-moze-projti-na-stadioni-tottengema-promouter.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T09:11:00+00:00"/>
    <meta property="og:title" content="Бій Усика з Джошуа може пройти на стадіоні “Тоттенгема” - промоутер"/>
    <meta property="og:description" content="Український боксер Олександр Усик свій титульний бій за пояс WBO у суперважкій вазі проти Ентоні Джошуа може провести на стадіоні &quot;Тоттенгема&quot; у Лондоні."/>
  </head>
  <body>
    <article>
      <h1>Бій Усика з Джошуа може пройти на стадіоні “Тоттенгема” - промоутер</h1>
      <h2>Український боксер Олександр Усик свій титульний бій за пояс WBO у суперважкій вазі проти Ентоні Джошуа може провести на стадіоні "Тоттенгема" у Лондоні.</h2>
      <address>
        <time datetime="2019-12-09T09:11:00+00:00">09 Dec 2019, 09:11</time>
      </address>
      <p>Про це повідомив Едді Гірн - промоутер британського чемпіона світу в суперважкій вазі Ентоні Джошуа.</p>
      <p>“В IBF дали нам час до квітня, щоб ми провели бій з Кубратом Пулєвим, а WBO протягом півроку зобов'язала битися з Усиком. Запитаємо у WBO, чи можемо ми спершу організувати бій з Пулєвим?</p>
      <p>Ми поговоримо з командою Усика. Він міг би спершу побитися з Чісорою, а потім із Джошуа. Бій навряд чи пройде на Вемблі, це не кращий варіант. Відмінний новий стадіон зараз у “Тоттенгема”. Вони хотіли прийняти бій з Руїсом, але не змогли через графік, а тепер інтерес відновився”, - цитує Гірна <a href="https://sportarena.com/boxing/usik-mozhet-provesti-chempionskij-boj-s-dzhoshua-na/">Sport Arena</a>.</p>
      <p>Як повідомлялося, 7 грудня у Саудівській Аравії на Diriyah Arena британський боксер Ентоні Джошуа переміг американця Енді Руїса і повернув собі чемпіонські титули WBA, WBO і IBF у суперважкій вазі рішенням суддів - 118:110, 118:110, 119:109.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2833515-dzosua-gotovij-do-bou-z-usikom.html">Джошуа готовий до бою з Усиком</a>
      </blockquote>
      <p>Після цієї перемоги Олександр Усик став офіційним претендентом на чемпіонський пояс за версією WBO, яким знову заволодів Ентоні Джошуа. Боксери повинні провести бій за титул WBO у найближчі 180 днів.</p>
      <p>У своєму дебютному поєдинку в суперважкій вазі українець <a href="https://www.ukrinform.ua/rubric-sports/2798325-usik-peremig-vizerspuna.html">Олександр Усик переміг американця Чазза Візерспуна</a> технічним нокаутом. Після 7-го раунду його суперник відмовився виходити в ринг.</p>
      <p>Фото: Twitter</p>
    </article>
  </body>
</html>