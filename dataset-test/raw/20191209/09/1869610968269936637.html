<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/life-inedit/miss-universe-2019-zozibini-tunzi-reprezentanta-africii-de-sud-aleasa-cea-mai-frumoasa-femeie-din-univers-video-18659689"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T09:41:00+00:00"/>
    <meta property="og:title" content="Miss Universe 2019. Zozibini Tunzi, reprezentanta Africii de Sud, aleasă cea mai frumoasă femeie din univers. VIDEO"/>
    <meta property="og:description" content="Zozibini Tunzi, reprezentanta Africii de Sud, a fost aleasă Miss Universe la cea de-a 68-a ediţie a concursului de frumuseţe, care a avut loc duminică noapte, în Atlanta, SUA, potrivit cnn.com."/>
  </head>
  <body>
    <article>
      <h1>Miss Universe 2019. Zozibini Tunzi, reprezentanta Africii de Sud, aleasă cea mai frumoasă femeie din univers. VIDEO</h1>
      <h2>Zozibini Tunzi, reprezentanta Africii de Sud, a fost aleasă Miss Universe la cea de-a 68-a ediţie a concursului de frumuseţe, care a avut loc duminică noapte, în Atlanta, SUA, potrivit cnn.com.</h2>
      <address><time datetime="2019-12-09T09:41:00+00:00">09 Dec 2019, 09:41</time> by <a rel="author" href="https://www.mediafax.ro/autor/ana-obretin" target="_blank">Ana Obretin</a></address>
      <p>"Am crescut într-o lume în care o femeie care arată ca mine - cu tipurile mele de piele şi păr - nu a fost niciodată considerată frumoasă", a spus câştigătoarea competiţiei de frumuseţe.</p>
      <figure>
        <iframe data-src="https://twitter.com/OnlyAfricaFacts/status/1203928925853929472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Cred că astăzi este timpul ca acest lucru să se oprească. Vreau ca cei mici să se uite la mine şi să îmi vadă chipul şi să îşi vadă feţele reflectate în a mea", a mai spus aceasta.</p>
      <figure>
        <iframe data-src="https://twitter.com/OBWSapp/status/1203894875172876289?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Celelalte două finaliste ale competiţiei de anul acesta, la care au participat reprezentantele a 90 de ţări, au fost Sofía Aragón, Miss Mexic, şi Madison Anderson, Miss Puerto Rico.</p>
      <p>Competiţia a avut loc anul acesta la Tyler Perry Studios din Atlanta.</p>
      <p>Concursul Miss Universe de anul acesta, la care marele premiu a fost în valoare de aproximativ 250.000 de dolari, a marcat şi o premieră, Miss Myanmar, Swe Zin Htet, fiind prima concurentă care şi-a făcut publică orientarea homosexuală.</p>
      <p>Anul trecut, titlul de Miss Universe i-a revenit Catrionei Gray, reprezentanta statului Filipine.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>