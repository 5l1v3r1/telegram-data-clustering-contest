<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907133/-prettig-om-te-zien-dat-ajax-ook-kan-verliezen-want-dat-doen-ze-nooit-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T09:07:00+00:00"/>
    <meta property="og:title" content="'Prettig om te zien dat Ajax ook kan verliezen, want dat doen ze nooit'"/>
    <meta property="og:description" content="AZ staat aan het begin van een cruciale week. Na de Europa League-wedstrijd tegen Manchester United op Old Trafford nemen de Alkmaarders het op tegen Ajax. Arne Slot ziet kansen. Drie dagen na de krachtmeting tegen Manchester United heeft AZ opeens de kans om in punten op gelijke hoogte te komen met Ajax, dat afgelopen vrijdag verloor van Willem II. &quot;Prettig om te zien dat Ajax ook kan verliezen. Want dat doen ze nooit in de Eredivisie&quot;, concludeert Slot in gesprek met het Algemeen Dagblad."/>
  </head>
  <body>
    <article>
      <h1>'Prettig om te zien dat Ajax ook kan verliezen, want dat doen ze nooit'</h1>
      <address>
        <time datetime="2019-12-09T09:07:00+00:00">09 Dec 2019, 09:07</time>
      </address>
      <p>
        <b>AZ staat aan het begin van een cruciale week. Na de Europa League-wedstrijd tegen Manchester United op Old Trafford nemen de Alkmaarders het op tegen Ajax. Arne Slot ziet kansen.</b>
      </p>
      <p>Drie dagen na de krachtmeting tegen Manchester United heeft AZ opeens de kans om in punten op gelijke hoogte te komen met Ajax, dat afgelopen vrijdag verloor van Willem II. "Prettig om te zien dat Ajax ook kan verliezen. Want dat doen ze nooit in de Eredivisie", concludeert Slot in gesprek met het Algemeen Dagblad.</p>
      <p>De timing had haast niet beter gekund, aldus de trainer van AZ. "Dat is helemaal fijn als je weet dat je tegen ze moet spelen de volgende wedstrijd."</p>
      <p>AZ en Ajax trappen aanstaande zondag om 16.45 uur af. Het is nog de vraag waar de Eredivisie-topper wordt gespeeld. De gemeente Alkmaar hakt dinsdag de knoop door over het stadion van AZ, dat sinds augustus niet bespeelbaar was vanwege een dakinstorting.</p>
    </article>
  </body>
</html>