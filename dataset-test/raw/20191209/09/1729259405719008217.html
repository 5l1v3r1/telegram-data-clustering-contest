<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenisafak.com/spor/jose-mourinho-merihin-pesinde-3517378"/>
    <meta property="og:site_name" content="Yeni Şafak"/>
    <meta property="article:published_time" content="2019-12-09T09:39:21+00:00"/>
    <meta property="og:title" content="Jose Mourinho Merih'in peşinde"/>
    <meta property="og:description" content="İngiliz basını, Tottenham Teknik Direktörü Mourinho'nun milli futbolcu Merih Demiral'ın transfer edilmesini istediğini yazdı."/>
  </head>
  <body>
    <article>
      <h1>Jose Mourinho Merih'in peşinde</h1>
      <h2>İngiliz basını, Tottenham Teknik Direktörü Mourinho'nun milli futbolcu Merih Demiral'ın transfer edilmesini istediğini yazdı.</h2>
      <address><time datetime="2019-12-09T09:39:21+00:00">09 Dec 2019, 09:39</time> by <a rel="author">Haber Merkezi, Yeni Şafak</a></address>
      <p>Jose Mourinho’nun Tottenham’daki ilk transferi Merih Demiral olabilir. İngiliz basınından The Sun’da yer alan habere göre; Juventus’ta yeterince şans bulamayan ve birçok Avrupa devini peşine takan milli futbolcumuz için son olarak Tottenham talip oldu.</p>
      <p>Haberde; Manchester United ve Arsenal gibi önemli kulüplerin de markajında olan Merih Demiral’ın, Jose Mourinho’nun Tottenham’daki ilk transferi olabileceği öne sürüldü.</p>
      <hr/>
      <p>Sezon başında 18 milyon Euro karşılığında Sassuolo’dan Juventus’a transfer olan 21 yaşındaki milli stoper, siyah-beyazlı formayı şu ana kadar yalnızca bir maçta sırtına geçirdi.</p>
      <hr/>
      <figure>
        <img src="https://image.yenisafak.com/resim/imagecrop/2019/12/09/09/47/resized_be8a4-d40aacdewrwrwrw.jpg"/>
        <figcaption>A Milli Takım'daki performansıyla dikkatleri üzerine çeken Merih Demiral, Juventus'ta ise forma şansı bulamıyor.</figcaption>
      </figure>
    </article>
  </body>
</html>