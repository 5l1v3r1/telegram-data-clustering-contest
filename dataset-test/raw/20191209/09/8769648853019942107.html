<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/pedania-saix-alqueria-blanca-ven-wallapop"/>
    <meta property="og:site_name" content="Diari La Veu"/>
    <meta property="article:published_time" content="2019-12-09T09:53:00+00:00"/>
    <meta property="og:title" content="La pedania de Saix on es va rodar 'L'Alqueria Blanca' es ven a Wallapop"/>
    <meta property="og:description" content="El poble es troba semiabandonat i va ser l'escenari que va triar Canal 9 com a plató exterior per a gravar la sèrie 'L'Alqueria Blanca'."/>
  </head>
  <body>
    <article>
      <h1>La pedania de Saix on es va rodar 'L'Alqueria Blanca' es ven a Wallapop</h1>
      <h2>La Colònia de Santa Eulàlia s'ofereix en aquesta pàgina de compravenda per 90 milions d'euros</h2>
      <address><time datetime="2019-12-09T09:53:00+00:00">09 Dec 2019, 09:53</time> by <a rel="author">DLV</a></address>
      <p>VALÈNCIA (Agències, Redacció). Un particular ha posat a la venda <a href="https://www.diarilaveu.com/noticia/81844/pedania-eulalia-comprador-internacional">la Colònia de Santa Eulàlia en el terme municipal de Saix (l'Alt Vinalopó), escenari de la sèrie L'Alqueria Blanca</a>, per 90 milions d'euros. El complex compta amb 40 cases, un casino, una fàbrica de farines, una ermita, edifici de correus i un palau repartits en una zona de 2,7 milions de metres quadrats.<br/><br/>Segons exposa el propietari en la plataforma de compravenda Wallapop, es tracta d'"un tros de la història d'Espanya" que podria accedir a ajudes europees per a restauració edificis atés que compta amb un Bé d'Interés Cultural (BIC). El complex "de gran valor històric" compta amb aigua potable i llum. El poble es troba semiabandonat i va ser l'escenari que va triar Canal 9 com a plató exterior per a gravar la sèrie L'Alqueria Blanca.<br/><br/>Sobre aquest tema, l'alcaldessa de Saix, Laura Estevan, ha precisat que els habitatges situats en el complex no estan en condicions de ser habitades. En declaracions a Europa Press, Estevan ha revelat que fa uns "tres mesos i mig" es van iniciar negociacions amb la família propietària per a "buscar opcions per a la seua protecció" davant un BIC sobre el qual les administracions públiques tenen "responsabilitat".<br/><br/>"Estem buscant les opcions per a la seua posada en valor perquè és un patrimoni de tots els saixencs", ha sostingut l'alcaldessa de Saix sobre la part de la Colònia que està dins del seu terme municipal. La resta està en sòl que és propietat de Villena. Laura Estevan ha exposat que el cost de la Colònia és "molt elevat" per a les arques municipals i, d'ací, la necessitat de la participació d'altres administracions en les negociacions amb la família propietària.<br/><br/>Sobre la quantitat que es demana pel complex, Estevan ha comentat: "No sé per què han establit aquest valor; són béns que estan molt deteriorats i ha d'haver-hi una valoració pericial de persones que coneguen i experts en el tema". </p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/bloc-pais-ampliar-bases-partit-militancia-esquerra-republicana-cara-congres-nacional"/>
        <a href="https://www.diarilaveu.com/judici-accident-metro-valencia-27-de-gener"/>
        <a href="https://www.diarilaveu.com/jxcat-mes-pais-i-bng-grup-propi-al-congres"/>
        <a href="https://www.diarilaveu.com/les-biblioteques-valencianes-guanyen-722353-usuaris-en-10-anys"/>
        <a href="https://www.diarilaveu.com/mes-rics-mes-contaminants-crisi-climatica-discrimina-per-renda"/>
      </related>
    </article>
  </body>
</html>