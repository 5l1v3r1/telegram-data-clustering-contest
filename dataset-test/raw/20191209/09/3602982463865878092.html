<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/ook-stompe-ziet-barney-falen-op-wk-zie-geen-toekomstig-kampioen/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T09:01:56+00:00"/>
    <meta property="og:title" content="Ook Stompé ziet Barney falen op WK: ‘Zie geen toekomstig kampioen’"/>
    <meta property="og:description" content="De lezers van Sportnieuws.nl hadden afgelopen weekend weinig vertrouwen in de kunsten van Barney op het WK darts en dat lijkt niet uit de lucht gegrepen. Oud-darter Co Stompé deed in het programma Goedemorgen Nederland enkele uitspraken over de winstkansen van de Nederlandse dartlegende op het toernooi. Ook die waren niet mals. “Als je hem…"/>
  </head>
  <body>
    <article>
      <h1>Ook Stompé ziet Barney falen op WK: ‘Zie geen toekomstig kampioen’</h1>
      <address>
        <time datetime="2019-12-09T09:01:56+00:00">09 Dec 2019, 09:01</time>
      </address>
      <p>
        <b>De lezers van <i>Sportnieuws.nl </i>hadden afgelopen weekend <a href="https://sportnieuws.nl/dartnieuws/barney-opnieuw-vroeg-uitgeschakeld-wk-darts/">weinig vertrouwen</a> in de kunsten van Barney op het WK darts en dat lijkt niet uit de lucht gegrepen. Oud-darter Co Stompé deed in het programma <i>Goedemorgen Nederland </i>enkele uitspraken over de winstkansen van de Nederlandse dartlegende op het toernooi. Ook die waren niet mals.</b>
      </p>
      <p>"Als je hem hoort praten, dan zie ik geen toekomstig kampioen", zo stelt de analist stevig vast. "Hij gaat met alle druk een enorm moeilijk toernooi tegemoet." Stompé denkt dat zijn oud-collega in alle rust probeert toe te werken naar het WK, maar dat hem dat niet gaat lukken. Het talent van de darter zal volgens hem opnieuw lijden onder de mentale problemen, die hem het afgelopen jaar al vaker van zeges weerhielden.<br/><br/><b>En Barney zelf?<br/></b>Raymond van Barneveld komt zelf ook kort aan het woord in het programma. Het Sportnieuws-publiek ziet hem in de 2e ronde van het toernooi afscheid nemen van de sport, maar daar kan Barney zelf absoluut niet leven: "Ik kan alleen tevreden zijn als ik win."<br/><br/><i>Kun je ook niet wachten tot de start van het WK darts? <a href="https://sportnieuws.nl/video/duijvenbode-neemt-zwaan-zeik-180-gooien-barney-is-elite/">Check dan hierrrr onze teaser.</a></i></p>
    </article>
  </body>
</html>