<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/yeni-zelanda-yanardag-patladi-h81369.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T09:51:17+00:00"/>
    <meta property="og:title" content="Yeni Zelanda’da Bir Yanardağ Patladı"/>
    <meta property="og:description" content="Yeni Zelanda'nın en büyük yanardağı olarak bilinen Whakaari, yakınlarında 50 kadar turistin bulunduğu sırada bir kez daha patladı."/>
  </head>
  <body>
    <article>
      <h1>Yeni Zelanda’da Bir Yanardağ Patladı</h1>
      <h2>Yeni Zelanda'nın en büyük yanardağı olarak bilinen Whakaari, bir kez daha patladı. Patlama sırasında bölgede 50 kadar turistin olduğu, turistlerden bir tanesinin hayatını kaybettiği, 23 turistin ise yaralandığı belirtildi.</h2>
      <address><time datetime="2019-12-09T09:51:17+00:00">09 Dec 2019, 09:51</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>Yeni Zelanda'da 150 bin yıl önce oluştuğu düşünülen ve ülkenin en aktif yanardağı olarak bilinen <b>Whakaari</b>, bir kez daha patladı. En son 2016 yılında aktif hale gelen yanardağ, bu kez çok şiddetli bir şekilde patladı. Üstelik bu sefer ki patlamanın bilançosu da ağır olacak gibi görünüyor çünkü yanardağ patladığı sırada bölgede, <b>50</b> kadar turist bulunuyordu.</p>
      <p>Yetkililer tarafından açıklanan ilk rakamlara göre patlama sırasında bir turist hayatını kaybederken <b>23</b> turist yaralandı. Patlama nedeniyle <b>kayıp </b>turistlerin olduğu da ifade ediliyor. Yetkililer, ölü sayısının artmasından endişe ediyorlar. Türkiye saatiyle 04:30 sularında yaşanan patlamayla ilgili çalışmalar tüm hızıyla devam ediyor. </p>
      <figure>
        <img src="https://www.webtekno.com/images/editor/default/0002/33/e1de3001b111fa573f0e4d81ba4789d7a712be8b.jpeg"/>
      </figure>
      <p>Whakaari Yanardağı, <b>Yeni Zelanda </b>için önemli olduğu kadar turistler için de büyük bir öneme sahip. Çünkü bölge her yıl, 10 bin kadar turist tarafından ziyaret ediliyor. "<b>White</b>" isimli bir adada yer alan bu yanardağın yakın çevresinde ise çok az insan yaşıyor. Yetkililer, bölge halkının da evlerinden çıkmaması ve camlarını kapalı tutması gerektiği konusunda uyarıyorlar.</p>
      <figure>
        <img src="https://www.webtekno.com/images/editor/default/0002/33/b6d42602bec22b1d57890ce5116bb290d05bbb83.jpeg"/>
      </figure>
      <p>Yetkililer tarafından yapılan açıklamalara göre bölgeye kurtarma <b>helikopterleri </b>sevk edilmiş durumda. Ancak şu an için arama kurtarma çalışmaları tam olarak yapılamıyor. Çünkü yanardağ, hala aktif durumda ve bu da çalışmaları engelliyor. Şu ana kadar bölgedeki turistler sadece botlarla kurtarılabildiler. Yetkililerin nasıl bir çalışma yürütecekleri ise şu an için <b>bilinmiyor</b>.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/turkiye-5-milyon-dolar-selenyum-74-h81159.html">Türkiye’de 5 Milyon Dolar Değerinde ‘Selenyum 74’ Ele Geçirildi</a>
      </p>
      <p>Bölge, sürekli olan kameralarla takip ediliyor. Yerel basına yansıyan kamera kayıtlarında ise patlamanın hemen birkaç dakika öncesinde yanardağın <b>kraterinde </b>dolaşan turistlerin olduğu açıkça görülebiliyor. Patlama anında kamera aktarımının kesildiğini belirten yetkililer, turistlerin akıbetini de şu an için <b>bilmiyorlar</b>. İşte patlamadan birkaç dakika önce kameralara yansıyan o turistlerin görüntüsü;</p>
      <figure>
        <img src="https://www.webtekno.com/images/editor/default/0002/33/42c59f96f47479222a2d0a78a4f5cc22a57cdafc.jpeg"/>
      </figure>
      <p>Whakaari Yanardağı'nın etrafa yaydığı kül bulutları, patlamadan kısa bir süre önce adadan ayrılan turistlerin <b>kameralarına </b>da yansıdı. Michael Schade, Twitter üzerinden paylaştığı bir gönderide patlamadan sadece<b> 20 dakika</b> önce adadan ayrıldıklarını ve kendilerinin güvende olduklarını ifade etti. Schade'nin yaptığı paylaşım, yanardağ patlamasının büyüklüğünü gözler önüne seriyor.</p>
      <figure>
        <iframe data-src="https://twitter.com/twitter/status/1203893996566634496" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Kaynak : </b>https://www.haberturk.com/yanardag-patladi-turistler-kayip-2547608</p>
    </article>
  </body>
</html>