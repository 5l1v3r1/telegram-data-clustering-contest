<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kultur/cinematrix/2019/12/09/a_disney_megdontotte_a_sajat_rekordjat/"/>
    <meta property="og:site_name" content="Index.hu"/>
    <meta property="article:published_time" content="2019-12-09T09:16:00+00:00"/>
    <meta property="og:title" content="A Disney megdöntötte a saját rekordját"/>
    <meta property="og:description" content="10 milliárd dollárnyi bevételük származott a jegyeladásból idén, és ezzel saját magukat előzték be."/>
  </head>
  <body>
    <article>
      <h1>A Disney megdöntötte a saját rekordját</h1>
      <address><time datetime="2019-12-09T09:16:00+00:00">09 Dec 2019, 09:16</time> by <a rel="author" href="https://index.hu/szerzo/palur_krisztina" target="_blank">pk</a></address>
      <p>December első hétvégéjén a Disney megdöntötte a saját jegybevételi rekordját, és átlépték a 10 milliárd dolláros álomhatárt. Ebben biztosan szerepe volt a Jégvarázs 2-nek, ami <a href="https://index.hu/kultur/cinematrix/2019/12/01/jegvarazs_2_rekordbevetel/">a hálaadási hétvégén</a>, illetve azt követően is tarolt a mozikban. </p>
      <figure>
        <img src="https://kep.cdn.indexvas.hu/1/0/3069/30695/306952/30695291_98d607686a8fbf3da01c7a1f91d71cf1_wm.jpg"/>
      </figure>
      <p>2019-et megelőzően a szórakoztatóipari gigacég legsikeresebb éve 2016-volt, akkor 7,6 milliárd dollárnyi bevételt termeltek neki a mozinézők. A mostani rekordbevétel pedig jóval több mint 10 milliárd dollár, ha beleszámoljuk <a href="https://index.hu/kultur/cinematrix/2019/08/07/disney_fox_jegyeladas_veszteseg_felvasarlas_sotet_fonix/">az idén megvásárolt Fox bevételeit is</a>, akkor már majdnem 12 milliárd dollárra rúg ez az összeg. De lesz ez még több is, hiszen idén lesz még egy nagy dobás, egy hét múlva mutatják be ugyanis <a href="https://index.hu/kultur/cinematrix/2019/11/25/erkezett_meg_egy_teaser_az_uj_star_warshoz/">a Star Wars: Skywalker kora</a> című filmet, ami egy több évtizedes korszak lezárását jelenti.</p>
      <p>A Disney legsikeresebb filmjei idén a Jégvarázs mellet a következők voltak: Bosszúállók: Végjáték (2,79 milliárd dollár), Oroszlánkirály (1,6 milliárd dollár), Marvel Kapitány (1,2 milliárd dollár), Toy Story 4 (1,07 milliárd dollár), Aladdin (1,05 milliárd dollár). </p>
      <p>(<a href="https://collider.com/disney-box-office-2019-10-billion/">Collider</a>) </p>
    </article>
  </body>
</html>