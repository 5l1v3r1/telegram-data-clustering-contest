<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-galatasaray-galatasarayda-muslera-turkiyede-ve-avrupada-zirvede-354887"/>
    <meta property="og:site_name" content="Fotospor"/>
    <meta property="article:published_time" content="2019-12-09T09:58:00+00:00"/>
    <meta property="og:title" content="Galatasaray'da Muslera, Türkiye'de ve Avrupa'da zirvede"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Galatasaray'da Muslera, Türkiye'de ve Avrupa'da zirvede</h1>
      <address>
        <time datetime="2019-12-09T09:58:00+00:00">09 Dec 2019, 09:58</time>
      </address>
      <p><b><i>Galatasaray haberleri...</i>Galatasaray</b>’da <b>Fernando Muslera</b>, <b>Aytemiz Alanyaspor</b>’u tek başına durdururken istatistiklerde yine zirveye yerleşti… bu sezon geride kalan haftalarda kalesine gelen 53 şutun 43’ünü çıkaran Uruguaylı kaleci yüzde 81’lik kurtarış yüzdesiyle ligin en iyisi. 11 golle Süper Lig'in en az gol yiyen kalecisi olan <b>Muslera</b>,  Süper Lig'de kalesine gelen son 12 şutun sadece 1’nde gol yedi. O golü de geçen hafta Sörloth attı. Muslera bu sezon 28 kurtarışla Şampiyonlar Ligi’nin de en fazla kurtarış yapan 2’nci kalecisi</p>
      <p>
        <b>Galatasaraylılar Muslera için Lugano'ya müteşekkir</b>
      </p>
      <p>Türkiye’de gündem Muslera’nın Galatasaray’ı Alanyspor karşısında ipten alması… dillerde ise <b>Diego Lugano</b>. 11 Ağustos 2011’de Galatasaray’a imza atan Muslera’nın transferinde o dönemde Fenerbahçe’de forma giyen Lugano’nun çok büyük payı oldu. Uruguaylı oyuncu, Lazio’da forma giyen Muslera’yı Galatasaray’a gelmesi için ikna etti. Muslera’nın menajeri olan Uruguay Milli Takımı’ndan eski takım arkadaşı Daniel Fonseca’yı, Galatasaray’la görüşmeler yaptığı dönemde İstanbul’da konuk etti. Muslera’nın İstanbul’da ev bulmasına yardımcı oldu. Lugano, Muslera 11 Ağustos’ta Galatasaray’a imza attıktan 16 gün sonra ise PSG’ye transfer oldu. Muslera’nın transferinde bir başka katkısı olan isimse Galatasaray’ın efsane yöneticisi Ergun Gürsoy’un oğlu, Ali Gürsoy oldu. Lazio ile kıyasıya pazarlıklarda bulundu.</p>
      <p>
        <b>Alanyasporluların dilinde de Muslera var</b>
      </p>
      <p>Galatasaray tribünleri maç sonu Muslera’ya tezahürat yaparken Uruguaylı file bekçisinin o anlarda tribünlere armayı göstermesi coşkuyu artırdı. Alanyaspor Başkanı Hasan Çavuşoğlu: "Maçı Muslera aldı”, Erol Bulut, “Galatasaray karşısında daha iyi oynadık ama Muslera'yı geçmedik, Salih Uçan ise “Muslera’yı geçemedik. Çok büyük kaleci. Çok iyi bir kaleci”, Caulker, “3 puanı biz hak ettik, ancak Muslera engel oldu” çıkarttı diyerek Uruguaylı kalecinin hakkını verdi.</p>
      <p>Kaynak: Fotospor</p>
    </article>
  </body>
</html>