<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://computersweden.idg.se/2.2683/1.727807/kina-utlandsk-it?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="Computer Sweden"/>
    <meta property="article:published_time" content="2019-12-09T09:32:00+00:00"/>
    <meta property="og:title" content="Kinas myndigheter ska kasta ut all utländsk it"/>
    <meta property="og:description" content="Inom tre år ska all utländsk hård- och mjukvara på kinesiska myndigheter ha ersatts med kinesisk. Det har den kinesiska regeringen bestämt."/>
  </head>
  <body>
    <article>
      <h1>Kinas myndigheter ska kasta ut all utländsk it</h1>
      <address>
        <time datetime="2019-12-09T09:32:00+00:00">09 Dec 2019, 09:32</time>
      </address>
      <p>
        <i>Inom tre år ska all utländsk hård- och mjukvara på kinesiska myndigheter ha ersatts med kinesisk. Det har den kinesiska regeringen bestämt.</i>
      </p>
      <p>Direktivet från den kinesiska regeringen kallas 3-5-2 baserat på i vilken takt de inhemska myndigheterna förväntas byta ut utländsk it. Under det första året är målet att 30 procent av utländsk hård- och mjukvara byts till kinesisk, 2021 ska 50 procent bytas och 2022 de resterande 20 procenten, <a href="https://www.zdnet.com/article/chinese-government-to-replace-foreign-hardware-and-software-within-three-years/">rapporterar ZDnet.</a></p>
      <p>Utbytet av it väntas drabba företag som HP, Dell och Microsoft hårt.</p>
      <p>Regeringsdirektivet ska ha kommit redan i våras men först i förra veckan läckte det ut till Financial Times. Det kom ungefär samtidigt som kinesiska myndigheter beordrade sin militär att utveckla ett eget operativsystem så att Windows kan ersättas.</p>
      <p>Privata kinesiska företag omfattas dock inte och de väntas heller inte byta ut sin utrustning eftersom det är dyrt.</p>
      <p>De kinesiska direktiven kommer mitt i det pågående handelskriget med USA och de diskussioner om att blockera Huawei från 5g-utbyggnaden som pågår runtom i världen – och där USA också driver på.</p>
      <p>
        <b>Läs också: </b>
        <br/>
        <a href="https://computersweden.idg.se/2.2683/1.727713/huawei-overklagar-svartlistning">Huawei slår tillbaka – överklagar ny svartlistning i USA</a>
        <br/>
        <a href="https://computersweden.idg.se/2.2683/1.727234/merkel-huawei-eu">Merkel efterlyser gemensam hållning kring Huawei i EU</a>
      </p>
    </article>
  </body>
</html>