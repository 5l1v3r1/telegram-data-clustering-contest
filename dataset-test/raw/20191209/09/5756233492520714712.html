<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625601/%D8%A7%D8%B5%D8%A7%D8%A8%D8%AA-%DB%B2-%D9%85%D9%88%D8%B4%DA%A9-%D8%A8%D9%87-%D8%A7%D8%B7%D8%B1%D8%A7%D9%81-%D9%81%D8%B1%D9%88%D8%AF%DA%AF%D8%A7%D9%87-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%A8%D8%BA%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="اصابت ۲ موشک به اطراف فرودگاه بین‌المللی بغداد"/>
    <meta property="og:description" content="یک منبع امنیتی عراق امروز (دوشنبه) از اصابت دو موشک به اطراف فرودگاه بین‌المللی بغداد خبر داد."/>
  </head>
  <body>
    <article>
      <h1>اصابت ۲ موشک به اطراف فرودگاه بین‌المللی بغداد</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <p>
        <i>یک منبع امنیتی عراق امروز (دوشنبه) از اصابت دو موشک به اطراف فرودگاه بین‌المللی بغداد خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> این منبع امنیتی گفت،‌ در پی اصابت موشک‌ها آژیرهای خطر در فرودگاه جهت ممانعت از حملات دیگر به صدا درآمدند.</p>
      <p>به گزارش خبرگزاری اسپوتنیک روسیه، وی خاطرنشان کرد، دو موشک به اطراف فرودگاه اصابت کرد که تاکنون تلفات آن مشخص نیست.</p>
      <p>خبرنگار العربیه ضمن اعلام این خبر گفت، این حمله نیروهای آمریکایی را هدف قرار داد.</p>
      <p>این در حالی است که پنج‌شنبه گذشته نیز دو منبع نظامی عراقی گفتند، دو خمپاره به داخل پایگاه هوایی بلد در عراق شلیک شده است.</p>
      <p>همچنین گروه اطلاع‌رسانی امنیتی پیشتر از اصابت موشک‌های کاتیوشا به پایگاه هوایی بلد در استان صلاح‌الدین خبر داده بود.</p>
      <p>این حادثه در حالی روی داده که شهرهای عراق برای ماه سوم متوالی و به رغم استعفای نخست وزیر شاهد تظاهرات‌ هستند تظاهرکنندگان بر انحلال پارلمان و محاکمه عاملان قتل تظاهرکنندگان و انتخابات زودهنگام تاکید دارند.</p>
    </article>
  </body>
</html>