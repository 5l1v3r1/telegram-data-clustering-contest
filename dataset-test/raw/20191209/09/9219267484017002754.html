<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397544-%d7%99%d7%a9-%d7%aa%d7%90%d7%a8%d7%99%d7%9a-%d7%9c%d7%91%d7%97%d7%99%d7%a8%d7%95%d7%aa-%d7%94%d7%95%d7%a9%d7%92%d7%94-%d7%94%d7%a1%d7%9b%d7%9e%d7%94-%d7%91%d7%99%d7%9f-%d7%94%d7%9e%d7%a4%d7%9c%d7%92"/>
    <meta property="og:site_name" content="סרוגים"/>
    <meta property="article:published_time" content="2019-12-09T09:15:44+00:00"/>
    <meta property="og:title" content="הושגה הסכמה; זה התאריך במקרה שיוצאים לבחירות"/>
    <meta property="og:description" content="בעוד יומיים, אם לא ישתנה שום דבר במערכת הפוליטית ולא יהיה איזשהו שינוי כיוון, הכנסת תתפזר באופן אוטומטי בדרכנו למערכת בחירות בפעם השלישית ברציפות. המפלגות .."/>
  </head>
  <body>
    <article>
      <h1>הושגה הסכמה; זה התאריך במקרה שיוצאים לבחירות</h1>
      <h2>בעוד יומיים, אם לא ישתנה שום דבר במערכת הפוליטית ולא יהיה איזשהו שינוי כיוון, הכנסת תתפזר בהצעת חוק שתקדים את הבחירות ביום, בדרכנו למערכת בחירות בפעם השלישית ברציפות</h2>
      <address><time datetime="2019-12-09T09:15:44+00:00">09 Dec 2019, 09:15</time> by <a rel="author">עטרה גרמן ואור יזרעאלי, חדשות סרוגים</a></address>
      <p>בעוד יומיים אם לא יהיה שינוי דרמטי במערכת הפוליטית הכנסת תתפזר ונצא למערכת בחירות שלישית ברציפות. היום (שני) הושגה ‏הסכמה בין כחול לבן, הליכוד והחרדים, לפיו מועד הבחירות השלישיות יתקיים ב- 2.3 יום שני, ו' אדר. מדובר בשינוי חוק יסוד שמצריך רוב של 61 במליאה.</p>
      <p>הדיונים שהחלו אתמול הגיעו בעקבות <u><a href="https://www.srugim.co.il/397190-%d7%9e%d7%99%d7%a8%d7%99-%d7%a8%d7%92%d7%91-%d7%9c%d7%90-%d7%a8%d7%90%d7%95%d7%99-%d7%9c%d7%a7%d7%99%d7%99%d7%9d-%d7%90%d7%aa-%d7%94%d7%91%d7%97%d7%99%d7%a8%d7%95%d7%aa-%d7%91%d7%96-%d7%90%d7%93">המחאה של המשפחות השכולות</a></u> נגד קיום מועד הבחירות, ב- ז' באדר- 3.3, יום האזכרה לחללי צה"ל שמקום קבורתם אינו ידוע.</p>
      <h3>עושים כל מאמץ למנוע בחירות אבל אם, אז</h3>
      <p>ה- 3.3 ירד ככל הנראה מהפרק, ואילו התאריכים האפשריים האחרים הם בין היתר ל' שבט, כ"א אדר וכ"ח אדר, כשהאחרון הוא התאריך המועדף על המפלגות החרדיות זאת בעקבות הטענה כי רבים ממצביעים טסים להילולת רבי אלימלך מליזנסק' בתאריך ז' אדר.</p>
      <p>ההסכמה היום שוברת עוד שיא שנשבר כבר בעצם היותנו במערכת בחירות שנייה ברציפות ועל סיפה של המערכת השלישית, כאשר יום הבוחר הקבוע בחוק ומוכר כיום שלישי מתחלף ליום שני בשבוע.</p>
      <p>יו״ר סיעת כחול לבן, ח״כ אבי ניסנקורן הגיב: ״כחול לבן תעשה כל מאמץ, עד לרגע האחרון, למנוע בחירות נוספות ומיותרות למדינת ישראל. כפי שהבטחנו לציבור, אם נתניהו ימנע הקמת ממשלת אחדות ונאלץ לפזר את הכנסת, נקיים מערכת בחירות קצרה ככל שניתן. אני שמח שבליכוד ובשאר סיעות הבית הסכימו להתגייס למהלך הזה״.</p>
      <p>ביום רביעי: חוק בשלוש קריאות</p>
      <p>בישיבת נשיאות הכנסת כי ככל שלא יימנעו הבחירות הנוספות, הכנסת תחוקק ביום רביעי הקרוב בשלוש קריאות את החוק שיקבע את הקדמת תאריך הבחירות ל 2.3.20.</p>
      <p>אדלשטיין: "גם כאשר נראה שאפסו הסיכויים למנוע את הבחירות המיותרות והיקרות האלו, לא נתחיל את הליך החקיקה לפני יום רביעי, על מנת לאפשר לראשי המפלגות להתעשת בדקה ה 90, רגע לפני שיהיה מאוחר מדי".</p>
    </article>
  </body>
</html>