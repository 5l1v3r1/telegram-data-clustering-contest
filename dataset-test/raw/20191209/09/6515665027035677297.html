<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3372277/kirk-daglas-napunio-103-godine-preziveo-mozdani-udar-i-helikoptersku-nesrecu-kaze-da-je-ovo-tajna-njegove-dugovecnosti"/>
    <meta property="og:site_name" content="kurir.rs"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="KIRK DAGLAS NAPUNIO 103 GODINE! Preživeo moždani udar i helikoptersku nesreću! Kaže da je OVO tajna njegove DUGOVEČNOSTI"/>
    <meta property="og:description" content="Holivudski glumac Kirk Daglas puni danas 103 godine. Rođen je kao Isur Danijelovič Demski, sin je nepismenih ruskih imigranata, a odigrao je neke od najslavnijih uloga u istoriji kinematografije, od Spartaka i Vinsenta van Goga do Doka Holideja.Glumačka ikona ..."/>
  </head>
  <body>
    <article>
      <h6 class="kicker">SREĆAN ROĐENDAN!</h6>
      <h1>KIRK DAGLAS NAPUNIO 103 GODINE! Preživeo moždani udar i helikoptersku nesreću! Kaže da je OVO tajna njegove DUGOVEČNOSTI</h1>
      <address>
        <time datetime="2019-12-09T09:20:00+00:00">09 Dec 2019, 09:20</time>
      </address>
      <p><a href="https://www.kurir.rs/tag/728619/holivudski-glumac">Holivudski glumac</a><a href="https://www.kurir.rs/tag/84993/kirk-daglas">Kirk Daglas</a> puni danas 103 godine. Rođen je kao Isur Danijelovič Demski, sin je nepismenih ruskih imigranata, a odigrao je neke od najslavnijih uloga u istoriji kinematografije, od Spartaka i Vinsenta van Goga do Doka Holideja.</p>
      <p>Glumačka ikona Kirk Daglas tvrdi da je doživeo sto godina zahvaljujući svojoj supruzi <a href="https://www.kurir.rs/tag/728621/en-bajdens-daglas">En Bajdens Daglas</a> (100), uz koju je uspevao da se oporavi od svih nedaća koje mu je život nosio.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3356287/jugoslovenski-glumac-je-rekorder-dobio-je-dete-u-92-godini-sa-56-godina-mladjom-zenom-zbog-njegovih-bivsih-ljubavnica-nastala-je-drama"/>
        <a href="https://www.kurir.rs/zabava/pop-kultura/3347413/imao-sam-7-godina-kada-sam-se-susreo-sa-drogom-umalo-sam-umro-sin-slavnog-glumca-otkrio-gnusne-detalje-o-svojoj-porodici-majka-ga-jednom-recenicom-gurnula-u-svet-poroka-foto"/>
      </related>
      <p>Preživeo je moždani udar koji mu je poremetio govor i zbog kojeg je morao da prestane da glumi pre dve decenije. Izvukao se bez većih posledica iz helikopterske nesreće 1991. godine, a veliku prazninu ostavila je i smrt njegovog sina Erika 2004. godine.</p>
      <figure>
        <img src="https://www.kurir.rs/data/images/2019/12/09/09/2077843_profimedia0485352736_ff.jpg?ver=1575879522"/>
        <figcaption>
          <cite>foto: Profimedia</cite>
        </figcaption>
      </figure>
      <p>- Srećan sam što sam pre 63 godine pronašao srodnu dušu i verujem da mi je naš divan brak pomogao da sve preživim - rekao je u jednom intervjuu Daglas.</p>
      <p>Lepu En upoznao je 1953. godine tokom snimanja filma "Act of Love" u Parizu, dve godine nakon što mu se raspao prvi brak s glumicom Dajanom Vabster, s kojom je dobio sinove Majkla i Džoela. Slavni glumac rekao je da ga je odmah privukao njen smisao za humor.</p>
      <figure>
        <img src="https://www.kurir.rs/data/images/2019/12/09/09/2077841_profimedia0401611941_ff.jpg?ver=1575879592"/>
        <figcaption>
          <cite>foto: Profimedia</cite>
        </figcaption>
      </figure>
      <p>Iako je lepotica nemačkog porekla smatrala da je Kirk zgodan i šarmantan, nije htela da se petlja s holivudskim glumcima. Ipak, hemija je bila jača, pa su godinu dana kasnije, 1954. godine, izgovorili sudbonosno da u Las Vegasu.</p>
      <p>- Nikad nisam mislio da je naš brak jedinstven. Zaljubio sam se u devojku i nakon više od šezdeset godina i dalje je volim - otkrio je u jednom intervjuu slavni glumac.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3341109/bio-je-u-paklu-droge-mislio-sam-da-cu-ga-izgubiti-poznati-glumac-progovorio-o-najtezem-periodu-u-zivotu-sin-mu-je-bio-diler-a-onda-se-i-sam-navukao-evo-gde-je-danas-foto"/>
      </related>
      <p>Pre tri godine izdao je knjigu poezije po imenu Life Could Be Verse, koju je posvetio svojoj supruzi, a u jednoj od pesama ističe da ljubav počinje u osamdesetoj godini.</p>
      <p>Poslednje dve decenije, Kirk i En posvetili su filantropiji. Izgradili su 400 školskih igrališta u Kaliforniji i osnovali centar za lečenje Alchajmerove bolesti. Kada napuste ovaj svet, njihova imovina pripašće nekoj humanitarnoj organizaciji.</p>
      <figure>
        <img src="https://www.kurir.rs/data/images/2019/12/09/09/2077839_profimedia0401608634_ff.jpg?ver=1575879598"/>
        <figcaption>
          <cite>foto: Profimedia</cite>
        </figcaption>
      </figure>
      <p>Kurir.rs/Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3316401/kirk-daglas-je-vise-od-6-decenija-u-braku-a-ima-102-godine-ono-sto-svaki-dan-radi-sa-zenom-ce-vas-zapanjiti"/>
        <a href="https://www.kurir.rs/zabava/pop-kultura/3295619/kirk-daglas-odusevljava-ceo-svet-vitalan-i-u-102godini"/>
        <a href="https://www.kurir.rs/zabava/pop-kultura/3372253/otisao-i-odo-preminuo-omiljeni-glumac-iz-ratova-zvezda-teska-bolest-pokosila-renea"/>
        <a href="https://www.kurir.rs/zabava/pop-kultura/3372091/jezivo-reper-koji-je-umro-na-aerodromu-predvideo-svoju-smrt-u-ovoj-pesmi"/>
      </related>
    </article>
  </body>
</html>