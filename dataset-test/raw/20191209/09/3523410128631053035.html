<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644345/%D8%BA%D8%B2%D8%A7%D9%84-%D8%B7%D9%84%D8%A7%DB%8C%DB%8C-%D8%A8%D9%87-%D9%87%D9%81%D8%AA-%D9%88-%D9%86%DB%8C%D9%85-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T09:45:00+00:00"/>
    <meta property="og:title" content="غزال طلایی به «هفت و نیم» رسید"/>
    <meta property="og:description" content="غزال طلایی جشنواره جهانی فیلم پارسی به «هفت و نیم» ساخته برادران محمودی اهدا شد."/>
  </head>
  <body>
    <article>
      <h1>
        <a href="https://www.bultannews.com/fa/news/644345/%D8%BA%D8%B2%D8%A7%D9%84-%D8%B7%D9%84%D8%A7%DB%8C%DB%8C-%D8%A8%D9%87-%D9%87%D9%81%D8%AA-%D9%88-%D9%86%DB%8C%D9%85-%D8%B1%D8%B3%DB%8C%D8%AF">غزال طلایی به «هفت و نیم» رسید</a>
      </h1>
      <h2>غزال طلایی جشنواره جهانی فیلم پارسی به «هفت و نیم» ساخته برادران محمودی اهدا شد.</h2>
      <address><time datetime="2019-12-09T09:45:00+00:00">09 Dec 2019, 09:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در آیین اختتامیه هشتمین جشنواره جهانی فیلم پارسی استرالیا، غزال طلایی بهترین فیلم بلند به «هفت و نیم» رسید.</p>
      <p>این دوره از جشنواره یکشنبه ۱۷ آذرماه در سینما پالاس سیدنی با معرفی برگزیدگان سه بخش مستند، داستانی و سینمایی پایان یافت.</p>
      <p>غزال طلایی بهترین فیلم مستند به «فریاد رو به باد» ساخته سیاوش جمالی و عطا مهراد رسید. هیات داوران این بخش با اهدای لوح از فیلم «دلبند» به کارگردانی یاسر طالبی قدردانی کرد. در بخش فیلم کوتاه غزال طلایی به فیلم کوتاه «تتو» به کارگردانی فرهاد دلارام تقدیم شد. هیات داوران این بخش با اهدای لوح از فیلم «مانیکور» ساخته آرمان فیاض تقدیر کرد.</p>
      <p>در بخش رقابت فیلم‌های بلند، هیات داوران با تقدیر از «بنفشه آفریقایی» ساخته مونا زندی، تندیس غزال طلایی بهترین فیلم بلند را به «هفت و نیم» ساخته برادران محمودی اهدا کرد. امین پلنگی دبیر هشتمین جشنواره جهانی فیلم استرالیا بود که از ۱۳ تا ۱۷ آذرماه در سینما پالاس سیدنی برگزار شد.</p>
    </article>
  </body>
</html>