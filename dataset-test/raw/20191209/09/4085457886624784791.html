<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/12/09/redmi-k30-pro-oficialne-dorazi-v-breznu-pristiho-roku/"/>
    <meta property="og:site_name" content="GizChina.cz"/>
    <meta property="article:published_time" content="2019-12-09T09:00:37+00:00"/>
    <meta property="og:title" content="Redmi K30 Pro oficiálně dorazí v březnu příštího roku"/>
    <meta property="og:description" content="Představení telefonů řady Redmi K30 proběhne už zítra a kromě modelů s podporou 5G a 4G sítí by mohl být uveden i model Redmi K30 Pro."/>
  </head>
  <body>
    <article>
      <h1>Redmi K30 Pro oficiálně dorazí v březnu příštího roku</h1>
      <address><time datetime="2019-12-09T09:00:37+00:00">09 Dec 2019, 09:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Představení telefonů řady Redmi K30 proběhne už zítra a dočkat bychom se měli jak verze s podporou 4G, tak i modelu, který bude podporovat 5G sítě. O obou přístrojích víme už téměř vše a včera jsme se dokonce mohli podívat <a href="https://gizchina.cz/2019/12/08/redmi-k30-se-objevuje-ve-videu-a-na-realne-fotce/">na krátké video</a>, které potvrdilo nejen design, ale i nadstavbu MIUI 11. Tu najdeme v telefonech již předinstalovanou a měla by být založena na systému Android 10. Úplnou novinkou však je oznámení, že je v přípravách i Redmi K30 Pro. Jen je trochu nejasné, zda bude představen už zítra. Poslední <a href="https://www.ithome.com/0/461/683.htm">informace totiž tvrdí</a>, že se objeví až v březnu/marci příštího roku.</p>
      <p>Je tedy možné, že Redmi K30 Pro bude zítra představen, ale na trh se dostane až příští rok. O tom, jaké parametry verze Pro dostane se dosud jen spekuluje. Tipaři odhadují, že jako procesor výrobce použije Snapdragon 865 se modemem Snapdragon X55 5G. Očekává se i rychlé 66 W nabíjení. Fanoušci se už také začínají ptát, zda bude telefon uveden v Indii nebo v Číně. Podle Sudhnasu Ambhore je jednoznačným místem uvedení čínský trh. Na to, jak to tedy dopadne s K30 Pro budeme muset počkat ještě pár hodin na prezentační akci Redmi.</p>
      <figure>
        <img src="https://gizchina.cz/wp-content/uploads/2019/12/1b.jpg"/>
      </figure>
      <p>Do té doby si ještě ale můžeme v rychlosti shrnout parametry telefonů, které budou zítra určitě představeny. Šéf značky, Lu Weibing, potvrdil procesor Snapdragon 765G s integrovaným modemem X52 5G. Najdeme zde tedy podporu 5G sítí v obou standardech SA i NSA. Rychlost stahování by měla být až 3,7 Gbps. Zároveň zde najdeme podporu páté generace umělé inteligence Qualcomm AIE se špičkovým výpočetním výkonem. Snímač otisků bude uložen na hraně přístrojů a přední kamera bude duální. Kromě jiného telefon s 5G dostane i rychlé 30 W nabíjení. Vše ostatní si nechme na zítřejší představovačku.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/12/09/vynoril-se-prvni-udajny-snimek-chystaneho-huawei-p40/"/>
        <a href="https://gizchina.cz/2019/12/09/oneplus-8-lite-a-jeho-design-na-renderovanych-obrazcich/"/>
        <a href="https://gizchina.cz/2019/12/08/oppo-reno-3-pro-a-jeho-hlavni-specifikace-na-siti/"/>
      </related>
    </article>
  </body>
</html>