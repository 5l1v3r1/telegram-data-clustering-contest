<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/18/2156344/%D9%BE%D8%B1%D9%88%D8%A7%D9%86%D9%87-%D9%85%D8%B9%D8%B5%D9%88%D9%85%DB%8C-%D8%AA%D8%AC%D9%84%DB%8C%D9%84-%D8%A7%D8%B2-%D8%B4%D9%87%D8%AF%D8%A7%DB%8C-%D9%87%D9%86%D8%B1%D9%85%D9%86%D8%AF-%D9%BE%D8%B4%D8%AA%D9%88%D8%A7%D9%86%D9%87-%D9%85%D8%B9%D9%86%D9%88%DB%8C-%D9%87%D9%86%D8%B1-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-12-09T09:16:51+00:00"/>
    <meta property="og:title" content="پروانه معصومی: تجلیل از شهدای هنرمند پشتوانه معنوی هنر ایران است"/>
    <meta property="og:description" content="وی همچنین درباره نقش هنرمندان در ترویج سبک زندگی شهدا نیز گفت: هنرمندان در تمام دنیا به‌عنوان الگوهای رفتاری در جامعه شناخته‌شده‌اند و این کارکرد در حوزه سینما و تلویزیون بیشتر جلوه دارد که امیدوارم جامعه هنرمندان ایران در تمامی رشته‌های هنری الگوهای خوبی برای جامعه باشند و سبک زندگی و شیوه متعالی و الگوهای رفتاری شهدا را برای ملت خصوصاً نسل جوان انقلاب به‌درستی و با بیان ناب هنری خود بازگو کنند."/>
  </head>
  <body>
    <article>
      <h1>پروانه معصومی: تجلیل از شهدای هنرمند پشتوانه معنوی هنر ایران است</h1>
      <h2>بازیگر پیشکسوت سینما تئاتر و تلویزیون کشور درباره مراسم پاسداشت شهدای هنرمند گفت: تجلیل و تکریم شهدای هنرمند پشتوانه و ذخیره معنوی برای فرهنگ و هنر ما به شمار می‌رود.</h2>
      <address>
        <time datetime="2019-12-09T09:16:51+00:00">09 Dec 2019, 09:16</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/11/02/13971102143107513164321810.png"/>
      </figure>
      <p>
        <a href="https://www.tasnimnews.com/fa/service/4/%D9%81%D8%B1%D9%87%D9%86%DA%AF%DB%8C">- اخبار فرهنگی -</a>
      </p>
      <p>به گزارش باشگاه خبرنگاران پویا، پروانه معصومی در گفت‌وگویی گفت: به نظر من نفس تجلیل و تکریم در جامعه هنرمندان بسیار دلگرم‌کننده و مفید است و این‌گونه مراسم‌ها که به خصوص برای شهدای هنرمندمان برپا خواهد شد، پشتوانه و ذخیره معنوی برای فرهنگ و هنر ما به شمار می‌رود.</p>
      <p>
        <a href="http://tasnimnews.com/2057736">پروانه معصومی: نگران حال شیخ ابراهیم زکزاکی هستم</a>
      </p>
      <p>وی همچنین درباره نقش هنرمندان در ترویج سبک زندگی شهدا نیز گفت: هنرمندان در تمام دنیا به‌عنوان الگوهای رفتاری در جامعه شناخته‌شده‌اند و این کارکرد در حوزه سینما و تلویزیون بیشتر جلوه دارد که امیدوارم جامعه هنرمندان ایران در تمامی رشته‌های هنری الگوهای خوبی برای جامعه باشند و سبک زندگی و شیوه متعالی و الگوهای رفتاری شهدا را برای ملت خصوصاً نسل جوان انقلاب به‌درستی و با بیان ناب هنری خود بازگو کنند.</p>
      <p>مرکز بسیج وزارت فرهنگ و ارشاد اسلامی با مشارکت سازمان بسیج هنرمندان کشور مراسم پاسداشت شهدای هنرمند کشور را برگزار می‌کند.</p>
      <p>در این برنامه قرار است از شهدای هنرمند رشته‌های مختلف هنری از جمله سینما، هنرهای نمایشی، موسیقی و سرود، هنرهای تجسمی، عکاسی، ادبیات، خوشنویسی، و شعر تجلیل و تکریم به عمل بیاید.</p>
      <p>این مراسم ساعت 17:30 روز شنبه 23 آذرماه در تالار اندیشه حوزه هنری برگزار خواهد شد.</p>
      <p>انتهای پیام/</p>
    </article>
  </body>
</html>