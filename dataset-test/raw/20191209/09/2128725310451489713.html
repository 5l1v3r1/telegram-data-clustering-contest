<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/fenerbahce/2019/12/09/fenerbahcede-sadik-etkisi"/>
    <meta property="og:site_name" content="Aspor"/>
    <meta property="article:published_time" content="2019-12-09T09:33:53+00:00"/>
    <meta property="og:title" content="Fenerbahçe’de ‘Sadık’ etkisi"/>
    <meta property="og:description" content="Fenerbahçeli futbolcu Sadık Çiftpınar, sezon başından beri düzenli forma şansı bulamadığı sarı-lacivertli ekipte İstanbulspor karşılaşmasından sonra adeta yeniden doğdu."/>
  </head>
  <body>
    <article>
      <h1>Fenerbahçe’de ‘Sadık’ etkisi</h1>
      <address>
        <time datetime="2019-12-09T09:33:53+00:00">09 Dec 2019, 09:33</time>
      </address>
      <p>
        <b>Fenerbahçeli futbolcu <a href="https://www.aspor.com.tr/index/sadik-ciftpinar">Sadık Çiftpınar</a>, sezon başından beri düzenli forma şansı bulamadığı sarı-lacivertli ekipte İstanbulspor karşılaşmasından sonra adeta yeniden doğdu.</b>
      </p>
      <p>Bu sezon ligde 3 maçta toplam 112 dakika görev yapan 26 yaşındaki futbolcu, 23 top kazanım, 9 araya girme gibi başarılı istatistiklere imza attı.</p>
      <p><a href="https://www.aspor.com.tr/index/fenerbahce">Fenerbahçe</a>'nin 2018-2019 sezonu devre arasında Yeni Malatyaspor'dan transfer ettiği savunma oyuncusu <a href="https://www.aspor.com.tr/index/sadik-ciftpinar">Sadık Çiftpınar</a>, bu sezon fazla forma bulamazken, <a href="https://www.aspor.com.tr/index/ziraat-turkiye-kupasi">Ziraat Türkiye Kupası</a> 5. Tur mücadelesinde İstanbulspor maçında gösterdiği performansla adeta yeniden doğdu. Sarı-siyahlılara karşı oynanan maçta yerinde müdahalelerde bulunan 26 yaşındaki futbolcuya <a href="https://www.aspor.com.tr/index/super-lig">Süper Lig</a>'de Gençlerbirliği müsabakasında Teknik Direktör <a href="https://www.aspor.com.tr/index/ersun-yanal">Ersun Yanal</a> tarafından şans verildi. 90 dakika boyunca sahada kalan Çiftpınar, savunmada yaptığı müdahaleler ve etkili oyunuyla taraftarı memnun ederken, teknik heyeti de sevindirdi. Gençlerbirliği maçı öncesinde toplamda 2 maçta sadece 22 dakika oyunda yer alan Sadık, bu sezon ilk kez Başkent ekibi karşısında ilk 11'de şans buldu.</p>
      <p>Bu sezon ligde toplamda 112 dakika görev yapan 26 yaşındaki futbolcu, söz konusu müsabakalarda Fenerbahçe formasıyla 16 defansif aksiyon, 9 araya girme, 2 rakip sahada top kazanım, 4 kendi sahasında yapılan top kaybı, 23 top kazanım ve 11 başarılı defansif aksiyon ile defansif parametrelerde etkili bir performans gösterdi.</p>
      <related>
        <a href="https://www.aspor.com.tr/fenerbahce/2019/12/09/fenerbahcede-ersun-yanaldan-kruse-karari"/>
      </related>
    </article>
  </body>
</html>