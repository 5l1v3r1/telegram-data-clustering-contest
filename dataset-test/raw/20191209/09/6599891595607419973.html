<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/12/09/fin-bakan-dunyanin-en-genc-basbakani-olacak"/>
    <meta property="og:site_name" content="A Haber"/>
    <meta property="article:published_time" content="2019-12-09T09:01:09+00:00"/>
    <meta property="og:title" content="Fin bakan dünyanın en genç başbakanı olacak"/>
    <meta property="og:description" content="Dünyanın en genç başbakanı Fin Bakan Sanna Marin olacak. Finlandiya'da yeni hükümetin cumhurbaşkanının onayını almasının ardından 34 yaşındaki mevcut Ulaştırma Bakanı Sanna Marin dünyanın en genç başbakanı olacak."/>
  </head>
  <body>
    <article>
      <h1>Fin bakan dünyanın en genç başbakanı olacak</h1>
      <address>
        <time datetime="2019-12-09T09:01:09+00:00">09 Dec 2019, 09:01</time>
      </address>
      <p>
        <b>Dünyanın en genç başbakanı Fin Bakan <a href="https://www.ahaber.com.tr/index/sanna-marin">Sanna Marin</a> olacak. <a href="https://www.ahaber.com.tr/index/finlandiya">Finlandiya</a>'da yeni hükümetin cumhurbaşkanının onayını almasının ardından 34 yaşındaki mevcut Ulaştırma Bakanı Sanna Marin dünyanın en genç başbakanı olacak.</b>
      </p>
      <p>Hükümet ortaklarının desteğini kaybetmesi nedeniyle Başbakan Antti Rinne'nin istifa etmesinin ardından Sosyal Demokrat Parti (SDP) Marin'i yeni kurulacak hükümetin başbakanı olarak önerdi.</p>
      <p>Yeni hükümetin yarın kurulup cumhurbaşkanı tarafından onaylanmasının ardından 34 yaşında Marin, dünyanın en genç başbakanı unvanını elinde bulunduran 35 yaşındaki Ukrayna Başbakanı Oleksiy Honçaruk'u geride bırakacak.</p>
      <p>Bu arada, başbakanlık görevinden istifa eden Rinne'nin, meclis başkan yardımcılığına getirilmesi bekleniyor. Rinne, gelecek yıl yapılacak kongreye kadar SDP'nin genel başkanı olarak kalmaya devam edecek.</p>
      <p>Öte yandan, Marin'in SDP kongresinde genel başkanlığa seçilmesi durumunda ise mevcut merkez sol koalisyondaki tüm partilerin başında kadınlar olacak.</p>
    </article>
  </body>
</html>