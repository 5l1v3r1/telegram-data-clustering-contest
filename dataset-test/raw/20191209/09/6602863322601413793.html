<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4949091/snapchat-test-functie-die-gezicht-gebruikers-videos-plakt"/>
    <meta property="og:site_name" content="Bright.nl"/>
    <meta property="article:published_time" content="2019-12-09T09:32:29+00:00"/>
    <meta property="og:title" content="Snapchat test functie die gezicht gebruikers in video's plakt"/>
    <meta property="og:description" content="Snapchat test een nieuwe functie waarbij het gezicht van gebruikers over gezichten in bestaande video's wordt geplakt."/>
  </head>
  <body>
    <article>
      <h6 class="kicker">Deepfake</h6>
      <h1>Snapchat test functie die gezicht gebruikers in video's plakt</h1>
      <address><time datetime="2019-12-09T09:32:29+00:00">09 Dec 2019, 09:32</time> by <a rel="author" href="https://www.bright.nl/tags/personen/floris-poort" target="_blank">Floris Poort</a></address>
      <p>
        <b>Snapchat test een nieuwe functie waarbij het gezicht van gebruikers over gezichten in bestaande video's wordt geplakt.</b>
      </p>
      <p>Snapchat noemt de functie Cameo, en werkt als een soort realistisch alternatief op de bestaande Bitmoji, meldt <a href="https://techcrunch.com/2019/12/08/snapchat-cameo-edits-your-face-into-videos/">TechCrunch</a>. Gebruikers maken een selfie met Cameo, die daarna geanimeerd in een bestaande video terechtkomt. Zo ziet de gebruiker zijn eigen gezicht bewegingen maken die hij of zij zelf niet gemaakt heeft.</p>
      <p>Snapchat heeft een aantal video's opgenomen waar het gezicht van de gebruiker aan kan worden toegevoegd. Het gaat bijvoorbeeld om filmpjes waarin iemand geld in de lucht gooit, of in bed schaapjes telt door ze omhoog te gooien.</p>
      <h3>Bijna klaar</h3>
      <p>De Cameo-functie wordt onderdeel van de Bitmoji-knop in Snapchat. "Cameos zijn nog niet klaar voor het hoofdpodium, maar verwacht hun wereldwijde debuut binnenkort", zegt Snapchat. De functie wordt nu momenteel onder Franse gebruikers getest.</p>
      <p>Bij Cameo's bewegen animeren het gezicht van de gebruiker wel, maar het is nog vrij duidelijk te zien dat het geen echte video-opname is. Professionele deepfakes, die uren moeten renderen, zijn steeds moeilijker met het blote oog van echte video's te onderscheiden.</p>
      <h3>Bright maakte zijn eigen deepfake:</h3>
      <figure>
        <iframe src="https://www.youtube.com/embed/ZVXgtY4fCrA" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>