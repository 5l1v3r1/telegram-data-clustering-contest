<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/fonseka-nazvav-faktor-yakyj-zavadyv-romi-pidpysaty-lidera-shahtarya/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-12-09T09:22:00+00:00"/>
    <meta property="og:title" content="Фонсека назвав фактор, який завадив «Ромі» підписати лідера «Шахтаря»"/>
    <meta property="og:description" content="Головний тренер «Роми» Паулу Фонсека підтвердив, що римський клуб був зацікавлений у послугах капітана «Гірників» Тайсона."/>
  </head>
  <body>
    <article>
      <h1>Фонсека назвав фактор, який завадив «Ромі» підписати лідера «Шахтаря»</h1>
      <address><time datetime="2019-12-09T09:22:00+00:00">09 Dec 2019, 09:22</time> by <a rel="author">Максим Рудніцький</a></address>
      <p>Головний тренер «Роми» Паулу Фонсека підтвердив, що римський клуб був зацікавлений у послугах капітана «Гірників» Тайсона.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/12/574148.jpg?w=1200&amp;ssl=1"/>
        <figcaption>Головний тренер «Роми» Паулу Фонсека підтвердив, що римський клуб був зацікавлений у послугах капітана «Гірників» Тайсона.</figcaption>
      </figure>
      <p>«Придбати Тайсона – це було моє прохання перед початком сезону, але це виявилося неможливим. «Шахтар» хотів зберегти його у себе, тому трансфер не відбувся. Зараз я розумію, чому вони так вчинили. Тайсон класний гравець, якби він перейшов у «Рому» – дуже б нам допоміг.Він дуже дорогий гравець, ми маємо зважати на його вік, йому 31, і ми не можемо дозволити собі витрачати стільки грошей на футболіста такого віку.</p>
      <p>Я сумую за Україною, там пройшли дійсно фантастичні роки. Коли я переїхав до Італії, всі знали, що моя дружина і дитина з України. Я справді сумую, хоча мені достатньо комфортно тут в Італії. Скучив за українцями, за тим прекрасним періодом у «Шахтарі», за Києвом, в мене там навіть лишився дім. Коли встигаю, то стежу за матчами «Шахтаря», звичайно. Вони класно грають, я сподіваюся переможуть «Аталанту» у середу. Зроблю все, щоб побачити цю гру.</p>
      <p>Наскільки реально запросити в «Рому» когось з українських футболістів? Чому ні! Тим паче, я їх усіх знаю. Це можливо. Маліновський, наприклад, непогано звикає до чемпіонату: чудово грає за «Аталанту». Я добре знаю головного тренера збірної України Шевченка, він проводить класну роботу з молодими футболістами. В Україні багато хороших гравців, тому давайте побачимо», – передає слова португальського фахівця <a href="https://footballhub.com.ua/">FootballHub.</a></p>
      <p>Паулу Фонсека у минулому році покинув «Шахтар» та перебрався до Італії, де очолив «Рому. З «Шахтарем» спеціаліст тричі вигравав чемпіонат та Кубок України, одного разу ставав володарем Суперкубка країни.</p>
      <p>Нагадаємо, що Тайсоном минулого літа активно цікавились низка італійських клубів. Зокрема, «Мілан» та «Рома», однак донецький клуб не відпустив бразильця.</p>
      <p>
        <a href="https://bookmaker-ratings.com.ua/zinchenko-rozpoviv-shho-u-majbutn-omu-mozhe-povernutysya-u-shahtar/">Зінченко розповів, що у майбутньому може повернутися у «Шахтар»</a>
      </p>
      <p>
        <a href="https://bookmaker-ratings.com.ua/shahtar-atalanta-stavky-prognozy-i-koefitsiyenty-bukmekeriv-na-match-11-grudnya-2019-roku/">«Шахтар» – «Аталанта»: ставки, прогнози і коефіцієнти букмекерів на матч 11 грудня 2019 року</a>
      </p>
      <related>
        <h4>Схожі записи</h4>
        <a href="https://bookmaker-ratings.com.ua/promouter-dzhoshua-rozpoviv-koly-brytanets-mozhe-zustritysya-z-usykom/"/>
        <a href="https://bookmaker-ratings.com.ua/zirka-borusiyi-d-zahysnyk-zbirnoyi-angliyi-ta-perspektyvnyj-vinger-lempard-vyznachyvsya-iz-zymovym-transferamy-chelsi/"/>
        <a href="https://bookmaker-ratings.com.ua/dvorazovyj-volodar-kubka-libertadores-vpershe-v-istoriyi-vyletiv-z-brazyl-s-koyi-seriyi-a/"/>
      </related>
    </article>
  </body>
</html>