<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/yeni-zelandada-whakaari-yanardagi-patladi-20-yarali-1408289"/>
    <meta property="og:site_name" content="Karar.com"/>
    <meta property="article:published_time" content="2019-12-09T09:06:00+00:00"/>
    <meta property="og:title" content="Yeni Zelanda'da Whakaari Yanardağı patladı: 20 yaralı"/>
    <meta property="og:description" content="Yeni Zelanda'nın en aktif yanardağlarından Beyaz Ada'daki Whakaari Yanardağı lav püskürtmeye başladı. Çok sayıda kişi yaralandı."/>
  </head>
  <body>
    <article>
      <h1>Yeni Zelanda'da Whakaari Yanardağı patladı: 20 yaralı</h1>
      <address>
        <time datetime="2019-12-09T09:06:00+00:00">09 Dec 2019, 09:06</time>
      </address>
      <p>
        <b>Yeni Zelanda'nın en aktif yanardağlarından Beyaz Ada'daki Whakaari Yanardağı lav püskürtmeye başladı. Çok sayıda kişi yaralandı.</b>
      </p>
      <p>Yeni Zelanda'da, Beyaz Ada'daki Whakaari Yanardağı'nın faaliyete geçmesi sonucunda ilk belirlemelere göre 20 kişinin yaralandığı açıklandı.</p>
      <p>Radyo Yeni Zelanda'nın internet sitesinde yer alan bilgiye göre, yerel saatle 14.30 (TSİ 04.30) sularında kül bulutu yükselmeye başlayan yanardağın çevresinde yaralananların, bölgeyi ziyaret eden turistlerden olabileceği belirtildi.</p>
      <p>İlk belirlemelere göre 20 kişinin yaralandığı yanardağ patlaması sırasında adada 100 kişinin bulunduğu tahmin ediliyor.</p>
      <p>Adaya kurtarma helikopterlerinin sevk edildiğini belirten yetkililer, bölgede yaşayanlara camlarını kapatarak evlerinden çıkmamaları yönünde uyarı yaptı.</p>
      <p>Whakaari Yanardağı, son olarak 2001'de aktif hale gelmişti.</p>
      <related>
        <a href="https://www.karar.com/dunya-haberleri/japonyadaki-sakurajima-yanardaginda-son-3-yilin-en-buyuk-patlamasi-1378047"/>
      </related>
      <related>
        <a href="https://www.karar.com/dunya-haberleri/italyada-etna-yeniden-lav-puskurttu-1357662"/>
      </related>
    </article>
  </body>
</html>