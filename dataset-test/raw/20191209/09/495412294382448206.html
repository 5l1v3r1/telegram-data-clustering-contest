<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/video-palermo-acireale-1-3-highlights-e-gol-secondo-ko-per-i-rosanero-serie-d/1958127/"/>
    <meta property="og:site_name" content="IlSussidiario"/>
    <meta property="article:published_time" content="2019-12-09T09:40:00+00:00"/>
    <meta property="og:title" content="Video/ Palermo Acireale (1-3): highlights e gol, secondo KO per i rosanero (Serie D)"/>
    <meta property="og:description" content="Video Palermo Acireale (risultato finale 1-3): seconda sconfitta in campionato per i rosanero che mantengono comunque il primato nel girone I di Serie D."/>
  </head>
  <body>
    <article>
      <h1>Video/ Palermo Acireale (1-3): highlights e gol, secondo KO per i rosanero (Serie D)</h1>
      <h2>Video Palermo Acireale (risultato finale 1-3): highlights e gol della partita valevole per la 15^ giornata di Serie D girone I. Seconda battuta d’arresto in campionato per i rosanero.</h2>
      <address><time datetime="2019-12-09T09:40:00+00:00">09 Dec 2019, 09:40</time> by <a rel="author" href="https://www.ilsussidiario.net/autori/stefano-belli/" target="_blank">Stefano Belli</a></address>
      <p>Il <b>video</b> con gli <b>highlights</b> e i <b>gol</b> di <b>Palermo Acireale 1-3</b> ci mostra la seconda sconfitta in campionato dei rosanero, curioso notare come entrambi i KO siano arrivati tra le mura amiche del Barbera che in teoria dovrebbe essere un fortino inespugnabile con il pubblico a fare da dodicesimo uomo in campionato. Invece i padroni di casa pagano un approccio troppo morbido (oltre all’infortunio di Santana la cui gara dura sì e no 20 minuti), tant’è che l’unico a cercare la porta con un po’ di convinzione, e neanche troppa, è Langella che dai venti metri non riesce a impensierire Pitarresi. Poco dopo la mezz’ora sono gli ospiti a segnare con <b>De Felice</b> che di prima intenzione trafigge Pelagotti. Grande entusiasmo nel settore riservato ai tifosi della squadra allenata da Pagana mentre i fischi dei palermitani scuotono gli uomini di Pergolizzi che sfiorano subito il pari con Felici che fa la barba al palo. Nella ripresa il Palermo insiste con Ricciardo che si vede annullare il gol del pari per un fallo sul portiere, e poco dopo arriva pure il raddoppio dell’Acireale con <b>Savanarola</b> che fa calare il gelo alla Favorita. <b>Kraja</b> trova il modo di accorciare momentaneamente le distanze ma si tratta soltanto di un fuoco di paglia, <b>Lancini</b> che era già ammonito si fa cacciare via lasciando nei guai i suoi che in inferiorità numerica non riescono a contenere l’avanzata di <b>Rizzo</b> che a cinque minuti dal novantesimo mette il punto esclamativo. Il Palermo mantiene comunque il primato nel <b>girone I</b> di <b>Serie D</b> anche se vede avvicinarsi sempre più il <b>Savoia</b> che si è portato a -5 dalla vetta grazie alla vittoria in zona Cesarini contro l’ACR Messina, Acireale che conserva il terzo posto in coabitazione con il Troina.</p>
      <h4>IL TABELLINO</h4>
      <p>
        <b>PALERMO-ACIREALE 1-3 (0-1)</b>
      </p>
      <p><b>PALERMO (4-3-1-2):</b> Pelagotti; Doda, Accardi, Lancini, Vaccaro (75′ Lucera); Langella (55′ Ficarrotta), Martin, Martinelli (86′ Peretti); Ambro (55′ Kraja); Santana (20′ Ricciardo), Felici. All. Rosario Pergolizzi.</p>
      <p><b>ACIREALE (3-4-2-1):</b> Pitarresi; Silvestri, Sicignano (67′ Raucci), Orlando; Cannino, Ba, Savanarola, Mauceri (82′ Mansueto); Arena (62′ Barbagallo), Rizzo (90′ Piazza); De Felice (75′ Ouattara). All. Giuseppe Pagana.</p>
      <p><b>ARBITRO:</b> Valerio Crezzini (sez. di Siena).</p>
      <p><b>AMMONITI:</b> Doda (P), Cannino (A), Vaccaro (P).</p>
      <p><b>ESPULSO:</b> 82′ Lancini (P) per somma di ammonizioni.</p>
      <p><b>RECUPERO:</b> 5′ pt, 6′ st.</p>
      <p><b>MARCATORI:</b> 33′ De Felice (A), 51′ Savanarola (A), 56′ Kraja (P), 85′ Rizzo (A).</p>
      <p>
        <a href="https://www.elevensports.it/play/44644/ssd-palermo--citt-di-acireale-1-3-15-giornata-serie-d/46/279/">
          <b>CLICCA QUI PER IL VIDEO CON GLI HIGHLIGHTS E I GOL DI PALERMO ACIREALE 1-3 (da elevensports.it)</b>
        </a>
      </p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/video-foggia-gelbison-3-0-highlights-e-gol-passeggiata-per-i-satanelli-serie-d/1958143/"/>
        <a href="https://www.ilsussidiario.net/news/video-ternana-casertana-0-1-highlights-e-gol-colpo-dei-falchetti-serie-c/1958125/"/>
        <a href="https://www.ilsussidiario.net/news/video-pergolettese-alessandria-2-1-highlights-e-gol-volano-i-cremaschi-serie-c/1958121/"/>
        <a href="https://www.ilsussidiario.net/news/video-avellino-sicula-leonzio-3-1-highlights-e-gol-buona-domenica-per-gli-irpini/1958113/"/>
        <a href="https://www.ilsussidiario.net/news/video-monza-giana-erminio-3-0-highlights-e-gol-la-capolista-domina-serie-c/1958117/"/>
        <a href="https://www.ilsussidiario.net/news/video-sampdoria-parma-0-1-highlights-e-gol-kucka-affonda-i-blucerchiati/1958110/"/>
      </related>
    </article>
  </body>
</html>