<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/222223/video-dve-zabijacke-selmy-sa-nezastavia-pre-nicim-82-bodove-predstavenie-a-vyhlad-z-cela-tabulky"/>
    <meta property="og:site_name" content="Športky.sk"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="VIDEO Dve zabijacke šelmy sa nezastavia pre ničím: 82-bodové predstavenie a výhľad z čela tabuľky"/>
    <meta property="og:description" content="LOS ANGELES - Dvojica hviezd Anthony Davis a LeBron James bola opäť na nezastavenie. Americký pár v drese Los Angeles Lakers nazbieralo dohromady 82 bodov pri celkovej streľbe 32/49, 11 doskokoch a ..."/>
  </head>
  <body>
    <article>
      <h1>VIDEO Dve zabijacke šelmy sa nezastavia pre ničím: 82-bodové predstavenie a výhľad z čela tabuľky</h1>
      <address>
        <time datetime="2019-12-09T09:20:00+00:00">09 Dec 2019, 09:20</time>
      </address>
      <p>LOS ANGELES - Dvojica hviezd Anthony Davis a LeBron James bola opäť na nezastavenie. Americký pár v drese Los Angeles Lakers nazbieralo dohromady 82 bodov pri celkovej streľbe 32/49, 11 doskokoch a 19 asistenciách a priviedlo svoje mužstvo k jednoznačnej výhre 142:125.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/nba-lebron-james-los-533943.jpg"/>
            <figcaption>LeBron James a Anthony Davis<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-lakers-533939.jpg"/>
            <figcaption>Anthony Davis<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-533935.jpg"/>
            <figcaption>Luka Dončič<cite><b>Zdroj:</b> SITA/AP/Richard W. Rodriguez</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-miami-heat-tyler-533917.jpg"/>
            <figcaption>Tyler Herro<cite><b>Zdroj:</b> SITA/AP/Lynne Sladky</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-chris-paul-oklahoma-533955.jpg"/>
            <figcaption>Chris Paul<cite><b>Zdroj:</b> SITA/AP/Steve Dykes</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-oklahoma-city-thunder-533953.jpg"/>
            <figcaption>Danilo Gallinari<cite><b>Zdroj:</b> SITA/AP/Steve Dykes</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-lebron-james-los-533951.jpg"/>
            <figcaption>LeBron James smečuje<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-lakers-533949.jpg"/>
            <figcaption>Anthony Davis<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-lakers-533947.jpg"/>
            <figcaption>Anthony Davis<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-los-angeles-lakers-533945.jpg"/>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dwight-howard-los-533941.jpg"/>
            <figcaption>Tešiace sa trio - zľava Danny Green, Dwight Howard a Kentavious Caldwell-Pope<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-lebron-james-los-533937.jpg"/>
            <figcaption>LeBron James strieľa cez Wigginsa<cite><b>Zdroj:</b> SITA/AP/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-dallas-mavericks-luka-533933.jpg"/>
            <figcaption>Luka Dončič<cite><b>Zdroj:</b> SITA/AP/Richard W. Rodriguez</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-brooklyn-nets-deandre-533931.jpg"/>
            <figcaption>DeAndre Jordan<cite><b>Zdroj:</b> SITA/AP/Nicole Sweet</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-denver-nuggets-mike-533929.jpg"/>
            <figcaption>Mike Malone, kouč Denveru<cite><b>Zdroj:</b> SITA/AP/Nicole Sweet</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/denver-nuggets-nba-nikola-533927.jpg"/>
            <figcaption>Nikola Jokič<cite><b>Zdroj:</b> SITA/AP/Nicole Sweet</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-brooklyn-nets-joe-533925.jpg"/>
            <figcaption>Joe Harris strieľa za tri body<cite><b>Zdroj:</b> SITA/AP/Nicole Sweet</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-washington-wizards-rui-533923.jpg"/>
            <figcaption>Rui Hachimura s neveriackym pohľadom<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-washington-wizards-los-533921.jpg"/>
            <figcaption>Kawhi Leonard strieľa cez Ruia Hachimuru<cite><b>Zdroj:</b> SITA/AP/Nick Wass</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/nba-washington-wizards-rui-533919.jpg"/>
            <figcaption>Rui Hachimura<cite><b>Zdroj:</b> SITA/AP/Nick Wass</cite></figcaption>
          </figure>
        </slideshow>
        <p>Los Angeles Lakers sa po víťazstve pevne usadili na prvom mieste Západnej konferencie s náskokom štyroch výhier pred rivalom LA Clippers. Momentálne ťahajú štvorzápasovú víťaznú sériu a z posledných desiatich duelov prehrali iba jeden, a to minulú nedeľu doma s Dallas Mavericks. V drese Minnesoty sa najväčšmi presadila trojica Towns, Wiggins a Okogie - 19, 19 a 18 bodov. Minnesota balansuje na hrane postupu do play-off s 10 výhrami a 12 porážkami. </p>
        <p><i><b>"Je vždy niečo špeciálne, keď sa takéto niečo podarí pred našimi skvelými fanúšikmi. Spolu s mojimi spoluhráčmi sme ale podali naozaj dobrý výkon. Je to úžasné. Mal som aj zápasy, v ktorých som začal výborne, mal som 30 bodov, ale v druhom polčase som už nedal ani bod. Teraz som to udržal až do konca,"</b></i> povedal Davis.</p>
        <figure>
          <img src="https://sportky.zoznam.sk/cacheImg/obr/1200px/nba-los-angeles-lakers-533939.jpg"/>
          <figcaption>Anthony Davis<cite><b>Zdroj:</b> SITA/AP/Ringo H.W. Chiu</cite></figcaption>
        </figure>
        <p>Nepríjemnú porážku musia stráviť v Portlande, ktorý doma podľahol Oklahome 96:108. Hviezdny Damian Lillard zaznamenal 26 bodov, ale úspešnosť streľby sa vyšplhala iba na 33 percent. Najlepšie vystúpenie nemá za sebou ani Carmelo Anthony, ten si po vydarených výkonoch pripísal iba deväť bodov a premenil len štyri z 18 striel. Oklahomu ťahalo rozohrávačské trio Shai Gilgeous-Alexander, Dennis Schroeder a Chris Paul (21, 21 a 20 bodov). </p>
        <p>V dallaskom American Airlines Center sa stretli domáci Mavericks proti Sacramentu a súboj ozdobili strelecké preteky dvoch Balkáncov. Na jednej strane starý známy Luka Dončič (27 bodov), na druhej Srb Nemanja Bjelica s 30 bodmi a perfektnou úspešnosťou streľby (13/18, 4/7 za tri body). Sacramento sa vďaka výhre dostalo na dohľad priečok znamenajúcich play-off, Dallas môže byť napriek prehre stále pokojný. </p>
        <figure>
          <img src="https://sportky.zoznam.sk/cacheImg/obr/1200px/nba-dallas-mavericks-luka-533935.jpg"/>
          <figcaption>Luka Dončič<cite><b>Zdroj:</b> SITA/AP/Richard W. Rodriguez</cite></figcaption>
        </figure>
        <p>Kvalitu a obrovskú silu potvrdili Los Angeles Clippers víťazstvom 135:119 vo Washingtone. Menší klub z Los Angeles ťahalo duo letných posíl Kawhi Leonard a Paul George. Prvý menovaný a MVP posledného finále Leonard zaťažil konto Wizards 34 bodov a George sa pridal číslom 27. </p>
        <p>Basketbalisti Miami zvíťazili na domácej palubovke nad Chicagom 110:105 po predĺžení. V drese domácich sa prezentoval 27 bodmi Tyler Herro a Heat vyhrali doma všetkých desať tohtosezónnych duelov. Najbližšie k nim zavíta Atlanta a následne líder súťaže LA Lakers.</p>
        <p>Len 19-ročný Herro premenil tri trojky v predĺžení a jednu 7,1 sekundy pred koncom riadnej hracej doby, ktorou zápas poslal do predĺženia. <i><b>"Nebojím sa skúšať strely z diaľky. Moji spoluhráči mi dôverujú a vždy, keď skúšam strieľať spoza oblúka, verím si,"</b></i> citovala agentúra AP Herra.</p>
        <figure>
          <img src="https://sportky.zoznam.sk/cacheImg/obr/1200px/nba-miami-heat-tyler-533917.jpg"/>
          <figcaption>Tyler Herro<cite><b>Zdroj:</b> SITA/AP/Lynne Sladky</cite></figcaption>
        </figure>
        <p><b><u>sumáre:</u></b><br/><b>BROOKLYN NETS - DENVER NUGGETS 105:102 (25:21, 28:33, 29:23, 23:25)</b><br/>Najviac bodov: Dinwiddie 24, Allen 19 (11 doskokov), Temple 15 - Jokič 24 (11 doskokov), Murray 21, Grant 15</p>
        <figure>
          <iframe src="https://www.youtube.com/embed/-dqYzrj_6gk" width="560" height="315" data-service="Youtube" scrolling="no"/>
        </figure>
        <p><b>CHARLOTTE HORNETS - ATLANTA HAWKS 107:122 (27:24, 26:27, 30:37, 24:34)</b><br/>Najviac bodov: Washington a Bridges po 20, Graham 12 - Young 30, Parker 19, Carter 17</p>
        <figure>
          <iframe src="https://www.youtube.com/embed/0tmnDFhJGyw" width="560" height="315" data-service="Youtube" scrolling="no"/>
        </figure>
        <p><b>MIAMI HEAT - CHICAGO BULLS 110:105 pp (16:25, 31:24, 27:24, 23:24 - 13:8)</b><br/>Najviac bodov: Herro 27, Butler 23, Adebayo 21 - Markkanen 22, LaVine 18, Dunn 16</p>
        <figure>
          <iframe src="https://www.youtube.com/embed/_2gm-YKWoKI" width="560" height="315" data-service="Youtube" scrolling="no"/>
        </figure>
        <p><b>PHILADELPHIA 76ERS - TORONTO RAPTORS 110:104 (27:22, 30:20, 29:26, 24:36)</b><br/>Najviac bodov: Harris 26, Thybulle 20, Simmons 16 (11 doskokov) - Lowry 26, Anunoby 19 (10 doskokov), Siakam 16</p>
        <figure>
          <iframe src="https://www.youtube.com/embed/QWfD-nt5LU4" width="560" height="315" data-service="Youtube" scrolling="no"/>
        </figure>
        <p><b>WASHINGTON WIZARDS - LOS ANGELES CLIPPERS 119:135 (25:35, 39:30, 29:35, 26:35)</b><br/>Najviac bodov: Bertans 25, Brown 22, Beal 20 - Leonard 34 (11 doskokov), George 27, Harrell 20</p>
        <figure>
          <iframe src="https://www.youtube.com/embed/qFGAhW88fhY" width="560" height="315" data-service="Youtube" scrolling="no"/>
        </figure>
        <p><b>DALLAS MAVERICKS - SACRAMENTO KINGS 106:110 (27:36, 19:30, 32:26, 28:18)</b><br/>Najviac bodov: Hardaway 29, Dončič 27, Porzingis a Finney-Smith po 13 - Bjelica 30, Hield 26, Barnes 13</p>
        <figure>
          <iframe src="https://www.youtube.com/embed/0QRn0eQF_Oo" width="560" height="315" data-service="Youtube" scrolling="no"/>
        </figure>
        <p><b>PORTLAND TRAIL BLAZERS - OKLAHOMA CITY THUNDER 96:108 (20:21, 27:34, 31:27, 18:26)</b><br/>Najviac bodov: Lillard 26, McCollum 20, Whiteside 14 - Gilgeous-Alexander a Schröder po 21, Paul 20</p>
        <figure>
          <iframe src="https://www.youtube.com/embed/-fTNR64TBco" width="560" height="315" data-service="Youtube" scrolling="no"/>
        </figure>
        <p><b>LOS ANGELES LAKERS - MINNESOTA TIMBERWOLVES 142:125 (39:31, 34:34, 37:38, 32:22)</b><br/>Najviac bodov: Davis 50, James 32, Caruso 16 - Wiggins a Towns po 19, Okogie 18</p>
        <figure>
          <iframe src="https://www.youtube.com/embed/fz4M7ozWoJE" width="560" height="315" data-service="Youtube" scrolling="no"/>
        </figure>
        <footer><b>Foto:</b> SITA/AP/Ringo H.W. Chiu; Video: YouTube/Rapid Higlights, Amazing Highlights</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/222155/video-hviezdny-harden-potiahol-houston-za-vitazstvom-phoenixu-nestacilo-35-bodov-bookera"/>
          <a href="https://sportky.zoznam.sk/c/222073/video-predzvest-finale-koristou-greckeho-monstra-neuveritelne-rozuzlenie-bitky-v-oklahome"/>
          <a href="https://sportky.zoznam.sk/c/222023/neprajnici-i-fanusikovia-ho-posielali-do-srotu-pani-omyl-sledujeme-znovuzrodenie-hviezdy"/>
          <a href="https://sportky.zoznam.sk/c/221987/video-hviezda-jeho-rozmerov-si-zasluzi-skutocnu-pozornost-takmer-50-bodova-bravurna-sou"/>
        </related>
      </anchor>
    </article>
  </body>
</html>