<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/orkizete-to-mesimeri-o-neos-ifipourgos-exoterikos-konstantinos-vlasis"/>
    <meta property="og:site_name" content="Voria.gr"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="ΟΡΚΙΖΕΤΑΙ ΤΟ ΜΕΣΗΜΕΡΙ Ο ΝΕΟΣ ΥΦΥΠΟΥΡΓΟΣ ΕΞΩΤΕΡΙΚΩΝ ΚΩΝΣΤΑΝΤΙΝΟΣ ΒΛΑΣΗΣ"/>
    <meta property="og:description" content="Ο 44χρονος νέος υφυπουργός Κωνσταντίνος Βλάσης είναι χειρουργός-ορθοπεδικός, απόφοιτος της Ιατρικής Σχολής του Πανεπιστημίου Αθηνών"/>
  </head>
  <body>
    <article>
      <h1>ΟΡΚΙΖΕΤΑΙ ΤΟ ΜΕΣΗΜΕΡΙ Ο ΝΕΟΣ ΥΦΥΠΟΥΡΓΟΣ ΕΞΩΤΕΡΙΚΩΝ ΚΩΝΣΤΑΝΤΙΝΟΣ ΒΛΑΣΗΣ</h1>
      <h2>Ο 44χρονος νέος υφυπουργός Κωνσταντίνος Βλάσης είναι χειρουργός-ορθοπεδικός, απόφοιτος της Ιατρικής Σχολής του Πανεπιστημίου Αθηνών</h2>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ορκίζεται το μεσημέρι ο νέος υφυπουργός Εξωτερικών<b> Κωνσταντίνος Βλάσης</b>, ο οποίος θα πάρει τη θέση του Αντώνη Διαματάρη που παραιτήθηκε μετά το σάλο που προκλήθηκε για το πτυχίο του.</p>
      <p>Ο κ. Βλάσης θα <b>ορκιστεί</b> ενώπιον του Προέδρου της Δημοκρατίας Προκόπη Παυλόπουλου και παρουσία του πρωθυπουργού Κυριάκου Μητσοτάκη το μεσημέρι στις 13:30.</p>
      <p>Ο κ. Βλάσης επιλέχθηκε από τον ίδιο τον πρωθυπουργό ως αντικαταστάτης του<b> κ. Διαματάρη</b>, ενώ, σύμφωνα με πληροφορίεες, από την κυβέρνηση κρίνεται πως ο νέος υφυπουργός με αρμοδιότητα τον Απόδημο Ελληνισμό, είναι ικανός να προσφέρει στα μέγιστα από αυτό το πόστο.</p>
      <p>Ο 44χρονος νέος υφυπουργός είναι χειρουργός-ορθοπεδικός, απόφοιτος της Ιατρικής Σχολής του Πανεπιστημίου Αθηνών, από όπου πήρε και το διδακτορικό του το 2005. Εν συνεχεία πέρασε με επιτυχία από τις ακαδημαϊκές βαθμίδες του λέκτορα και του επίκουρου καθηγητή, ενώ από το 2016 είναι αναπληρωτής καθηγητής της Ιατρικής Σχολής της Αθήνας.</p>
    </article>
  </body>
</html>