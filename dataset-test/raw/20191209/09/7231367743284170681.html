<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/tech/galaxy-s10-lite-e-note-10-lite-chi-li-distingue-e-bravo/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T09:39:33+00:00"/>
    <meta property="og:title" content="Galaxy S10 Lite e Note 10 Lite, chi li distingue è bravo"/>
    <meta property="og:description" content="Troppo simili i nuovi Galaxy s10 Lite e Note 10 Lite secondo gli ultimi rumors."/>
  </head>
  <body>
    <article>
      <h1>Galaxy S10 Lite e Note 10 Lite, chi li distingue è bravo</h1>
      <h2>Troppo simili i nuovi Galaxy s10 Lite e Note 10 Lite secondo gli ultimi rumors.</h2>
      <address><time datetime="2019-12-09T09:39:33+00:00">09 Dec 2019, 09:39</time> by <a rel="author" href="https://www.investireoggi.it/tech/author/danielemagliulo/" target="_blank">Daniele Magliuolo</a></address>
      <p>Arrivano nuovi render a svelare il possibile design dei prossimi <b>Galaxy S10 Lite</b> e <b>Note 10 Lite</b>. La presentazione è attesa per il 12 dicembre, quindi manca davvero poco. Intanto, dalle immagini si evince che esteticamente i due smartphone saranno molto simili.</p>
      <h3>Rumors nuovi Galaxy</h3>
      <p>I fans più agguerriti non avranno problemi, forse, mentre gli acquirenti meno attenti potrebbero trovare difficoltà nel distinguere i due nuovi smartphone targati <b>Samsung</b>.</p>
      <p>Esteticamente infatti sembrano davvero molto simili, soprattutto sulla parte frontale. Come si può vedere nell’immagine, entrambi dovrebbero avere uno schermo Infinity-O con un foro al centro della parte superiore.</p>
      <p>Sebbene i render non siano affidabili al 100% si può notare lo spessore piuttosto ridotto dei due smartphone. La cosa non era affatto scontata, visto la <b>batteria</b> clamorosa che si portano dietro, ben 4500 mAh. Lo schermo Super AMOLED dovrebbe avere una diagonale di 6,7 pollici, mentre la fotocamera frontale dovrebbe avere un sensore da 32 megapixel.</p>
      <p>Per quanto riguarda la fotocamera posteriore, al momento, nulla è certo ma le indiscrezioni suggeriscono un modello quadrato per il <b>Note 10 Lite</b>, mentre per S10 Lite sarà rettangolare. Il Galaxy S10 Lite dovrebbe integrare il processore Snapdragon 855, 8 GB di RAM e 128 GB di storage, mentre per il Galaxy Note 10 Lite si prevedono il processore Exynos 9810, 6 GB di RAM e 128 GB di storage. Come dicevamo, presentazione a breve, l’uscita invece potrebbe essere fissata per gennaio.</p>
      <p>Potrebbe interessarti anche <a href="https://www.investireoggi.it/tech/nokia-2-3-nuovo-smartphone-economico-a-soli-129-euro/">Nokia 2.3, nuovo smartphone economico a soli 129 euro</a></p>
    </article>
  </body>
</html>