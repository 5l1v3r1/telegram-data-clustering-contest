<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553367.html/%d8%a7%d8%ad%d8%aa%d9%85%d8%a7%d9%84-%d8%a7%d8%b5%d9%84%d8%a7%d8%ad-%d8%b3%d9%87%d9%85%db%8c%d9%87--%d8%a8%d9%86%d8%af%db%8c-%d8%a8%d9%86%d8%b2%db%8c%d9%86-%d8%af%d8%b1-%d9%be%d8%a7%d8%b1%d9%84%d9%85%d8%a7%d9%86-%d9%88%d8%ac%d9%88%d8%af-%d8%af%d8%a7%d8%b1%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:06:00+00:00"/>
    <meta property="og:title" content="احتمال اصلاح سهمیه‌‌بندی بنزین در پارلمان وجود دارد"/>
    <meta property="og:description" content="سخنگوی کمیسیون امور داخلی مجلس از احتمال اصلاح سهمیه‌‌بندی بنزین در مجلس خبر داد."/>
  </head>
  <body>
    <article>
      <h1>احتمال اصلاح سهمیه‌‌بندی بنزین در پارلمان وجود دارد</h1>
      <h2>سخنگوی کمیسیون امور داخلی مجلس:</h2>
      <address>
        <time datetime="2019-12-09T09:06:00+00:00">09 Dec 2019, 09:06</time>
      </address>
      <p>سخنگوی کمیسیون امور داخلی مجلس از احتمال اصلاح سهمیه‌‌بندی بنزین در مجلس خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ اصغر سلیمی سخنگوی کمیسیون امور داخلی کشور و شوراهای مجلس شورای اسلامی درباره احتمال اصلاح مصوبه اخیر سران قوا در گران کردن نرخ بنزین و سهمیه‌بندی آن گفت: بعید می‌دانم که قیمت‌ها در این زمینه اصلاح شود.</p>
      <p>وی افزود: وقتی مقام معظم رهبری از این مصوبه سران قوا حمایت کردند قطعا اصل کار درست است.    سخنگوی کمیسیون شوراها در مجلس تصریح کرد: نمایندگان مجلس با طرح‌ها و پیشنهادات مختلف به دنبال اصلاح میزان سهمیه‌بندی بنزین هستند و بنا دارند تا سهمیه خودروهای شخصی را افزایش دهند.   بنابر گزارش فارس، سلیمی خاطرنشان کرد: احتمال اینکه سهمیه‌های بنزین با مصوبه مجلس برای نوروز و یا سفرهای مردم تخصیص یابد بسیار زیاد است.   وی گفت: باید دولت و مجلس با استفاده از پیوست‌های مختلف فرهنگی و اجتماعی و اقتصادی به طرح افزایش نرخ بنزین و سهمیه‌بندی آن منجر به کاهش آسیب‌های این موضوع شوند.    سخنگوی کمیسیون شوراها در مجلس گفت:‌ بعید می‌دانم قیمت بنزین دیگر به روال قبل بازگردد. اما با این حال پیشنهادات مختلفی در مجلس در قالب یک فوریت و 2 فوریت وجود دارد که می‌توان به تصویب یک فوریت طرح شفاف سازی درآمدهای دولت از اجرای افزایش نرخ بنزین اشاره کرد.   بسیاری از کارشناسان درباره نحوه اجرای طرح سهمیه بندی بنزین انتقادات زیادی به دولت دارند. در این خصوص نمایندگان مجلس وعده های بسیاری برای تصحیح این موضوع داده‌اند اما تا به امروز هیچ طرح و برنامه ای جدی درباره رفع نقص این طرح از سوی نمایندگان ارائه نشده است.    انتهای پیام/</p>
    </article>
  </body>
</html>