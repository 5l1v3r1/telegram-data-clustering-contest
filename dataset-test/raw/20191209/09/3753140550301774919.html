<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/dvostoronnya_zustrich_zelenskogo_z_putinym_zaplanovana_pislya_quotnormandskogoquot_samitu_roszmi"/>
    <meta property="og:site_name" content="espreso.tv"/>
    <meta property="article:published_time" content="2019-12-09T09:40:00+00:00"/>
    <meta property="og:title" content="Двостороння зустріч Зеленського з Путіним запланована після &quot;нормандського&quot; саміту, - росЗМІ"/>
    <meta property="og:description" content="Зустріч президента України Володимира Зеленського з президентом РФ Володимиром Путіним має відбутися після переговорів за участі всіх чотирьох лідерів країн &quot;нормандського&quot; формату"/>
  </head>
  <body>
    <article>
      <h1>Двостороння зустріч Зеленського з Путіним запланована після "нормандського" саміту, - росЗМІ</h1>
      <address>
        <time datetime="2019-12-09T09:40:00+00:00">09 Dec 2019, 09:40</time>
      </address>
      <p>Зустріч президента України Володимира Зеленського з президентом РФ Володимиром Путіним має відбутися після переговорів за участі всіх чотирьох лідерів країн "нормандського" формату</p>
      <p>Про це повідомляє російське видання ТАСС із посиланням на близьке до організаторів зустрічі джерело.</p>
      <p>"Зустріч Путіна із Зеленським планується в Єлисейському палаці після завершення зустрічі в "нормандському форматі" і спільної прес-конференції чотирьох лідерів", - сказав співрозмовник видання.</p>
      <p>Нагадаємо, зустріч президента України з президентом Франції має відбутися о 15:05.</p>
      <p>Зустріч Володимира Зеленського з Ангелою Меркель запланована на 15:30. При цьому президент Росії Володимир Путін має зустрітися з Меркель о 15:00.</p>
      <p>На 16:00 заплановано зустріч за участі лідерів усіх чотирьох країн, а на 18:45 - зустріч учасників саміту з журналістами.</p>
      <p>Раніше повідомлялось, що двостороння <a href="https://espreso.tv/news/2019/12/08/normandskyy_samit_dvostoronnya_zustrich_zelenskogo_ta_putina_vidsutnya_u_grafiku_peregovoriv_u_paryzhi">зустріч Зеленського та Путіна відсутня у графіку</a> переговорів у Парижі.</p>
    </article>
  </body>
</html>