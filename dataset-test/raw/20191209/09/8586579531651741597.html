<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ypg-kontrolundeki-sdg200-isidliyi-serbest-birakti-259672h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T09:34:00+00:00"/>
    <meta property="og:title" content="YPG kontrolündeki SDG,200 IŞİD'liyi serbest bıraktı"/>
    <meta property="og:description" content="Terör örgütü YPG'nin kontrolündeki SDG tarafından, Suriye'nin kuzeyindeki Hol kenti kırsalında yer alan Hol Kampı’nda bulunan 15 IŞİD’li ve IŞİD’lilerin ailelerinden oluşan 200 kişi serbest bırakıldı. SDG'nin elindeki diğer bölgelerde daha önce IŞİD'liler ile aileleri serbest bırakılmıştı."/>
  </head>
  <body>
    <article>
      <h1>YPG kontrolündeki SDG,200 IŞİD'liyi serbest bıraktı</h1>
      <address><time datetime="2019-12-09T09:34:00+00:00">09 Dec 2019, 09:34</time> by <a rel="author">Yeni Çağ Gazetesi</a></address>
      <p>
        <b>Terör örgütü YPG'nin kontrolündeki SDG tarafından, Suriye'nin kuzeyindeki Hol kenti kırsalında yer alan Hol Kampı’nda bulunan 15 IŞİD’li ve IŞİD’lilerin ailelerinden oluşan 200 kişi serbest bırakıldı. SDG'nin elindeki diğer bölgelerde daha önce IŞİD'liler ile aileleri serbest bırakılmıştı.</b>
      </p>
      <p>Terör örgütü YPG'nin ana omurgasını oluşturduğu Suriye Demokratik Güçleri'nin kontrolü altındaki Hol kampında bazı IŞİD militanları ile aileleri dün serbest bırakıldılar. </p>
      <p>Serbest bırakılanlar Rakka, Deyrez Zor ve Humuslu nüfusuna kayıtlı kişiler olurken, IŞİD’liler ve ailelerinin “Suriyeli olup herhangi bir suç işledikleri ispat edilmeyen kişilerin serbest bırakılması” kararı çerçevesinde serbest bırakıldığı iddia ediliyor.</p>
      <p>IŞİD’liler ve ailelerinin takibi ise gönderildiği bölgelerde yerel meclislerin sorumluluğu altında olacak. Söz konusu yerel meclisler, bu kişilerin bir daha radikal gruplara katılmayacakları ve kontrol altında olacaklarının garantisi vermesinin ardından serbest bırakıldı.</p>
      <p>Hol Kampı’nda 30.918’i Iraklı, 27.419’u Suriyeli ve 10.027 kişisi de farklı ülkelerden olmak üzere toplam 68.364 IŞİD’li ve aileleri bulunuyor. Kamptakilerin çoğunluğunu kadın ve çocuklar oluşturuyor. Kampta Türkiye vatandaşları da bulunuyor.</p>
      <related>
        <a href="https://www.yenicaggazetesi.com.tr/abdnin-ypgli-teroristlerle-is-birligi-suruyor-257635h.htm"/>
        <a href="https://www.yenicaggazetesi.com.tr/abdden-itiraf-kurtler-isid-ve-ypg-yuzunden-turkiyeye-sigindi-256573h.htm"/>
        <a href="https://www.yenicaggazetesi.com.tr/turk-yetkili-bagdadinin-kiz-kardesini-yakaladik-255011h.htm"/>
      </related>
    </article>
  </body>
</html>