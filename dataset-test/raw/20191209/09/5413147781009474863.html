<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/oneplus-8-lite-se-produciruje-na-prave-uniklych-renderech"/>
    <meta property="og:site_name" content="Mobilizujeme"/>
    <meta property="article:published_time" content="2019-12-09T09:12:58+00:00"/>
    <meta property="og:title" content="OnePlus 8 Lite se producíruje na právě uniklých renderech"/>
    <meta property="og:description" content="Společnost OnePlus prý hlásí návrat do střední nebo vyšší-střední třídy a chystá zbrusu novou odlehčenou verzi příštích vlajek - OnePlus 8 Lite. TIP: Chystá OnePlus kompaktní telefon? Jde spíš jen o"/>
  </head>
  <body>
    <article>
      <h1>OnePlus 8 Lite se producíruje na právě uniklých renderech</h1>
      <address><time datetime="2019-12-09T09:12:58+00:00">09 Dec 2019, 09:12</time> by <a rel="author">Tomáš Richter</a></address>
      <p>Společnost OnePlus prý hlásí návrat do střední nebo vyšší-střední třídy a chystá zbrusu novou odlehčenou verzi příštích vlajek – OnePlus 8 Lite.</p>
      <figure>
        <img src="https://mobilizujeme.cz/wp-content/uploads/2019/12/OnePlus-8-Lite-leak-1.jpg"/>
      </figure>
      <blockquote>TIP: <a href="https://mobilizujeme.cz/clanky/chysta-oneplus-kompaktni-telefon-jde-spis-jen-o-zbozne-prani">Chystá OnePlus kompaktní telefon? Jde spíš jen o zbožné přání</a></blockquote>
      <p>Díky internetu se všechny informace šíří neuvěřitelně rychle. Aktuálně je hodně horkým tématem několik renderů, které lovec úniků @OnLeaks právě umístil na server 91Mobiles. Podle všeho má jít o odlehčenou verzi příštích vlajkových superphonů <a href="https://mobilizujeme.cz/stitky/oneplus-8">OnePlus 8</a>. Telefon by se měl jmenovat <a href="https://mobilizujeme.cz/stitky/oneplus-8-lite">OnePlus 8 Lite</a> mělo by jít o zařízení vyšší-střední nebo střední třídy.</p>
      <p>Pokud k tomu skutečně dojde, tak tento krok čínská společnost podnikne po více jak čtyřech letech, protože naposledy to zkoušela s kompaktním smartphonem <a href="https://mobilizujeme.cz/stitky/oneplus-x/">OnePlus X</a>, který ale velkou díru do světa neudělal. Ale teď je jiná doba a navíc odlehčené varianty s přídomkem Lite docela frčí, lidi je kupují, tak proč se nepřidat?</p>
      <figure>
        <img src="https://mobilizujeme.cz/wp-content/uploads/2019/12/OnePlus-8-Lite-leak-2.jpg"/>
      </figure>
      <p>Když jsme vás nedávno informovali, že OnePlus v tichosti maká na novém kompaktním telefonu, netušili jsme, že by to mohl být odlehčený model. Taky to celé vypadalo jako kachna. Jak to vypadá, trošku jsme se zmýlili. Ale ne ve všem. OnePlus 8 Lite totiž kompaktní nebude. Neznáme konkrétní parametry, ale spekuluje se o rozměrech 159,2 x 74 x 8,6 mm.</p>
      <p>Telefon by měl mít pravděpodobně 6,4palcový AMOLED displej s průstřelem na selfie uprostřed, ale v tuto chvíli nevíme, jestli s podporou 90Hz obnovovací frekvence. To samé platí i pro procesor. Náš odhad je, že smartphone dostane Qualcomm Snapdragon 765 s podporou 5G, ale ještě je brzy předjímat. Jedním z možných ústupků bude i hlavní fotoaparát. Ten by měl být pouze duální, ale šušká se i o přítomnosti ToF senzoru.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/lg-g8-thinq-se-produciruje-na-zbrusu-novych-renderech">LG G8 ThinQ se producíruje na zbrusu nových renderech</a>
        </li>
        <li>
          <a href="https://mobilizujeme.cz/clanky/oneplus-7-se-produciruje-na-podrobnem-renderovem-videu-vidime-barevne-varianty-i-vyskakovaci-kameru">OnePlus 7 se producíruje na renderovém videu. Vidíme barevné varianty i vyskakovací kameru</a>
        </li>
        <li>
          <a href="https://mobilizujeme.cz/clanky/google-pixel-4-se-produciruje-na-novych-renderech-ukazuje-i-tapetu">Google Pixel 4 se producíruje na nových renderech, ukazuje i tapetu</a>
        </li>
      </ol>
    </article>
  </body>
</html>