<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/c-anthony-akistatoje-pries-buvusia-komanda-nezibejo/300482"/>
    <meta property="og:site_name" content="krepsinis.net"/>
    <meta property="article:published_time" content="2019-12-09T09:02:00+00:00"/>
    <meta property="og:title" content="C.Anthony akistatoje prieš buvusią komandą nežibėjo"/>
    <meta property="og:description" content="Ketvirtąja pergale per pastarąsias penkerias rungtynes Nacionalinėje krepšinio asociacijoje (NBA) džiaugėsi Oklahomos „Thunder“ (10/12) klubas."/>
  </head>
  <body>
    <article>
      <h1>C.Anthony akistatoje prieš buvusią komandą nežibėjo </h1>
      <address>
        <time datetime="2019-12-09T09:02:00+00:00">09 Dec 2019, 09:02</time>
      </address>
      <p>Ketvirtąja pergale per pastarąsias penkerias rungtynes Nacionalinėje krepšinio asociacijoje (NBA) džiaugėsi Oklahomos „Thunder“ (10/12) klubas.</p>
      <p>Billy Donovano kariauna išvykoje <b>108:96</b> (21:20, 34:27, 27:31, 26:18) patiesė namuose prastai rungtyniaujančią Portlando „Trail Blazers“ (9/15) ekipą.</p>
      <p>Ši dvikova nenusisekė <b>Carmelo Anthony</b>. Veteranas per 35 minutes surinko tik 9 taškus ir prastai atakavo „iš žaidimo“ – 4/18.</p>
      <p>Būtent pataikymas „iš žaidimo“ labiausiai sumaišė kortas šeimininkams: „Trail Blazers“ komanda pataikė 36 metimus iš 100.</p>
      <p>Portlando klubas šiame sezone kol kas sužaidė 10 mačų namuose bei laimėjo vos 4 kartus.</p>
      <figure>
        <iframe src="https://www.youtube.com/embed/BQ8V3HLbypw" width="650" height="366" data-service="Youtube" scrolling="no"/>
      </figure>
      <p>REKLAMA</p>
      <p><b>„Thunder“:</b> <i>Dennisas Schroderis (3/4 tritaškiai) ir Shai'us Gilgeousas-Alexanderis (9 atk. kam.) po 21, Chrisas Paulas 20,... Danilo Gallinari 12 (1/8 tritaškiai, 7 atk. kam.).</i></p>
      <p><b>„Trail Blazers“:</b> <i>Damianas Lillardas 26 (2/12 tritaškiai, 7 rez. perd.), C.J.McCollumas 20 (2/6 tritaškiai), Hassanas Whiteside'as 14 (10 atk. kam.),... Carmelo Anthony 9 (1/5 tritaškiai, 8 atk. kam.).</i></p>
    </article>
  </body>
</html>