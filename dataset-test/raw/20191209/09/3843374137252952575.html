<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/vieglatletika/09122019-latvijas_stafetes_komandai_12_vieta_ec_kr"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="Helmuts Rodke. Atjaunošanās(5)"/>
    <meta property="og:description" content="Aizvadītajā nedēļas nogalē Portugāles galvaspilsētā Lisabonā notika Eiropas čempionāts krosā. Mūsu valsti pārstāvēja 15 skrējēji. Latvijai vislabāk sekmējās stafetē, kur Uģis Jocis, Jānis Razgalis, Agata Strausa un Līga Velvere ieguva 12. vietu."/>
  </head>
  <body>
    <article>
      <h1>Helmuts Rodke. Atjaunošanās(5)</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <p>Aizvadītajā nedēļas nogalē Portugāles galvaspilsētā Lisabonā notika Eiropas čempionāts krosā. Mūsu valsti pārstāvēja 15 skrējēji. Latvijai vislabāk sekmējās stafetē, kur Uģis Jocis, Jānis Razgalis, Agata Strausa un Līga Velvere ieguva 12. vietu.</p>
      <p>Visveiksmīgāk startēja 4x1500m stafetes skrējēju kvartets (Uģis Jocis, Jānis Razgalis, Agata Strausa, Līga Velvere), kas finišēja pēc 19:20 minūtēm un ierindojās 12. vietā. Šeit uzvarēja Lielbritānija (17:55).</p>
      <p>Pa četriem dalībniekiem mums bija arī vīriešiem un junioriem (U20). Vīriešiem Dmitrijam Serjoginam visaugstākā mūsējo vieta – 58. 10,225 km garo distanci viņš veica 32:43. 66. vietā Reinis Hartmanis – 33:14; 76. vietā Edgars Šumskis – 34:51 un 78. vietā Jānis Viškers – 35:36. Uzvarētājs Robels Fsiha no Zviedrijas finišēja ātrāk par pusstundu – 29:59.</p>
      <p>Junioriem 71. vietā Rojs Puks, kurš 6,225 km distanci veica 20:24. 94. vietā Santis Setkovskis – 21:36; 97. vietā Arsenijs Kadiševs – 22:02 un 99. vietā Edgars Pastars – 23:43. Uzvarēja jaunākais no slavenajiem norvēģu brāļiem Ingebrigtseniem – Jakobs – 18:20.</p>
      <p>Divi dalībnieki mums bija arī junioru (U23) skrējienā. 8,225 km distancē 66. vietā ierindojās Artūrs Niklāvs Medveds – 26:49. Andrejs Bānis izstājās, bet uzvarēja Džimijs Grīzers no Francijas – 24:17.</p>
      <p>Anna Marija Petrakova startēja juniorēm (U20) nospraustajā 4,225 km trasē un finišēja 91. vietā – 17:16. Uzvarētājas Nadijas Botacleti (Itālija) rezultāts – 13:58.</p>
      <p>Divās distancēs, kurās mūsējie nestartēja, par Eiropas čempioniem kļuva: sievietēm Jasmina Kana (Turcija) – 26:52 un juniorēm (U23) – Anna Emīlija Mollere (Dānija) – 20:30.</p>
      <p>Izmantotie resursi:<br/>Andris Staģis / athletics.lv</p>
    </article>
  </body>
</html>