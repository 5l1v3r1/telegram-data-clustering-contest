<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/kitay-premahva-tsyaloto-kompyutarno-oborudvane-i-softueri-ot-chuzhbina.html"/>
    <meta property="og:site_name" content="News.bg"/>
    <meta property="article:published_time" content="2019-12-09T09:00:53+00:00"/>
    <meta property="og:title" content="Китай премахва цялото компютърно оборудване и софтуери от чужбина"/>
    <meta property="og:description" content="Директивата на правителството вероятно ще нанесе удар върху американски мултинационални компании като HP, Dell и Microsoft"/>
  </head>
  <body>
    <article>
      <h1>Китай премахва цялото компютърно оборудване и софтуери от чужбина</h1>
      <address>
        <time datetime="2019-12-09T09:00:53+00:00">09 Dec 2019, 09:00</time>
      </address>
      <p>Китай е <b>наредил цялото компютърно оборудване и софтуери</b> от чужбина да бъдат премахнати от държавните институции в рамките на три години, пише вестник "Файненшъл таймс", цитиран от "Гардиън".</p>
      <p>Директивата на правителството вероятно ще нанесе удар върху американски мултинационални компании като HP, Dell и Microsoft. Тя е огледална на опитите на Вашингтон да ограничи <b>използването на китайска технология</b> на фона на търговската война между двете държави, която започва да се превръща в студена война в сферата на технологиите.</p>
      <p>Администрацията на Доналд Тръмп забрани на <b>американски компании да правят бизнес с китайския телекомуникационен гигант Huawei </b>по-рано тази година, а през май Google, Intel и Qualcomm съобщиха, че<b> ще замразят сътрудничеството си с Huawei.</b></p>
      <p>С директивата Китай също се <b>опитва да увеличи зависимостта си от китайски технологии.</b></p>
      <p>"Файненшъл таймс" пояснява, че директивата ще <b>доведе до подмяната на 20-30 милиона единици компютърна техника и софтуери</b>. Вестникът допълва, че тази работа ще започне от 2020 г. Анализатори коментираха пред изданието, че<b> 30% от техниката ще бъде заменена през 2020 г., 50% през 2021 г. и 20% през 2022 г.</b></p>
      <p>Заповедта е дошла от ръководството на Китайската комунистическа партия по-рано тази година, съобщиха анализатори.</p>
      <p>Подмяната на всички компютърни устройства и софтуери ще бъде предизвикателна, тъй като много от продуктите са<b> разработени за американски операционни системи като Windows на Microsoft</b>. Държавните институции използват компютри на китайската компания Lenovo, но някои части са произведени от американски компании.</p>
    </article>
  </body>
</html>