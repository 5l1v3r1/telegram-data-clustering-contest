<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/ekologia/10279081/pokojowa-nagroda-nobla-z-wyjatkowego-kruszcu.html"/>
    <meta property="og:site_name" content="Wprost"/>
    <meta property="article:published_time" content="2019-12-09T09:27:00+00:00"/>
    <meta property="og:title" content="Pokojowa Nagroda Nobla z wyjątkowego kruszcu"/>
    <meta property="og:description" content="Już 10 grudnia odbędzie się uroczystość wręczenia Pokojowej Nagrody Nobla. W tym roku otrzyma ją Premier Etiopii Abiy Ahmed. Medal, który trafi w jego ręce, będzie wyjątkowy. Wykonano go ze złota Fairmined Gold, czyli takiego, które wydobywane jest rzemieślniczych kopalni w najbiedniejszych rejonach świata."/>
  </head>
  <body>
    <article>
      <h1>Pokojowa Nagroda Nobla z wyjątkowego kruszcu</h1>
      <address>
        <time datetime="2019-12-09T09:27:00+00:00">09 Dec 2019, 09:27</time>
      </address>
      <p>
        <b>Już 10 grudnia odbędzie się uroczystość wręczenia Pokojowej Nagrody Nobla. W tym roku otrzyma ją Premier Etiopii Abiy Ahmed. Medal, który trafi w jego ręce, będzie wyjątkowy. Wykonano go ze złota Fairmined Gold, czyli takiego, które wydobywane jest rzemieślniczych kopalni w najbiedniejszych rejonach świata.</b>
      </p>
      <p>Medale dla laureatów Pokojowej Nagrody Nobla od 1901 roku wybijane są w Mennicy Norweskiej. Od 2015 roku powstaje on z niezwykłego kruszcu. Z inicjatywy właściciela mennicy - Samlerhuset Group, do stworzenia medalu wykorzystuje się wyłącznie złoto z certyfikatem Fairmined Gold, czyli takie, które wydobywane jest w kopalniach rzemieślniczych w najbiedniejszych częściach świata. Kopalnie te nie działają na przemysłową skalę i wykazują się dbałością o środowisko. Często są to też jedyne źródła zarobku dla lokalnej społeczności.</p>
      <h3>Certyfikowane złoto</h3>
      <p>"Dziś 20 milionów ludzi w Ameryce Południowej, Azji i Afryce wydobywa złoto w sposób zagrażający ich życiu i dewastujący środowisko. W takich kopalniach często wykorzystywana jest praca dzieci, przy oczyszczaniu złota stosuje się śmiertelnie niebezpieczną rtęć, a kruszec trafia w ręce grup przestępczych. Sposób na włączenie tych kopalni w obieg uczciwego handlu znalazła organizacja non profit Alians na rzecz Odpowiedzialnego Wydobycia, przyznająca certyfikat Fairmined Gold. Celem inicjatywy jest poprawa warunków pracy górników w najbiedniejszych regionach świata, wsparcie lokalnych społeczności wokół kopalni i ochrona środowiska" - czytamy w komunikacie Fairmined Gold.</p>
      <h3>Afrykański Obama</h3>
      <p>Premier Etiopii Abiy Ahmed z pokoju, wybaczenia i pojednania uczynił kluczowe elementy swojej polityki. Doprowadził do uwolnienia dziesiątek tysięcy więźniów politycznych, ogłosił amnestię dla mediów i partii, zakończył wieloletni konflikt z sąsiednią Erytreą. Abiy Ahmed otrzyma wraz z wyróżnieniem 900 tysięcy koron szwedzkich, równowartość 3,6 miliona złotych. Premier, nazywany afrykańskim Obamą ma zaledwie 43 lata, mówi biegle w kilku językach, jest fanem fitnessu i zdrowego stylu życia. Służył w wojsku, specjalizował się w filozofii.</p>
      <related>
        <h4>Czytaj także:</h4>
        <a href="https://www.wprost.pl/swiat/10259748/abiy-ahmed-ali-laureatem-pokojowej-nagrody-nobla.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/16003/pokojowa-nagroda-nobla.html"/>
      </related>
      <footer>Opracował: <a href="https://www.wprost.pl/profil/18582/marcin-haber.html">Marcin Haber</a></footer>
      <footer>Źródło: Skarbnica Narodowa</footer>
    </article>
  </body>
</html>