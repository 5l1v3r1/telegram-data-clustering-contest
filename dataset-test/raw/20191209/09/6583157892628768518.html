<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/sygnal-od-czytelnika-dlaczego-dochodzi-do-wypadkow-na-rondzie-im-mohyly-odpowiedz-jest-w-tym-nagraniu-wideo/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Sygnał od Czytelnika. Dlaczego dochodzi do wypadków na rondzie im. Mohyły? Odpowiedź jest w tym nagraniu (wideo)"/>
    <meta property="og:description" content="W poniedziałek na rondzie im. Mohyły doszło do kolejnego w ostatnim czasie zdarzenia drogowego. Nagranie naszego Czytelnika pokazuje, co jest jedną z głównych przyczyn wypadków w tym miejscu."/>
  </head>
  <body>
    <article>
      <h1>Sygnał od Czytelnika. Dlaczego dochodzi do wypadków na rondzie im. Mohyły? Odpowiedź jest w tym nagraniu (wideo)</h1>
      <address>
        <time datetime="2019-12-09T09:55:00+00:00">09 Dec 2019, 09:55</time>
      </address>
      <p>
        <b>W poniedziałek na rondzie im. Mohyły doszło do kolejnego w ostatnim czasie zdarzenia drogowego. Nagranie naszego Czytelnika pokazuje, co jest jedną z głównych przyczyn wypadków w tym miejscu.</b>
      </p>
      <p>W ciągu roku na rondzie im. Mohyły dochodzi do kilkudziesięciu kolizji i wypadków. Jedne kończą się na strachu i drobnymi uszkodzeniami pojazdów, inne z kolei pobytem poszkodowanych osób w szpitalu.</p>
      <p>Głównym grzechem popełnianym przez kierowców jest wjeżdżanie na rondo w momencie, w którym znajdują się na nim pojazdy. Wymuszenie pierwszeństwa w tym miejscu sprawia, że po chwili służby ratunkowe mają ręce pełne pracy, a rondo korkuje się na kilkadziesiąt minut.</p>
      <p>Nadesłane przez naszego Czytelnika nagranie pokazuje, co jest główną przyczyną zdarzeń w tym miejscu. Jemu udało się w porę zahamować, przed przejeżdżającym przed samą maską pojazdem. Ku przestrodze!!!</p>
      <figure>
        <iframe src="https://www.youtube.com/embed/bn7nm9zMHro" width="640" height="360" data-service="Youtube" scrolling="no"/>
      </figure>
      <p>
        <i>(Data w rejestratorze jest niewłaściwa)</i>
      </p>
      <p>(fot. wideo nadesłane)</p>
    </article>
  </body>
</html>