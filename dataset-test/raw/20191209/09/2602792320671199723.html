<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/dba%d1%94mo-pro-zahist-ta-zhivlennya-posiviv-zazdalegid/"/>
    <meta property="og:site_name" content="Инфоиндустрия"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Дбаємо про захист та живлення посівів заздалегідь"/>
    <meta property="og:description" content="Зараз гаряча пора закупівлі засобів захисту рослин і добрив. І навіть якщо ви роками співпрацюєте з перевіреними брендами, фахівці рекомендують не нехтуват"/>
  </head>
  <body>
    <article>
      <h1>Дбаємо про захист та живлення посівів заздалегідь</h1>
      <address>
        <time datetime="2019-12-09T09:00:00+00:00">09 Dec 2019, 09:00</time>
      </address>
      <figure>
        <img src="https://infoindustria.com.ua/wp-content/uploads/2019/12/ukravit.jpg"/>
      </figure>
      <p>
        <b>Зараз гаряча пора закупівлі засобів захисту рослин і добрив. І навіть якщо ви роками співпрацюєте з перевіреними брендами, фахівці рекомендують не нехтувати лабораторною експертизою і додатково впевнитися в якості придбаної продукції.</b>
      </p>
      <p>«Ситуація з підробками засобів захисту рослин і добрив сьогодні на ринку склалася критична, – відзначає керівник сервісно-технологічного напрямку компанії «UKRAVIT» Сергій Сальніков. – За деякими даними, близько третини пестицидів та агрохімікатів є фальсифікатом. Причому йдеться як про завезення такої продукції з-за кордону, так і про локальне виробництво підробок. Тому купуючи засоби захисту та добрива, важливо бути певним в їх якості».</p>
      <p>«Щоб не витратити кошти даремно, перевірку на оригінальність засобів захисту рослин варто довірити науці, – підтверджує керівник агробіологічної лабораторії «Інституту здоров’я рослин» Володимир Конограй. – Ми визначаємо близько 300 діючих речовин у препаратах, а також їх концентрації. В результаті досліджень аграрій отримує протокол, де вказаний перелік діючих речовин та їхня концентрація. Таким чином, якщо заявлені діючі речовини не відповідають знайденим, аграрій може повернути препарат, або ж комбінувати його з іншим – у випадку, якщо повернути його з різних причин неможливо».</p>
      <p>Досліджують в «Інституті здоров’я рослин» і добрива.</p>
      <p>«Ми досліджуємо мінеральні, органічні добрива, а також мікродобрива на цілий спектр показників, що визначають їх якість та оригінальність – вміст діючої речовини, вологу, густину, лужність, рН, азот, інші, – розповідає вчений. – Адже що сьогодні на ринку чого тільки не пропонують – і дешевше, і дорожче, і ефективне, й не дуже. Якісні та оперативні дослідження можливі завдяки сучасному обладнанню від найкращих світових виробників та застосуванню передових світових методик. Тож аграрій може бути певним, що придбав якісні добрива, і без сумніву застосовувати їх на своїх полях та очікувати позитивну їх дію».</p>
      <p>
        <b>Інфоіндустрія</b>
      </p>
      <p>за матеріалами прес-служби UKRAVIT</p>
    </article>
  </body>
</html>