<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/gradovi/Bijeljina-spremna-za-docek-koncerti-u-dvije-novogodisnje-noci/572685?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T09:27:14+00:00"/>
    <meta property="og:title" content="Bijeljina spremna za doček, koncerti u dvije novogodišnje noći"/>
    <meta property="og:description" content="BIJELJINA - Bijeljina će ove zime organizovati dočeke međunarodne i pravoslavne Nove godine na gradskom Trgu, a glavni događaji će biti koncerti Marinka Rokvića i Leksington benda, najavili su gradonačelnik Mićo Mićić i predsjednik Skupštine Slaviša Marković."/>
  </head>
  <body>
    <article>
      <h1>Bijeljina spremna za doček, koncerti u dvije novogodišnje noći</h1>
      <address><time datetime="2019-12-09T09:27:14+00:00">09 Dec 2019, 09:27</time> by <a rel="author">N.M.</a></address>
      <p>BIJELJINA - Bijeljina će ove zime organizovati dočeke međunarodne i pravoslavne Nove godine na gradskom Trgu, a glavni događaji će biti koncerti Marinka Rokvića i Leksington benda, najavili su gradonačelnik Mićo Mićić i predsjednik Skupštine Slaviša Marković.</p>
      <p>"Poslije nekoliko godina pauze, naš trg će ponovo biti u pravoj novogodišnjoj atmosferi. Pored dočeka dvije nove godine, za najmlađe sugrađane ćemo 30. decembra organizovati dječji doček, uz predstavu i podjelu paketića, a od polovine januara biće postavljeno i klizalište", ističe Mićić.</p>
      <p>Marković je pojasnio da je iz gradskog budžeta za organizaciju novogodišnjih događaja izdvojeno 70.000 konvertibilnih maraka i da se Gradska uprava potrudila da novogodišnji praznici na Trgu budu atraktivni za što više građana svih generacija.</p>
    </article>
  </body>
</html>