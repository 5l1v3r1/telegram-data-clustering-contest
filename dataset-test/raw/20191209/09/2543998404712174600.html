<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/ekonomija/173912/ime-ziveli-povecan-izvoz-rakije-sumadije-pomoravlja-odsto-vrednost-evra"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T09:19:00+00:00"/>
    <meta property="og:title" content="U TO IME - ŽIVELI! Povećan izvoz rakije iz Šumadije i Pomoravlja za 75 odsto, vrednost 814.000 evra"/>
    <meta property="og:description" content="Proizvođači alkoholnih pića Šumadijskog i Pomoravskog okruga, ove godine su izvezli 75 odsto više proizvodnje, u odnosu na isti period lane, a vrednost izvoza je 814.000 evra, izjavio je predsednik Regionalne Privredne komore (RPK) za Šumadiju i Pomoravlje Predrag Lučić."/>
  </head>
  <body>
    <article>
      <h1>U TO IME - ŽIVELI! Povećan izvoz rakije iz Šumadije i Pomoravlja za 75 odsto, vrednost 814.000 evra</h1>
      <h2>Proizvođači alkoholnih pića Šumadijskog i Pomoravskog okruga, ove godine su izvezli 75 odsto više proizvodnje, u odnosu na isti period lane, a vrednost izvoza je 814.000 evra, izjavio je predsednik Regionalne Privredne komore (RPK) za Šumadiju i Pomoravlje Predrag Lučić.</h2>
      <address><time datetime="2019-12-09T09:19:00+00:00">09 Dec 2019, 09:19</time> by <a rel="author">Tanjug</a></address>
      <p>Najviše, oko dve trećine, izvezeno je na tržišta SAD i Australije, izjavio je Lučić.</p>
      <p>- Srbija, posebno Šumadija i Pomoravlje, imaju velike potencijale za proizvodnju rakije, srpskog tradicionalnog pića, i RPK će podržati destilerije u tom poslu, u cilju povećanja konkurentnosti i prepoznatljivosti proizvoda, brendiranja teritorije i proširenja turističke privrede Šumadije i Pomoravlja - istakao je Lučić.</p>
      <p>On je podsetio na "Veče čudesnih ukusa", koje je održano u martu, na kome je predstavljeno sedam vrsta rakija i pre dva dana završen "Šumadijski festival rakije", na kome se predstavilo 35 proizvođača rakija Srbije, održanih u Kragujevcu.</p>
      <p>Lučić je istakao da je Ministarstvo poljoprivrede, šumarstva i vodoprivrede dalo rešenje za "Šumadijsku šljivovicu", prvu rakiju u Srbiji koja će imati oznaku geografskog porekla, a na tržištu će se pojaviti 2021. godine.</p>
      <related>
        <h4>Pročitajte još:</h4>
        <a href="http://republika.rs/hronika/hronika/145827/Tri-muskarca-uhapsena-Pancevu-zbog-prodavanja-rakije-crno"/>
        <a href="http://republika.rs/vesti/ekonomija/143370/Saznajemo-Pobeda-Srbije-Kine-ukida-zabrana-uvoza-naseg-celika"/>
        <a href="http://republika.rs/vesti/drustvo/73566/STRAVICNO-UPOZORENJE-RHMZ-Ovih-REKA-Srbiji-jutra-IZLITI"/>
        <a href="http://republika.rs/razonoda/zanimljivosti/34571/SRBI-PROSLAVILI-Koja-zemlja-sveta-NAJVISE-LOCE-ALKOHOL"/>
        <a href="http://republika.rs/vesti/drustvo/159854/SAMO-SRBIJI-IMA-Potukli-kafani-policija-privela-oni-posle-vratili-kafanu-piju"/>
      </related>
    </article>
  </body>
</html>