<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/okolina/Nakon-velikog-zagadjenja-tokom-vikenda-vazduh-u-Sarajevu-jutros-cistiji/572680?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T09:09:03+00:00"/>
    <meta property="og:title" content="Nakon velikog zagađenja tokom vikenda vazduh u Sarajevu jutros čistiji"/>
    <meta property="og:description" content="Nakon izrazito zagađenog vazduha koji je tokom vikenda bio prisutan u Sarajevu, u ponedjeljak je nivo lebdećih čestica u vazduhu nešto niži, ali i dalje štetan."/>
  </head>
  <body>
    <article>
      <h1>Nakon velikog zagađenja tokom vikenda vazduh u Sarajevu jutros čistiji</h1>
      <address><time datetime="2019-12-09T09:09:03+00:00">09 Dec 2019, 09:09</time> by <a rel="author">Anadolija</a></address>
      <p>Nakon izrazito zagađenog vazduha koji je tokom vikenda bio prisutan u Sarajevu, u ponedjeljak je nivo lebdećih čestica u vazduhu nešto niži, ali i dalje štetan.</p>
      <p>Pema podacima uređaja za praćenje kvaliteta vazduha koji se nalaze u sklopu kompleksa Ambasade Sjedinjenih Država u Sarajevu, indeks kvaliteta vazduha jutros u 7.00 sati iznosio je 172 i okarakterisan je kao nezdrav.</p>
      <p>S druge strane na drugim mjernim stanicama u gradu bilježi se nešto niža koncentracija štetnih čestica pa je tako na Bjelavama indeks kvaliteta vazduha u 8.00 sati iznosio 119, na Otoci 136 i kod Vijećnice 147.</p>
      <p>U toku zimske sezone u Sarajevu i pojedinim gradovima u BiH gotovo svakodnevno dolazi do prekoračenja dozvoljene koncentracije lebdećih čestica, a kao najveći uzročnici zagađenja navode se industrijska postrojenja, saobraćaj, spaljivanje otpada, te individualna ložišta.</p>
    </article>
  </body>
</html>