<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/predoiu-o-comite-din-nou-ataca-siij-pe-un-subiect-deja-lamurit-de-csm_1411117.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T09:05:49+00:00"/>
    <meta property="og:title" content="Predoiu o comite din nou: Atacă SIIJ pe un subiect deja lămurit de CSM"/>
    <meta property="og:description" content="Ministrul Justiţiei, Cătălin Predoiu , comite din nou un derapaj, atacând politic activitatea Secţiei pentru investigarea infracţiunilor din..."/>
  </head>
  <body>
    <article>
      <h1>Predoiu o comite din nou: Atacă SIIJ pe un subiect deja lămurit de CSM</h1>
      <address><time datetime="2019-12-09T09:05:49+00:00">09 Dec 2019, 09:05</time> by <a rel="author">Florin Pușcaș</a></address>
      <p>
        <b>Ministrul Justiţiei, <a href="https://www.stiripesurse.ro/personalitati/catalin-predoiu_78.html">Cătălin Predoiu</a>, comite din nou un derapaj, atacând politic activitatea Secţiei pentru investigarea infracţiunilor din justiţie (SIIJ). Spre deosebire de alte critici din spaţiul public la adresa unor procurori, care se bazează pe fapte concrete, Predoiu reproşează SIIJ o situaţie deja lămurită de CSM.</b>
      </p>
      <p>"Chiar şi după ce a intrat în vigoare legea, timp de un an de zile a reuşit chiar secţia asta să se compromită, pentru că n-a găsit altceva decât să investigheze ba oficiali care au imunitate diplomatică internaţională, ba magistraţi care au protestat contra modificărilor din legea justiţiei şi să dea tot felul de semnale sistemului că se transformă încet, încet, în altceva decât ce trebuia să fie", a declarat Cătălin Predoiu, la B1 TV.</p>
      <ul>
        <li>CITEȘTE ȘI: <a href="https://www.exquis.ro/dezvaluire-surpriza-a-medicilor-palpitatiile-ar-putea-fi-semnul-unei-afectiuni-la-glanda-tiroida/">Dezvăluire SURPRIZĂ a medicilor: Palpitaţiile ar putea fi semnul unei afecţiuni la glanda tiroidă</a></li>
      </ul>
      <p>Dincolo de faptul că afirmaţia despre magistraţii care s-au opus modificării legilor justiţiei nu este susţinută de fapte (chiar şi dosarul judecătorului CSM Mateescu a fost redeschis de Înalta Curte de Casaţie şi Justiţie), dosarul deschis ca urmare a plângerii pe numele prim-vicepreşedintelui Comisiei Europene, Frans Timmermans, a fost deja verificat şi s-a stabilit că SIIJ a respectat legea.</p>
      <p>Pe data de 30 ianuarie 2019, SC Juridex Media SRL, reprezentată de Răzvan Savaliuc, a depus o plângere penală la DIICOT împotriva prim-vicepreşedintelui Comisiei Europene, Frans Timmermans, a procurorului general Augustin Lazăr şi a alor persoane, printre care şi autorii raportului MCV pe 2018. Pe 1 februarie, DIICOT a trimis cauza, spre competentă soluţionare. Pe 7 februarie, cauza a fost repartizată prcurorului Adina Florea. Pe 27 martie, procurorul de caz de la SIIJ a dispus clasarea. Plângerea împotriva soluţiei de clasare a fost la rândul ei respinsă de şeful SIIJ la data de 14 mai.</p>
      <p>Lipsa oricăror nereguli a fost constatată şi de CSM, garantul constituţional al independenţei justiţiei. Secţia pentru procurori a CSM a dispus, la data de 4 aprilie, un control al Inspecţiei Judiciare referitor la respectarea de către procurori a normelor regulamentare şi procedurale în acest dosar. Inspectorii judiciari au constatat că au fost repsectare riguros dispoziţiile privitoare la primirea şi înregistrarea corespondenţei în această cauză, la cum au fost respectate şi dispoziţiile legale în ceea ce priveşte competenţa. Ulterior, Secţia pentru procurori a CSM a luat act de raportul Inspecţiei Judiciare.</p>
      <ul>
        <li>Citește și: <a href="https://www.exquis.ro/sindromul-bradului-craciun-boala-ciudata-afecteaza-oameni/">Sindromul bradului de Crăciun: BOALA CIUDATĂ care afectează din ce în ce mai mulți oameni</a></li>
      </ul>
      <figure>
        <img src="https://media.stiripesurse.ro/image/201910/w800/media-157244770272671400.jpg"/>
      </figure>
      <figure>
        <img src="https://media.stiripesurse.ro/image/201910/w800/media-157244770341577000.jpg"/>
      </figure>
      <figure>
        <img src="https://media.stiripesurse.ro/image/201910/w800/media-157244770415493000.jpg"/>
      </figure>
    </article>
  </body>
</html>