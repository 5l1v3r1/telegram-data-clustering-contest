<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/po-darbo-inspekcijos-reidu-paskirta-baudu-uz-48650-euru-1756092/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T09:33:00+00:00"/>
    <meta property="og:title" content="Po darbo inspekcijos reidų paskirta baudų už 48650 eurų"/>
    <meta property="og:description" content="Reklama"/>
  </head>
  <body>
    <article>
      <h1>Po darbo inspekcijos reidų paskirta baudų už 48650 eurų</h1>
      <address><time datetime="2019-12-09T09:33:00+00:00">09 Dec 2019, 09:33</time> by <a rel="author">VDI</a></address>
      <p>Reklama</p>
      <p>
        <b>Per 10 dienų trukusią neplaninę nelegalaus darbo prevencijos ir kontrolės akciją, Valstybinė darbo inspekcija (VDI) atliko 546 patikrinimus visoje Lietuvoje. Pažeidėjams VDI paskirtų baudų suma siekia 48 650 eurų.</b>
      </p>
      <p>Spalio 23 d. - lapkričio 6 d. vykdytų neplaninių patikrinimų metu buvo nustatyti 299 nelegalų ir nedeklaruotą darbą dirbę, neregistruotą savarankišką veiklą vykdę asmenys. Iš jų 20 nelegaliai dirbo įmonėse, 2 pas ūkininkus, 277 asmenys vykdė neregistruotą individualią veiklą, 96 asmenys dirbo nedeklaruotą darbą (pažeidžiant darbo ir poilsio režimą ar kuriems nebuvo mokamas nustatytas atlygis už darbą poilsio ir švenčių dienomis, už viršvalandinį ir naktinį darbą). Taip pat nustatytas 41 nelegaliai dirbęs užsienio šalių pilietis, iš jų 9 nelegaliai dirbo įmonėse. Kiti nelegaliai dirbę užsieniečiai vykdė neregistruotą individualią veiklą, dauguma jų – Vilniuje.</p>
      <p>Per VDI vykdytą akciją patikrinta 140 įmonių bei 403 dėl fiziniai asmenys. Juos inspektavo 113 darbo inspektorių.</p>
      <p>„Tokios neplaninės išskirtinės akcijos, kai sutelkiamas kone visų darbo inspektorių pajėgos, žinoma, duoda ir puikių rezultatų. Jie parodė, kad kovojant su nelegaliu ir nedeklaruotu darbu, dėmesio turime skirti neregistruotos individualios veiklos kontrolei. Tarp visų nustatytų nelegaliai, nedeklaruotą ir neregistruotą darbą dirbusių asmenų – 92 procentai neregistruotą savarankišką veiklą vykdę asmenys. Ir toliau rengsime specialias nelegalaus darbo prevencijos ir kontrolės akcijas, nepamiršdami kitų svarbių Darbo inspekcijos kontroliuojamų sričių – darbo teisės, darbuotojų saugos ir sveikatos“, – sako Lietuvos Respublikos vyriausiasis valstybinis darbo inspektorius Jonas Gricius.</p>
      <p>Patikrinimams pasirinkti rizikingiausi sektoriai: statybos, žemės ūkio, didmeninės ir mažmeninės prekybos, variklinių transporto priemonių ir motociklų remonto, apgyvendinimo ir maitinimo paslaugų.</p>
      <p>Daugiausiai patikrinimų (431) atlikta statybos sektoriuje. Statybos įmonėse užfiksuota 13 asmenų dirbusių nelegaliai (9 atvejai) ir 27 asmenys dirbę nedeklaruotą darbą (6 atvejai), bei 259 asmenys vykdė neregistruotą individualią veiklą.</p>
      <p>Reklama</p>
      <p>66 patikrinimai atlikti prekybos sektoriuje. Jų metu nustatyta 12 asmenų vykdžiusių neregistruotą individualią veiklą ir 2 asmenys dirbę nelegaliai pas asmenį, vykdantį individualią veiklą. 15 viešojo maitinimo įmonių nustatyta 30 asmenų dirbusių nedeklaruotą darbą, daugiausiai (20) Kaune. Variklinių transporto priemonių techninės apžiūros ir remonto sektoriuje patikrinti 25 fiziniai asmenys ir 9 įmonės, užfiksuoti 7 asmenys vykdę neregistruotą individualią veiklą.</p>
      <p>Net 239 administracinių nusižengimų protokolų surašyti asmenims vykdžiusiems neregistruotą individualią veiklą, 12 dėl darbo įstatymų pažeidimų (už laiko apskaitos pažeidimus, darbuotojų saugos ir sveikatos reikalavimų pažeidimus), 7 įmonių atsakingiems asmenims – dėl nelegalaus darbo. Darbo inspektoriai darbdaviams taip pat pateikė 19 reikalavimų pašalinti 23 pažeidimus, iš jų 12 darbo teisės pažeidimų.</p>
      <p>2018 m. vykdant analogišką akciją buvo nustatyti 454 nelegalų ir nedeklaruotą darbą dirbę, neregistruotą savarankišką veiklą vykdę asmenys, iš jų 48 nelegaliai dirbo įmonėse, 6 pas ūkininkus, 296 asmenys vykdė neregistruotą individualią veiklą, 94 asmenys dirbo nedeklaruotą darbą (pažeidžiant darbo ir poilsio režimą ar kuriems nebuvo mokamas nustatytas atlygis už darbą poilsio ir švenčių dienomis, už viršvalandinį ir naktinį darbą). Nustatyti 39 nelegaliai dirbę užsienio šalių piliečiai, iš jų 17 dirbo įmonėse.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/tevams---puse-laisvos-darbo-dienos-palydeti-vaikus-i-mokykla-1731712/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/darbas-vasara---ir-uz-istatymo-ribu-1731043/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/siais-metais-darbe-prarasta-20-zmoniu-gyvybiu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/patikrinimas-neblaivus-statybininkai-ir-nelegalus-kranas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/pajurio-imoneje---vokeliai-ir-7-nelegalai-1542648/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/apie-puse-pernai-zuvusiuju-darbe-buvo-naujokai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/tevu-leidimai-darbdavio-nuo-baudos-neissuks/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/nelaimes-darbe-lemia-ne-atsitiktinumai/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>