<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/dunya/abdde-buyuk-korku-beyaz-kamyonetler-dort-bir-yani-sardi-41393073"/>
    <meta property="og:site_name" content="Hürriyet"/>
    <meta property="article:published_time" content="2019-12-09T09:27:00+00:00"/>
    <meta property="og:title" content="ABD'de büyük korku... Beyaz kamyonetler dört bir yanı sardı"/>
    <meta property="og:description" content="ABD'de yayılan bir söylenti ortalığı ayağa kaldırdı. Korku içindeki ABD'liler beyaz kamyonetlerde genç kadınların kaçırıldığını düşünüyor."/>
  </head>
  <body>
    <article>
      <h1>ABD'de büyük korku... Beyaz kamyonetler dört bir yanı sardı</h1>
      <h2>ABD'de yayılan bir söylenti ortalığı ayağa kaldırdı. Korku içindeki ABD'liler beyaz kamyonetlerde genç kadınların kaçırıldığını düşünüyor.</h2>
      <address>
        <time datetime="2019-12-09T09:27:00+00:00">09 Dec 2019, 09:27</time>
      </address>
      <p><a href="http://www.hurriyet.com.tr/haberleri/abd">ABD</a>'de yayılan bir söylenti ülkenin dört bir yanına korku sardı. </p>
      <p>Facebook'ta ortaya atılan söylentide "<a href="http://www.hurriyet.com.tr/haberleri/beyaz-kamyonet">beyaz kamyonet</a> kullanan erkeklerin ABD'deki tüm genç kadınları seks ticareti için kaçırıp daha sonrasında vücutlarının bazı parçalarını sattıkları" korkusu yayıldı.</p>
      <p>Bunun gerçekleştiğine dair hiçbir kanıt bulunamamakla birlikte, viral olan Facebook videoları domino etkisi yarattı. Öyle ki Baltimore Belediye Başkanı 'beyaz kamyonet' uyarısında bulundu. </p>
      <p>Baltimore şehrinin Belediye Başkanı Bernard Jack Young, katıldığı bir televizyon programında "Beyaz kamyonetin yanına park etmeyin. Biri sizi kaçırmaya kalkarsa diye cep telefonunuzu sakladığınızdan da emin olun." uyarısında bulundu.</p>
      <p>Belediye başkanı, Baltimore Polisi tarafından böyle bir olayın olmadığının kendisine bildirildiğini söyledi ancak videonun "Facebook'un her yerinde" olduğunu belirtti.</p>
      <p>Baltimore Polis Departmanı tarafından yapılan açıklamada, departmanın sosyal medyadaki paylaşımlardan haberdar olduğu ancak “bu olayla ilgili herhangi bir ihbar almadıkları” söylendi.</p>
      <p>
        <b>YÜZ BİNLERCE KEZ PAYLAŞILDI</b>
      </p>
      <p>Baltimore'da böyle bir durumun kesin kanıtı bulunamazken, ABD'nin diğer birçok şehrinde teyit edilmemiş şüpheli beyaz kamyonet haberi Facebook'ta yüz binlerce kez paylaşıldı.</p>
      <p>Öyle ki, beyaz kamyonet kullanan bir kişi Facebook'taki söylentiler yüzünden rahatsız edildiğini söyledi.</p>
      <p>Baltimore Şehri İnsan Kaçakçılığı İşbirliği Koordinatörlüğü'nü yürüten Baltimore Belediye Meclis Üyesi Kristerfer Burnett, “Özellikle Baltimore’un ülkedeki insan kaçakçılığına maruz kaldığı bir bölge olduğundan, doğru bilgiden emin olmalıyız” dedi.</p>
      <p>Burnett açıklamasında "Dedikoduların çoğunlukla Facebook aracılığıyla yayıldığını" da ekledi.</p>
      <p>Baltimore'daki "şüpheli" beyaz kamyonetlerin görünmesi olayı Facebook'ta yıllardır devam eden bir durum...</p>
    </article>
  </body>
</html>