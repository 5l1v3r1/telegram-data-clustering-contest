<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/pentagon-sokirao-svet-americki-vojnici-vole-rusiju-a-za-to-je-kriva-kontrola-uma/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="ПЕНТАГОН ШОКИРАО СВЕТ: Амерички војници воле Русију, а за то је крива контрола ума!"/>
    <meta property="og:description" content="Истраживање Института &quot;Реган&quot; показало је да скоро половина америчких војних домаћинстава Русију доживљава више као савезника, него као претњу. Званичници Пентагона сматрају да им је Кремљ испрао мозак."/>
  </head>
  <body>
    <article>
      <h1>ПЕНТАГОН ШОКИРАО СВЕТ: Амерички војници воле Русију, а за то је крива контрола ума!</h1>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author">vostok.rs</a></address>
      <p>
        <b>Истраживање Института "Реган" показало је да скоро половина америчких војних домаћинстава Русију доживљава више као савезника, него као претњу. Званичници Пентагона сматрају да им је Кремљ испрао мозак.</b>
      </p>
      <p>Годишња национална анкета Института о националној одбрани истражује став Американаца о свим аспектима рата, мира и политике. Најновија верзија, објављена у октобру, садржи више статистичких података него што бисте могли да отресете штапом, али у Пентагону се посебно истиче једна.</p>
      <p>Око 46 процената војних домаћинстава Русију види као "савезника", док 28 процената свих америчких домаћинстава дели то уверење. Кина је претекла Русију као највећег непријатеља Америке, наводи се у истраживању.</p>
      <p>Истраживачки центар сматра да позитивни погледи на Русију углавном држе републиканци, што би могло објаснити растућу русофилију у војним редовима (амерички мушкарци и жене у униформама обично гласају за републиканце), али врх Пентагона има друге идеје.</p>
      <p>„Постоје напори Русије да преплави медије дезинформацијама како би сејала сумњу и конфузију“, изјавила је за Глас Америке портпарол Министарства одбране потпуковник Карла Глисон. Руси то раде, објаснила је она, „лажним наративима осмишљеним за креирање недопуштених саосећајних ставова“.</p>
      <p>Да ли се ови наративи убацују у главе војника путем сателита или преко пропагандних зрака које подстичу збуњеност?</p>
      <p>"Не, на америчку војску су утицали хакери које спонзорише Кремљ, проруски медији, па чак и „позитивне изјаве председника Трампа о Русији", навео је истраживач Џорџ Бенитез. </p>
      <p>"Опасно је", рекао је Бенитез за "Глас Америке". Међутим, он се није осврнуо на свој рад са Атлантским саветом, снажно антируским истраживачким центром који спонзорише НАТО и произвођачи оружја.</p>
      <p>Глисон је навела да војска „активно ради на разоткривању и сузбијању руских дезинформација“.</p>
      <p>Ако се не прикажу поновне „Црвене зоре“ на америчким базама широм земље, није сигурно на шта се тачно мисли.</p>
      <p>Онда опет, можда врх Пентагона има другачије разумевање љубави. Можда високи војни званичници изражавају своју љубав према Русији не држећи „симпатичне погледе“, већ померајући своје снаге што ближе њеним границама, одваживши забрањеног љубавника да направи први корак.</p>
      <p>Сирија може постати ирански Вијетнам! Више о томе <b><a href="http://www.pravda.rs/2019/12/9/izrael-zapretio-iranu-preventivnim-napadom-sirija-moze-postati-iranski-vijetnam/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>