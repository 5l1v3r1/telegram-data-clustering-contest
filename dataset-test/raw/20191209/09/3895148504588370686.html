<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79697_Majecki_Niezgoda_i_Karbownik_warci_ponad_17_milionow_euro.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-12-09T09:00:03+00:00"/>
    <meta property="og:title" content="Majecki, Niezgoda i Karbownik warci ponad 17 milionów euro"/>
    <meta property="og:description" content="Zbliża się okienko transferowe, piłkarze Legii złapali formę, w klubie brakuje gotówki, więc już rozpoczyna się medialne sprzedawanie. Na łamach Super Expressu Piotr Koźmiński informuje, że klub liczy na co najmniej 7 milionów euro za sprzedaż Radosława Majeckiego - kwota ma być rekordowa jeśli chodzi o Legię i Ekstraklasę."/>
  </head>
  <body>
    <article>
      <h1>Majecki, Niezgoda i Karbownik warci ponad 17 milionów euro</h1>
      <address><time datetime="2019-12-09T09:00:03+00:00">09 Dec 2019, 09:00</time> by <a rel="author">Woytek</a></address>
      <h3>Legia liczy na duże zyski</h3>
      <p>Zbliża się okienko transferowe, piłkarze Legii złapali formę, w klubie brakuje gotówki, więc już rozpoczyna się medialne sprzedawanie. Na łamach Super Expressu Piotr Koźmiński informuje, że klub liczy na co najmniej 7 milionów euro za sprzedaż <b>Radosława Majeckiego</b> - kwota ma być rekordowa jeśli chodzi o Legię i Ekstraklasę.<br/><br/>Władze klubu z Łazienkowskiej zaczynają coraz bardziej cenić <b>Jarosława Niezgodę</b>. - Na tym etapie sezonu sprzedawanie Niezgody poniżej 5 milionów euro nie ma dla nas sensu - cytuje anonimowo SE osoby z klubu. Snajperem Legii zainteresowane jest Dinamo Moskwa.<br/><br/>Duże zainteresowanie na rynku wzbudza też <b>Michał Karbownik</b>. Za 18-latka niedawno wpłynęła oferta za 5 mln euro, ale została odrzucona. W tym momencie klub nie rozpatruje sprzedaży tego piłkarza.</p>
    </article>
  </body>
</html>