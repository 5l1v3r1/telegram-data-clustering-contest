<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iphone-12-alesi-icin-sevindiren-pil-detayi/"/>
    <meta property="og:site_name" content="LOG"/>
    <meta property="article:published_time" content="2019-12-09T09:00:48+00:00"/>
    <meta property="og:title" content="iPhone 12 alesi için sevindiren pil detayı"/>
    <meta property="og:description" content="2020 Eylül ayında karşımıza çıkacak iPhone 12 modellerine yönelik yeni bir bilgi ortaya çıktı. Bu bilgi pil konusunda sevindiriyor."/>
  </head>
  <body>
    <article>
      <h1>iPhone 12 alesi için sevindiren pil detayı</h1>
      <address><time datetime="2019-12-09T09:00:48+00:00">09 Dec 2019, 09:00</time> by <a rel="author">Can TUNÇER</a></address>
      <p>2020 Eylül ayında karşımıza çıkacak<b> iPhone 12</b> modellerine yönelik yeni bir bilgi ortaya çıktı. Bu bilgi pil konusunda <a href="https://www.macrumors.com/2019/12/08/2020-iphones-smaller-battery-protection-module/">sevindiriyor</a>.</p>
      <p><b>iPhone 12</b> modelleri şimdiden sık sık gündeme gelmeye devam ediyor. Bu seride dört farklı model hazırlayan teknoloji devi <b>Apple</b>, gelen bilgilere göre modellerin <b>pil kapasitesini artırmak adına bir yol bulmuş</b> durumda. Bu yolun arkasında eskiye oranla <b>yüzde 50 oranında daha ufak pil koruma modülü</b> yer alıyor. Bu modül telefonların aşırı oranda <b>şarj</b> ya da <b>deşarj</b> olmasını engelliyor ve pil sağlığı açısından büyük önem arz ediyor. İşte bunun yeni cihazlarda yüzde 50 oranında ufaltacak firma, bununla açılan yere <b>biraz daha büyük pil yerleştirecek</b> deniyor. Bu da elbette sevindiriyor. Pil kapasitesi iPhone 12 ailesinde hiç olmadığı kadar önemli çünkü cihazlarda enerji sarfiyatını artıracak<b> 5G altyapısı</b> bulunuyor. Bu açıdan en ufak bir pil artışı bile kilit önemde görünüyor.</p>
      <h3>iPhone 12 ailesi için sızan genel teknik detaylar ve fiyatlar şöyle</h3>
      <p>Ailenin en altında yer alan<b> iPhone 12</b> modeli, gelen bilgilere bakılırsa <b>5,4 inç</b> OLED ekran, alt seviye 5G, çift arka kamera ve <b>699 dolar</b> başlangıç fiyatına sahip olacak. Yeni seride bir de <b>12 Max</b> modeli yer alacak deniyor. Bu model ise söylendiği kadarıyla<b> 6,1 inç</b> OLED ekran, alt seviye 5G, çift arka kamera ve <b>799 dolar</b> başlangıç fiyatı ile geliyor. Daha sonra ise karşımıza <b>iPhone 12 Pro</b> çıkıyor. Bu modelin <b>6,1 inç</b> 120 Hz OLED ekran, üçlü arka kamera, 3D ToF sensörü, üst seviye 5G ve<b> 999 dolar</b> başlangıç fiyatıyla yolda olduğu aktarılıyor. <b>12 Pro Max</b> ise tam <b>6,7 inç</b> 120 Hz OLED ekran, üçlü arka kamera, 3D ToF sensörü, üst seviye 5G ve<b> 1.099 dolar</b> başlangıç fiyatıyla geliyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/redmi-k30-ve-sizan-dort-farkli-goz-alici-renk-secenegi/"/>
      </related>
    </article>
  </body>
</html>