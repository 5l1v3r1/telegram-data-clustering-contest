<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813279/%DB%B1%DB%B2-%D8%B1%D9%88%D8%B2-%D9%86%D9%81%D8%B3-%DA%AF%DB%8C%D8%B1-%D8%A8%D8%B1%D8%A7%DB%8C-%D8%B1%D8%A6%D8%A7%D9%84-%D9%85%D8%A7%D8%AF%D8%B1%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:22:05+00:00"/>
    <meta property="og:title" content="۱۲ روز نفس‌گیر برای رئال مادرید"/>
    <meta property="og:description" content="رئال مادرید در کمتر از ۲ هفته چهار بازی مهم را پیش رو دارد."/>
  </head>
  <body>
    <article>
      <h1>۱۲ روز نفس‌گیر برای رئال مادرید</h1>
      <address><time datetime="2019-12-09T09:22:05+00:00">09 Dec 2019, 09:22</time> by <a rel="author">محمد علی ایزدی</a></address>
      <p>رئال مادرید در کمتر از ۲ هفته چهار بازی مهم را پیش رو دارد.</p>
      <p>به گزارش ایسنا و به نقل از آس، رئال مادرید می‌خواهد سال ۲۰۲۰ را به بهترین شکل ممکن آغاز کند. تیم دوم لالیگا و حاضر در لیگ قهرمانان اروپا به این منظور باید چهار بازی سخت را در کمتر از دو هفته با موفقیت پشت سر بگذارد. تا این تاریخ برنامه مادرید به این شکل دشوار نبود. سفیدپوشان برای هر بازی تنها چهار روز استراحت دارند. آنها ابتدا باید به مصاف بروخه بروند (یازدهم دسامبر) سپس برابر والنسیا (پانزدهم دسامبر)، بارسلونا (هجدهم دسامبر) و اتلتیک بیلبائو (۲۲ دسامبر) قرار می‌گیرند.</p>
      <p>شاگردان زین‌الدین زیدان ۹ بازی است که شکست نخورده‌اند (گالاتاسرای رفت و برگشت، لگانس، رئال بتیس، ایبار، رئال سوسیداد، پاری سن ژرمن، آلاوس و اسپانیول). این بهترین آمار در فصل جاری است. در صورت پیروزی‌های مادرید در دسامبر این آمار به ۱۳ دیدار می‌رسد. بهترین رکورد مادرید زیدان ۴۰ بازی بدون شکست در سال ۲۰۱۷ بود.</p>
      <p>
        <b>بهترین فرصت برای نیمکت نشینان</b>
      </p>
      <p>نبود ادن هازارد آسیب دیده و غیبت گرت بیل تا ال کلاسیکو به همراه مصدومیت‌های لوکاس واسکس، خامس رودریگس و مارک آسنسیو باعث می‌شوند بازیکنانی همچون وینیسیوس جونیور، رودریگو، یوویچ، ماریانو و براهیم فرصت بازی پیدا کنند. در چنین شرایطی وینیسیوس و رودریگو بیش از دیگر بازیکنان فرصت حضور در ترکیب اصلی را داشتند.</p>
      <p>یوویچ نیز منتظر است تا زیدان از او استفاده کند. او در دیدار برابر ویارئال، اوساسونا و مایورکا در ترکیب اصلی قرار داشت اما موجب نشد دقایق بیشتری برای مادرید بازی کند.</p>
      <p>انتهای پیام</p>
    </article>
  </body>
</html>