<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793066/%D8%A7%D8%AD%DA%A9%D8%A7%D9%85-%DB%B3%DB%B5-%D8%B9%D8%B6%D9%88-%D8%AC%D8%AF%DB%8C%D8%AF-%D9%87%DB%8C%D8%A6%D8%AA-%D8%A7%D9%85%D9%86%D8%A7%DB%8C-%D8%A8%D9%82%D8%A7%D8%B9-%D9%85%D8%AA%D8%A8%D8%B1%DA%A9%D9%87-%D8%A8%D8%B1%D8%AF%D8%B3%DB%8C%D8%B1-%D8%A7%D8%B1%D8%B2%DB%8C%D8%A7%D8%A8%DB%8C-%D9%88-%D8%B5%D8%A7%D8%AF%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T09:18:03+00:00"/>
    <meta property="og:title" content="رئیس اوقاف بردسیر: احکام ۳۵ عضو جدید هیئت‌امنای بقاع متبرکه بردسیر ارزیابی و صادر شد"/>
    <meta property="og:description" content="بردسیر - رئیس اداره اوقاف و امور خیریه شهرستان بردسیر از صدور ۳۵ حکم جدید برای اعضای هیات امنای اماکن متبرکه این شهرستان طی امسال خبر داد."/>
  </head>
  <body>
    <article>
      <h1>رئیس اوقاف بردسیر: احکام ۳۵ عضو جدید هیئت‌امنای بقاع متبرکه بردسیر ارزیابی و صادر شد</h1>
      <address>
        <time datetime="2019-12-09T09:18:03+00:00">09 Dec 2019, 09:18</time>
      </address>
      <p>حجت الاسلام حمید رضا حسین رضایی در گفتگو با <a href="https://www.mehrnews.com/">خبرنگار مهر</a> اظهار کرد: در راستای ساماندهی و معرفی اعضای  هیئت امناء اماکن متبرکه، جلسه کمیسیون تایید صلاحیت اعضای هیات امناء امامزاده سید محمد (ع) و بقعه زیارتگاه شیخ محمد شمس الدین این شهرستان با حضور امام جمعه، نماینده سپاه برگزار شد.</p>
      <p>وی افزود: برای ساماندهی هیئت امنای اماکن متبرکه به ویژه امامزادگان شاخص بر اساس برنامه تعریف شده پس از پایان هر حکم امنای قدیم، اعضای جدید پس از تصویب توسط کمیسیون شهرستانی و اداره کل اوقاف استان در نهایت توسط سازمان اوقاف معرفی شده و احکام آنها صادر می شود.</p>
      <p>حجت الاسلام رضایی با بیان اینکه از ابتدای امسال برای ۳۵ نفراز اعضای هیئت امناء بقاع متبرکه این شهرستان احکام صادر شده گفت: این احکام  برای اماکن متبرکه شاخص طی مدت زمان دو سال صادر می شود.</p>
      <p>وی تصریح کرد: تمامی برنامه ها و طرح های سازمان اوقاف و امور خیریه طی ایام سال با همکاری و مشارکت هیئت امناء در محل امامزادگان و بقاع متبرکه اجرایی می شود.</p>
    </article>
  </body>
</html>