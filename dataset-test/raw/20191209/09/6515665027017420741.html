<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3372287/decak-5-bos-nosio-bebu-pola-kilometra-na-30-stepeni-kad-su-ih-komsije-videle-odmah-su-pozvali-policiju"/>
    <meta property="og:site_name" content="kurir.rs"/>
    <meta property="article:published_time" content="2019-12-09T09:36:00+00:00"/>
    <meta property="og:title" content="DEČAK (5) BOS NOSIO BEBU POLA KILOMETRA NA -30 STEPENI: Kad su ih komšije videle, odmah su pozvali policiju"/>
    <meta property="og:description" content="Dečak (5), koji je ostao sam kod kuće u zabačenom selu na Aljasci, nosio je bebu (1) pola kilometra na temperaturi od minus trideset!"/>
  </head>
  <body>
    <article>
      <h6 class="kicker">uplašio se</h6>
      <h1>DEČAK (5) BOS NOSIO BEBU POLA KILOMETRA NA -30 STEPENI: Kad su ih komšije videle, odmah su pozvali policiju</h1>
      <address>
        <time datetime="2019-12-09T09:36:00+00:00">09 Dec 2019, 09:36</time>
      </address>
      <p>
        <b>Dečak (5), koji je ostao sam kod kuće u zabačenom selu na Aljasci, nosio je bebu (1) pola kilometra na temperaturi od minus trideset!</b>
      </p>
      <p>Samo u čarapama i lako odeven odlučio je da svoh mlađeg brata ili sestru (ne navodi se pol deteta) odvede do komšija jer je nestalo struje.</p>
      <p>Policija Aljaske navela je da su dete i beba od godinu dana u utorak ostali sami kod kuće u selu Vinitaj. Starije dete se uplašilo kada je iznenada nestala struja, a pošto u kući nije bilo nikog starijeg, odlučio je se s bebom uputi kod komšija.</p>
      <p>Vinetaj, kao i druga sela duboko u unutrašnjosti Aljaske, beleže ekstremne razlike u temperaturi tokom godine, a zimi temperatura pada i do 40 stepeni ispod nule.</p>
      <p>Dvoje dece je na kraju stiglo kod komšija koji su odmah pozvali policiju. Hitna pomoć je konstatovala da su imali promrzline.</p>
      <p>Njih je same kod kuće ostavila izvesna Džuli Piter (37) koja je potom i uhapšena, ali nije precizirano da li im je ona majka.</p>
      <p>Kurir.rs/Dejli mejl Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3367271/decak-koji-svakog-dana-roni-u-leglu-zaraze-iz-reke-vadi-plastiku-a-plovi-na-vratima-frizidera-video"/>
        <a href="https://www.kurir.rs/planeta/3371429/krenuo-da-sahrani-svoju-mrtvu-cerku-a-onda-je-doziveo-sok-poceo-je-da-kopa-grob-pa-zacuo-plac-bebe-foto-video"/>
        <a href="https://www.kurir.rs/planeta/3366301/reporteka-iz-albanije-izvestavala-noseci-tromesecnu-bebu-nije-napustila-posao-iako-joj-je-zivot-postao-pakao-video"/>
        <a href="https://www.kurir.rs/planeta/3370699/sneg-prekrio-popularno-grcko-letovaliste-kavala-potpuno-neprepoznatljiva-foto-video"/>
      </related>
    </article>
  </body>
</html>