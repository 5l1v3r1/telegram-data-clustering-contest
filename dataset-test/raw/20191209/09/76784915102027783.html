<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/12/09/gyorsetterem_szagu_poloban_illatozhat/"/>
    <meta property="og:site_name" content="Index.hu"/>
    <meta property="article:published_time" content="2019-12-09T09:36:14+00:00"/>
    <meta property="og:title" content="Gyárilag gyorsétteremszagú pólóban illatozhat potom 15 000 forintért"/>
    <meta property="og:description" content="Mindeközben - Mindennap bedob egy rántott csirkeszárnyat, és egész nap a KFC-ben töltené az idejét? Amikor hazaér, a párnája alá dugja..."/>
  </head>
  <body>
    <article>
      <h1>Gyárilag gyorsétteremszagú pólóban illatozhat potom 15 000 forintért</h1>
      <address><time datetime="2019-12-09T09:36:14+00:00">09 Dec 2019, 09:36</time> by <a rel="author" href="https://index.hu/szerzo/aradi_laszlo" target="_blank">Aradi László</a></address>
      <p>Mindennap bedob egy rántott csirkeszárnyat, és egész nap a KFC-ben töltené az idejét? Amikor hazaér, a párnája alá dugja a rántott csirkecombot? Szóval mindene az olajban sült csirke és más szagok izgalmas egyvelege?</p>
      <aside>Akkor ezt a pólót Önnek találták ki!</aside>
      <figure>
        <img src="https://kep.cdn.indexvas.hu/1/0/3068/30687/306874/30687463_b173a4ed6f06191671280c449279b1c5_wm.png"/>
        <figcaption>
          <cite>Fotó: KentuckyForKentucky / youtube</cite>
        </figcaption>
      </figure>
      <p>Ezt a ruhadarabot elkészítése során néhány napig KFC-pecsenyelében áztatják, ami a sütés során kifolyó zsiradékokból és levekből áll. </p>
      <p>Coleman Larkin tervező a Kentucky for Kentucky amerikai kiskereskedelmi lánccal közösen hozta létre alkotását. Először próbálkozott másféle szószokkal is, de a kooperációnak köszönhetően a hálaadásra időzítve dobták piacra ezt az egyedi pólót. Larkin szerint a festés során használt anyagnak köszönhetően a ruhadarabok még mindig rendelkeznek némi szagbeütéssel. A póló ára 50 dollár, ami nagyjából 15 000 forintnak felel meg. </p>
      <p>A tervezőnek meglehetősen sarkos véleménye van az őt kritizálókról. Szerinte ugyanis a </p>
      <blockquote>menő arcok szeretik az ötletemet, a szemétládák utálják.</blockquote>
      <figure>
        <iframe src="https://www.youtube.com/embed/fY6bFuyd77Y" width="560" height="315" data-service="Youtube" scrolling="no"/>
      </figure>
      <p>A pólók a legtöbb méretben már <a href="https://kyforky.com/collections/all-gear/products/gravy-tie-dye-t-shirt">elfogytak</a>. <a href="https://www.mirror.co.uk/news/us-news/kfc-gravy-tshirts-on-sale-21050849">Daily Mirror</a> felkereste a KFC-t, hogy reagáljon, egyelőre még nem kaptak választ.</p>
      <p>Csak nekem jut eszembe erről a <a href="https://index.hu/kultur/cinematrix/2019/09/10/harcosok_klubja_husz_eves_david_fincher_brad_pitt_edward_norton_film/">Harcosok klubjának</a> hírhedt jelenete, amikor Tyler Durden emberi zsiradékból főz szappant? </p>
    </article>
  </body>
</html>