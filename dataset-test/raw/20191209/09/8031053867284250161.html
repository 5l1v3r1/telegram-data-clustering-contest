<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%85%cf%86%cf%85%cf%80%ce%bf%cf%85%cf%81%ce%b3%cf%8c%cf%82-%ce%b5%ce%be%cf%89%cf%84%ce%b5%cf%81%ce%b9%ce%ba%cf%8e%ce%bd-%cf%84%ce%b7%cf%82-%cf%84%ce%bf%cf%85%cf%81%ce%ba%ce%af%ce%b1%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T09:50:56+00:00"/>
    <meta property="og:title" content="Υφυπουργός Εξωτερικών της Τουρκίας: «είμαστε έτοιμοι να διαπραγματευτούμε με όλες τις χώρες, εκτός από τους Ελληνοκυπρίους»"/>
    <meta property="og:description" content="Σύμφωνα με τον Γιαβούζ Σελίμ Κιράν, η Τουρκία προσπαθεί να αναθεωρήσει τις συμφωνίες με Λίβανο, Ισραήλ και Αίγυπτο!"/>
  </head>
  <body>
    <article>
      <h1>Υφυπουργός Εξωτερικών της Τουρκίας: «είμαστε έτοιμοι να διαπραγματευτούμε με όλες τις χώρες, εκτός από τους Ελληνοκυπρίους»</h1>
      <address>
        <time datetime="2019-12-09T09:50:56+00:00">09 Dec 2019, 09:50</time>
      </address>
      <p>
        <b>Σύμφωνα με τον Γιαβούζ Σελίμ Κιράν, η Τουρκία προσπαθεί να αναθεωρήσει τις συμφωνίες με Λίβανο, Ισραήλ και Αίγυπτο!</b>
      </p>
      <p>Νέες, αναθεωρημένες συμφωνίες οριοθέτησης θαλασσίων ζωνών δικαιοδοσίας με Λίβανο, Ισραήλ και Αίγυπτο επιδιώκει η Τουρκία μετά τη συμφωνία με την κυβέρνηση της Λιβύης  όπως αναφέρει ο ανταποκριτής του ΣΚΑΪ Μανώλης Κωστίδης!</p>
      <p>Σύμφωνα με το διευθυντή υπηρεσίας Αεροναυτιλίας και Χαρτογράφησης του τουρκικού υπουργείου Εξωτερικών Τσαγατάι Ερτζιγιές «η συμφωνία με τη Λιβύη, και οι προτάσεις που στείλαμε στο Λίβανο, στο  Ισραήλ και την Αίγυπτο ίσως να τις κάνει να αναθεωρήσουν τελικά τις συμφωνίες τους με την ‘’ελληνοκυπριακή διοίκηση’’ (Κυπριακή Δημοκρατία)».</p>
      <p>Σύμφωνα με τον υφυπουργό Εξωτερικών της Τουρκίας Γιαβούζ Σελίμ Κιράν, «είμαστε έτοιμοι να διαπραγματευτούμε με όλες τις χώρες, εκτός από τους Ελληνοκυπρίους… Στο παρελθόν είχαμε επαφές με την Αίγυπτο, το Ισραήλ και το Λίβανο και ενδεχομένως να έχουμε και επαφές στο μέλλον».</p>
      <p>«Η μη ύπαρξη πρέσβεων μας στο Ισραήλ και την Αίγυπτο δεν σημαίνει πως δεν γίνονται επαφές με τις χώρες αυτές» δήλωσε με νόημα ο τούρκος υφυπουργός Εξωτερικών.</p>
      <p>Σημειώνεται ότι μετά την τουρκολιβυκή συμφωνία η Άγκυρα επιτάχυνε τις διαδικασίες για την αγορά τρίτου γεωτρύπανου.</p>
      <p>«Το πιο εύκολο πράγμα που μπορεί να γίνει είναι ο διαμοιρασμός ακριβοδίκαια και σύμφωνα με το δίκαιο  κάθε είδους πηγής και πλούτου που υπάρχει  στο Αιγαίο, στην ανατολική Μεσόγειο και στην Κύπρο. Σε περίπτωση που δεν συμβεί αυτό δεν θα επιτρέψουμε καμιά διαφορετική απόφαση» ανέφερε την Κυριακή ο τούρκος υπουργός Άμυνας Χουλουσί Ακάρ.</p>
    </article>
  </body>
</html>