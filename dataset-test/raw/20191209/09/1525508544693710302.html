<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4792982/%D8%AA%D9%85%D8%AF%DB%8C%D8%AF-%D8%B2%D9%85%D8%A7%D9%86-%D8%AB%D8%A8%D8%AA-%D9%86%D8%A7%D9%85-%D8%A2%D8%B2%D9%85%D9%88%D9%86-%D8%B3%D8%B1%D8%A7%D8%B3%D8%B1%DB%8C-%D9%82%D8%B1%D8%A2%D9%86-%D9%88-%D8%B9%D8%AA%D8%B1%D8%AA-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T09:28:00+00:00"/>
    <meta property="og:title" content="معاون قرآن و عترت اداره کل ارشاد کرمانشاه خبر داد: تمدید زمان ثبت‌نام آزمون سراسری قرآن و عترت در کرمانشاه"/>
    <meta property="og:description" content="کرمانشاه_ معاون قرآن و عترت اداره کل فرهنگ و ارشاد اسلامی استان کرمانشاه از تمدید یک هفته‌ای زمان ثبت‌نام آزمون سراسری قرآن و عترت خبر داد."/>
  </head>
  <body>
    <article>
      <h1>معاون قرآن و عترت اداره کل ارشاد کرمانشاه خبر داد: تمدید زمان ثبت‌نام آزمون سراسری قرآن و عترت در کرمانشاه</h1>
      <address>
        <time datetime="2019-12-09T09:28:00+00:00">09 Dec 2019, 09:28</time>
      </address>
      <p>محسن کرمیان در گفتگو با <a href="https://www.mehrnews.com/">خبرنگار مهر</a> اظهار داشت: زمان ثبت نام در هجدهمین آزمون سراسری قرآن و عترت به مدت یک هفته و تا بیست و دوم آذر ماه تمدید شد.</p>
      <p>وی افزود: زمان برگزاری آزمون کتبی و شفاهی نیز از سوم بهمن ماه به یازدهم تغییر یافت.</p>
      <p>معاون قرآن و عترت اداره کل فرهنگ و ارشاد اسلامی استان کرمانشاه گفت: به دنبال پیگیری های انجام شده و در خواست موسسات قرآنی، آزمون شفاهی رشته حفظ برای کودکان زیر ۱۰ سال برگزار خواهد شد.</p>
      <p>این مسئول با بیان اینکه استان کرمانشاه از نظر شمار ثبت نام کنندگان در جایگاه نهمین استان برتر کشور قرار دارد، بیان داشت: تاکنون یک هزار و ۳۸۴ نفر از استان کرمانشاه در آزمون سراسری قرآن و عترت ثبت نام کرده اند.</p>
      <p>کرمیان خاطرنشان کرد: شهرستان کرمانشاه با ۸۴۲ ثبت نامی هشتمین شهرستان برتر کشور است.</p>
    </article>
  </body>
</html>