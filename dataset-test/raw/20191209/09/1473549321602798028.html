<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/zabkowice-slaskie-zabojstwo-trzyosobowej-rodziny-zatrzymany-18-latek,991744.html"/>
    <meta property="og:site_name" content="TVN24"/>
    <meta property="article:published_time" content="2019-12-09T09:15:25+00:00"/>
    <meta property="og:title" content="Nie żyje małżeństwo i ich siedmioletni syn. W sprawie zabójstwa policja zatrzymała 18-latka"/>
    <meta property="og:description" content="Zabójstwo w Ząbkowicach Śląskich (Dolnośląskie). Nie żyje małżeństwo i ich siedmioletnie dziecko. Jak informuje policja, zarzut zabójstwa ma usłyszeć 18-latek. - Został zatrzymany - przekazała Ilon..."/>
  </head>
  <body>
    <article>
      <h1>Nie żyje małżeństwo i ich siedmioletni syn. W sprawie zabójstwa policja zatrzymała 18-latka</h1>
      <address><time datetime="2019-12-09T09:15:25+00:00">09 Dec 2019, 09:15</time> by <a rel="author">tam</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/94073a08-448e-4c11-a05b-ca5eacf53f7f-480p.mp4"/>
          <figcaption>Policja o potrójnym zabójstwie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/3e698990-4e41-4e94-ac99-296b142e0864-480p.mp4"/>
          <figcaption>Prokurator o zabójstwie trzyosobowej rodziny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/df111c21-650f-4637-81d8-3483d40dc6ad-480p.mp4" autoplay="" loop=""/>
          <figcaption>Zabójstwo trzyosobowej rodziny. 18-latek podejrzewany</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/f0ab52e6-0825-4a73-a229-fab388d30148-480p.mp4"/>
          <figcaption>Nie żyje trzyosobowa rodzina. Policja zatrzymała 18-latka</figcaption>
        </figure>
        <figcaption>Zabójstwo w Ząbkowicach Śląskich. Nie żyją trzy osoby z tej samej rodziny<cite>Foto: TVN24 Wrocław | Video: TVN24 Wrocław</cite></figcaption>
      </slideshow>
      <h3>Zabójstwo w Ząbkowicach Śląskich (Dolnośląskie). Nie żyje małżeństwo i ich siedmioletnie dziecko. Jak informuje policja, zarzut zabójstwa ma usłyszeć 18-latek. - Został zatrzymany - przekazała Ilona Golec z policji w Ząbkowicach Śląskich. Jak się nieoficjalnie dowiedzieliśmy, to syn zamordowanej pary.</h3>
      <related>
        <a href="https://www.tvn24.pl/wroclaw,44/nikt-nie-moze-byc-jednoczesnie-sedzia-i-katem-25-lat-wiezienia-za-samosad,976174.html"/>
      </related>
      <p>Do zabójstwa w jednym z domów jednorodzinnych doszło w nocy z niedzieli na poniedziałek. W sprawie zatrzymano 18-letniego mężczyznę.</p>
      <p>Jak się nieoficjalnie dowiedzieliśmy, to syn zamordowanej pary i brat siedmioletniego chłopca. Jak podaje PAP, sam wezwał policję i najpierw utrzymywał, że rodzina została zamordowana przez włamywaczy.</p>
      <h3>"Na pewno doszło do zabójstwa"</h3>
      <p>Gdy policjanci przyjechali na miejsce, znaleźli zwłoki kobiety, mężczyzny i siedmioletniego chłopca. To wtedy nastolatek miał przyznać się do dokonania zabójstwa. Tych informacji prokuratura - na tym etapie śledztwa - nie potwierdza jednak.</p>
      <p>- W tym momencie możemy mówić, że na pewno doszło do zabójstwa tych osób. Mamy do czynienia ze zbrodnią zabójstwa. Obecnie, z uwagi na wczesny etap tego postępowania, a także dla jego dobra nie ujawniamy żadnych innych informacji dotyczących tej zbrodni - przekazał Tomasz Orepuk z Prokuratury Okręgowej w Świdnicy. I dodaje: - Nie komentujemy też żadnych doniesień medialnych.</p>
      <h3>"Usłyszy zarzuty zabójstwa"</h3>
      <p>18-latek - według RMF FM - wskazał mundurowym miejsce, w którym zakopał narzędzie zbrodni. Jak przekazuje prokurator na miejscu wciąż trwają czynności. - Prokuratorzy wraz z funkcjonariuszami policji wykonują czynności procesowe w postaci oględzin miejsca zdarzenia, a także zabezpieczają ślady - informuje Orepuk. Nie potwierdza jednak informacji o tym, że podejrzewany o dokonanie zabójstwa został zatrzymany.</p>
      <p>Więcej na ten temat mówi jednak policja. - 18-latek został zatrzymany. Zostaną mu postawione zarzuty zabójstwa. Na razie jest wciąż podejrzewany - przekazuje Ilona Golec z policji w Ząbkowicach Śląskich.</p>
      <h3>"Z tego przejęcia nawet nie wiedziałem, gdzie syn mieszka"</h3>
      <p>Na miejscu zdarzenia reporterka TVN24 spotkała ojca i dziadka zamordowanych osób. - Z tego przejęcia nawet nie wiedziałem, gdzie syn mieszka. Parę dni wcześniej wnuczek powiedział mi "dziadzio, ja cię kocham" - mówi ze łzami w oczach pan Józef. I dodaje: - Samolociki mu robiłem. Przyniosłem dalszą serię, ale już jest za późno.</p>
      <p>
        <i>Do potrójnego zabójstwa doszło w Ząbkowicach Śląskich:</i>
      </p>
      <figure>
        <a href="http://mapa.targeo.pl/z%25C4%2585bkowice%2520%25C5%259Bl%25C4%2585skie%2520%2520powsta%25C5%2584c%25C3%25B3w%2520warszawy,mapa_48924381">
          <img src="http://img.targeo.pl/i/cache/mapshot/19/12/09/zabkowice_slaskie_powstancow_warszawy_48924381.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/bil-mocno-po-calym-ciele-byly-bokser-skazany-za-podwojne-zabojstwo,984796.html"/>
        <a href="https://www.tvn24.pl/wroclaw,44/pielegniarka-zamordowana-we-wlasnym-mieszkaniu,980367.html"/>
        <a href="https://www.tvn24.pl/wroclaw,44/brat-zastrzelil-brata-zabojstwo-w-rodzinnym-domu,977647.html"/>
      </related>
    </article>
  </body>
</html>