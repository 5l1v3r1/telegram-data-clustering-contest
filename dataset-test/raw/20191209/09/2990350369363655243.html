<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/na-volynskiy-mytnytsi-elitni-bronovani-avtivky-iaki-rozmytnyly-iak-z/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="Волинський митник Терещук розповів про елітні броньовані автівки, які розмитнили, як звичайні, – ЗМІ"/>
    <meta property="og:description" content="Волинський митник у телефонній розмові зі знайомим підприємцем розповів, що на митниці є кілька дорогих броньованих машин, розмитнених, як звичайні. На них потрібно робити донарахування. Але «фірма знайома», тому запитував підприємця, «чи є предмет даного питання». Ніби натякаючи, що за певну винагороду можна було б пропустити і без донарахування."/>
  </head>
  <body>
    <article>
      <h1>Волинський митник Терещук розповів про елітні броньовані автівки, які розмитнили, як звичайні, – ЗМІ</h1>
      <address>
        <time datetime="2019-12-09T09:44:00+00:00">09 Dec 2019, 09:44</time>
      </address>
      <p>Волинський митник у телефонній розмові зі знайомим підприємцем розповів, що на митниці є кілька дорогих броньованих машин, розмитнених, як звичайні. На них потрібно робити донарахування. Але «фірма знайома», тому запитував підприємця, «чи є предмет даного питання». Ніби натякаючи, що за певну винагороду можна було б пропустити і без донарахування.<br/><br/>Аудіофайли розмови одного з волинських митників із підприємцем надійшли на електронну адресу інтернет-видання «<a href="https://www.volyn24.com/news/140542-volynskyj-mytnyk-rozpoviv-pro-dorogi-bronovani-avto-iaki-rozmytnyly-iak-zvychajni-audiozapys">Волинь24».</a><br/><br/>На них, голос, схожий на голос заступника начальника Волинської митниці <b>Юрія Терещука</b>, розповідає підприємцеві, що йому якийсь <b>Шмондєр</b> «понадавав пару дорогих машин» типу «Майбах». Нібито вони надійшли на розмитнення як прості, а насправді вони – броньовані.<br/><br/>«Хочемо донарахування робити», – каже митник.<br/><br/>Підприємець радить тому робити донарахування. Митник водночас запитує, «чи є предмет цього питання», бо «фірма знайома», ніби натякаючи, що можна було б домовитись.<br/><br/>Підприємець чітко висловлює свою позицію: «Якщо в тебе є таке, я хочу, щоб ти звернувся в правоохоронні органи. Вони належну оцінку дадуть».<br/><br/>Інтернет-видання довго думало, чи варто оприлюднювати цю розмову. І вирішили: варто. Адже заступник начальника Волинської митниці Юрій Вікторович Терещук, згідно з розподілом службових обов’язків, не є куратором митної вартості. Він відповідальний виключно за білоруську ділянку кордону.<br/><br/>Сам факт розмови між митником і підприємцем може свідчити про намір першого допомогти знайомому за певну винагороду розмитнити авто із заниженою митною вартістю. Якщо й не було такого наміру, то, дізнавшись, що броньовані автомобілі розмитнені, як прості, митник мав би повідомити про це у правоохоронні органи. Що й радив знайомому підприємець.<br/><br/>Чи зробив це митник, ми не знаємо. Тому вирішили оприлюднити запис розмови, аби компетентні органи провели перевірку викладених у розмові фактів і дали їм належну правову оцінку.<br/><br/><i>Увага! У розмові присутня ненормативна лексика.</i></p>
      <figure>
        <iframe src="https://www.youtube.com/embed/JqztmERraQU" width="630" height="354" data-service="Youtube" scrolling="no"/>
      </figure>
      <p><b>Телефонна розмова митника Т. і підприємця П.</b><br/><br/><b>Т:</b> Прівєт.<br/><br/><b>П:</b> Прівєт.<br/><br/><b>Т:</b> Як діла?<br/><br/><b>П:</b> Помаленько.<br/><br/><b>Т:</b> Угу. Поняв. Слухай, є там цей, пару питань. Ти в Луцьку?<br/><br/><b>П:</b> Кажи.<br/><br/><b>Т:</b> Слухай, є там пару броньованих машин. І пару таких дорогих по типу «Майбах»... Мені там Шмондєр понадавав пару машин. Проводим перевірку <i>(повільно, чеканячи кожен склад – <b>ред.</b>)</i>. Хотів з тобою проговорити <i>(утаємничено – <b>ред.</b>)</i>.<br/><br/><b>П:</b> І шо ти хочеш зі мною проговорити <i>(грайливо – <b>ред.</b>)</i>.<br/><br/><b>Т:</b> Та нічого. Чи правда, чи неправда. Хочем донарахування робити.<br/><br/><b>П:</b> А... То роби.<br/><br/><b>Т:</b> А... О’кей.<br/><br/><b>П:</b> Ну. Шо ж ти мене питаєшся? Я ж...<br/><br/><b>Т:</b> Питаю, чи правда, чи неправда.<br/><br/><b>П:</b> Шо-шо кажеш?<br/><br/><b>Т:</b> Питаю, чи правда, чи неправда. Бо дивлюся... цей... фірма знайома.<br/><br/><b>П:</b> В чом суть питання? Шо ти хочеш в мене спитатися?<br/><br/><b>Т:</b> Чи є предмет цього питання, чи немає такого?<br/><br/><b>П:</b> Ну в чом іменно? В бронях?<br/><br/><b>Т:</b> Да.<br/><br/><b>П:</b> Чи в чом? Яка іменно бронь?<br/><br/><b>Т:</b> Броньовані, розмитнені простими.<br/><br/><b>П:</b> Якщо в тебе є таке, я хочу, щоб ти звернувся в правоохоронні органи. В любій програмі перевірити, і воно вилізе. І друга людина, яка купляє броніровану машину, да, і розмитнити неброніровану, і буде писати «небронірована», да, він тоже, б*ть, цього не пойме.<br/><br/><b>Т:</b> Ну да... То шо, бреше? Бреше тіпа?<br/><br/><b>П:</b> Хто бреше, ти кажеш?<br/><br/><b>Т:</b> Шмондєр.<br/><br/><b>П:</b> Шмондєр бреше? Та, слухай, воно, б*ть, забрехалося, хай собі там бігає.<br/><br/><b>Т:</b> От паршивєц.<br/><br/><b>П:</b> Ну.<br/><br/><b>Т:</b> Брехливий.<br/><br/><b>П:</b> А як то він тебе обзивав, називав і вже опять, б*ть, руки цілує, чи шо то у вас <i>(сміється – <b>ред.</b>)</i>?<br/><br/><b>Т:</b> Ні, виходить, тарабанить... <i>(сміється – <b>ред.</b>)</i> Ти ж не знаєш Колю <i>(чи Бодю, чи Борю – нерозбірливо – <b>ред.</b>)</i>?<br/><br/><b>П:</b> А, хай тарабанить.<br/><br/><b>Т:</b> Він любить тарабанити.<br/><br/><b>П:</b> Нє, ну хай тарабанить, слухай. Просто...<br/><br/><b>Т:</b> Слухай, я ж не перевіряю, я ж дзвоню до тебе, запитую, чи є такий факт.<br/><br/><b>П:</b> Я тобі розказую: якщо є такий факт і ти вичислив цей факт – будь ласка, повідом правоохоронні органи. Вони належну оцінку дадуть.<br/><br/><b>Т:</b> Ну... я тебе почув.<br/><br/><b>П:</b> Да. Я, наприклад, буду...<br/><br/><b>Т:</b> ...порушувати <i>(нерозбірливо – <b>ред.</b>)</i> якусь там перевірку...<br/><br/><b>П:</b> Ні, знаєш. Як для мене, да? Я, допустім, не стороннік цього, б*ть. Бронь розтамажувати – як це, б*ть? Бронь є бронь. Єслі ти взяв, пєрєц, бронь – то, нах*, будь добрий, заплати по повній. Х*лі ти, с*ка, петляєш, б*ть?<br/><br/><b>Т:</b> Канєшно, канєшно. Тим більше, якщо купляють броньовані машини, купляють непрості люди, б*ть, а... Ви конкурєнти чи шо?<br/><br/><b>П:</b> Хто?<br/><br/><b>Т:</b> Ви з Шмондєром?<br/><br/><b>П:</b> Вопщє я його не бачив.<br/><br/><b>Т:</b> Ааа, я поняв. Давай десь чаю поп’єм.<br/><br/><b>П:</b> Він колєга Руслана.<br/><br/><b>Т:</b> Шо-шо?<br/><br/><b>П:</b> Колєга Руслана.<br/><br/><b>Т:</b> Та я би даже не сказав, шо колега Руслана. Руслан там до машин відношення не має.<br/><br/><b>П:</b> Нє, ну вони ж дружать там. Той того нагібає.<br/><br/><b>Т:</b> Родичі ж.<br/><br/><b>П:</b> А потім в техпаспорті пише, б*ть, С 221 там, б*ть, чи як.<br/><br/><b>Т:</b> От Колюня, б*ть, інтриган ти х*ров.<br/><br/><b>П:</b> Всьо. Він тобі дав vin-коди. Ти ті vin-коди закидай куда там, хто там... СБУ, прокуратура чи Генеральна прокуратура, і хай *буть, доганяють.<br/><br/><b>Т:</b> Та він... та ну... щоб ти понімав, даже не дає vin-кодів. Да. Ну от таке. Тріпається, б*ть, там всім, кому не лєнь.<br/><br/><b>П:</b> Ну да. Той, б*ть, каже, що той пі*с, п’яте-десяте, той йому цілує руки і всьо. Хай вони... Якщо їм так подобається, хай живуть.<br/><br/><b>Т:</b> Набирай, десь чаю поп’єм.<br/><br/><b>П:</b> Харашо. Ти шо там, приїхав з Києва?<br/><br/><b>Т:</b> Нє, ще тільки виїжджатиму.<br/><br/><b>П:</b> Да? Шо ти, на два дня одпросився?<br/><br/><b>Т:</b> Ну да.<br/><br/><b>П:</b> Ну добре, виїжджай.<br/><br/><b>Т:</b> Да, давай.<br/><br/><b>П:</b> Давай.<br/><br/>Оприлюднюючи цю розмову, інтернет-видання звертається до керівництва Волинської митниці, Державної митної служби з проханням провести службову перевірку, яка має дати відповіді на такі запитання:<br/><br/>1. Чи був зафіксований у 2019 році факт розмитнення автомобілів із заниженою митною вартістю?<br/><br/>2. Чи знайдені і чи покарані винні в цьому правопорушенні, якщо таке було?<br/><br/>3. Чи повідомили про це правопорушення у правоохоронні органи?<br/><br/>Водночас звертаємося до прокуратури Волинської області, Генеральної прокуратури України, Державного бюро розслідувань, Служби безпеки України з проханням провести перевірку викладених у цьому матеріалі фактів і, якщо вони підтвердяться, вжити передбачених законодавством заходів. Реклама ﻿</p>
    </article>
  </body>
</html>