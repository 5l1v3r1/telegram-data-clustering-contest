<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/leonteq-phoenix-memory-airbag-su-basket-azionario-con-premi-fino-al-9-annuo/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T09:49:01+00:00"/>
    <meta property="og:title" content="Leonteq: phoenix memory airbag su basket azionario, con premi fino al 9% annuo"/>
    <meta property="og:description" content="Phoenix Memory Airbag CH0506332730 targato Leonteq; negoziato su Euro TLX, prevede cedole mensili condizionate (con effetto memoria), trigger autocall decrescente, protezione condizionata del capitale a scadenza ed effetto Airbag che attenua le perdite."/>
  </head>
  <body>
    <article>
      <h1>Leonteq: phoenix memory airbag su basket azionario, con premi fino al 9% annuo</h1>
      <h2>Phoenix Memory Airbag CH0506332730 targato Leonteq; negoziato su Euro TLX, prevede cedole mensili condizionate (con effetto memoria), trigger autocall decrescente, protezione condizionata del capitale a scadenza ed effetto Airbag che attenua le perdite.</h2>
      <address><time datetime="2019-12-09T09:49:01+00:00">09 Dec 2019, 09:49</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Leonteq, in data 02/12/2019, ha emesso un certificato Phoenix memory su Basket azionario Worst Of (WO) con <b>Effetto Airbag</b>. Il certificato è quotato e negoziato su Euro TLX e prevede una scadenza a 5 anni, cedole mensili condizionate (con effetto memoria), opzione di rimborso anticipato (con trigger autocall decrescente), protezione condizionata del capitale a scadenza ed effetto Airbag che attenua l’entità delle perdite (e che spigheremo fra poco).<br/>Dato che il certificato è composto anche da sottostanti espressi in divisa estera (USD) è prevista l’opzione quanto che neutralizza le variazioni del tasso di cambio. Ogni certificato ha infine un prezzo di emissione di 1000 Euro (uguale al valore nominale).<br/>Nel dettaglio.</p>
      <h3>Punti di forza in sintesi</h3>
      <ul>
        <li>Strike level e barriera cedola profondi fino ad un ribasso dei sottostanti pari al -50%, ovvero pari al 50% dei rispettivi livelli iniziali.</li>
        <li>Cedola mensile (con effetto memoria) fino ad un max del 9,6% annuo.</li>
        <li>A partire dal sesto mese, i certificati possono essere richiamati anticipatamente grazie all’autocall trigger decrescente dal 100% all’80% dei livelli iniziali, al prezzo di emissione (1000 Euro) più le eventuali cedole dovute.</li>
        <li><b>Effetto Airbag: </b>permette di garantire una protezione del capitale a scadenza più marcata, tramite l’attenuazione delle perdite qualora la relativa barriera europea di protezione del capitale (in questo caso chiamata strike level) a scadenza venga superata. Indice fondamentale è il <b>rapporto Airbag</b> dato dal livello iniziale in rapporto al livello dello strike, espressi in valore assoluto o % (ad. es., se espressi in %: 100%/50%=2); la perdita sarà data dalla performance negativa moltiplicata per il rapporto Airbag, il tutto moltiplicato per il valore di emissione.</li>
      </ul>
      <h3>Meccanismo cedolare</h3>
      <p>Se non si verifica il rimborso anticipato ad ogni data di valutazione (mensile) l’investitore percepisce una cedola calcolata in percentuale sul valore nominale di 1000 Euro se il prezzo di chiusura di ogni sottostante è maggiore al 50% del rispettivo livello iniziale; se il prezzo di chiusura è invece pari o inferiore al 50% del rispettivo livello iniziale non viene corrisposta alcuna cedola. Tuttavia, l’effetto memoria fa si che se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 6° all’ultimo mese il certificate viene rimborsato se, ad ogni data di valutazione mensile del rimborso automatico, il prezzo di ogni sottostante è superiore all’autocall trigger decrescente, a step del 5%, dal 100% all’80% dei rispettivi livelli iniziali. Se la condizione si attiva l’investitore riceve 1000 Euro per ogni certificato più le eventuali cedole se dovute; in caso contrario la vita del prodotto continua. In particolare, sono previsti i seguenti step:</p>
      <ul>
        <li>dal 27/05/2020 (6° mese) al 27/11/2020 (12° mese) è prevista una barriera del 100%;</li>
        <li>dal 28/12/2020 (13° mese) al 29/11/2021 (24° mese) è prevista una barriera del 95%;</li>
        <li>dal 27/12/2021 (25° mese) al 28/11/2022 (36° mese) è prevista una barriera del 90%;</li>
        <li>dal 27/12/2022 (37° mese) al 27/11/2023 (48° mese) è prevista una barriera dell’85%;</li>
        <li>dal 27/12/2023 (49° mese) al 27/11/2024 (60° mese) è prevista una barriera dell’80%;</li>
      </ul>
      <p>Scadenza</p>
      <p>Se non si verifica la condizione di rimborso anticipato, alla data di rimborso l’investitore percepisce 1000 Euro per ogni certificato più le eventuali cedole dovute se alla data di scadenza/fixing finale il valore finale del sottostante (cioè il prezzo di chiusura a quella data) con la peggiore performance è superiore allo strike level, posto al 50% del valore iniziale. Se al contrario il livello di chiusura del sottostante con la peggiore performance è pari o al di sotto del suddetto livello, alla data di rimborso l’investitore riceve un valore calcolato come prodotto fra il valore di emissione e la performance del sottostante con performance peggiore (a sua volta calcolata come valore finale in rapporto al valore iniziale), il tutto moltiplicato per il rapporto Airbag.</p>
      <h4>Esempio in caso di fixing finale inferiore allo strike level</h4>
      <p>Supponendo che la performance del sottostante peggiore sia del 45%, pari ad un ribasso del 55%, e che lo strike level sia al 50% del livello iniziale, l’investitore riceverà un importo pari a 1000€x0,45×2=900 €, in quanto il rapporto Airbag è dato dal rapporto 100% / 50%. In altre parole, invece che una perdita di 550€ pari al 55% del valore di emissione si sperimenta una perdita del 10% (ossia la % di perdita eccedente il livello strike, pari al 5%, moltiplicata per il rapporto Airbag, pari a 2).</p>
      <h3>Caratteristiche</h3>
      <p>Emittente: Leonteq (<a href="https://certificati.leonteq.com/isin/CH0506332730">https://certificati.leonteq.com/isin/CH0506332730</a>)</p>
      <p>ISIN: CH0506332730</p>
      <p>Mercato di quotazione: Euro TLX<br/>Valuta: Eur<br/>Sottostanti (livelli iniziali): EDF (9,22 Eur), Foot Looker (41,01 Usd), Nokia OYJ (3,1695)<br/>Cedola Mensile condizionata: 0,75% (max 9% p.a.)<br/>Trigger cedola/ Strike level: 50% dei livelli iniziali<br/>Opzione di rimborso anticipato mensile (trigger autocall): a partire dal sesto mese e decrescente, a step del 5%, dal 100% all’80% dei livelli iniziali<br/>Data valutazione iniziale: 27/11/2019<br/>Data di emissione: 02/12/2019<br/>Data di scadenza/valutazione finale: 27/11/2024<br/>Data di rimborso: 04/12/2024</p>
      <p> </p>
    </article>
  </body>
</html>