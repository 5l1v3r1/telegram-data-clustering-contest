<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/nuove-classifiche-sostenibilita-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T09:40:00+00:00"/>
    <meta property="og:title" content="Le nuove classifiche di sostenibilità dei Paesi OCSE"/>
    <meta property="og:description" content="Londra, quando crescita economica non fa rima con inquinamento."/>
  </head>
  <body>
    <article>
      <h1>Le nuove classifiche di sostenibilità dei Paesi OCSE</h1>
      <h2>Londra, quando crescita economica non fa rima con inquinamento. Dal 1990 al 2014, il consumo energetico inglese è diminuito del 10%, ma il PIL non ne ha risentito: +65%.</h2>
      <address><time datetime="2019-12-09T09:40:00+00:00">09 Dec 2019, 09:40</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Guardando alla società nel suo complesso e alla stabilità dei mercati finanziari globali, risulta evidente come l’adozione di un approccio ESG in relazione alle obbligazioni sovrane sia sempre più importante. Un concetto è unanime: il cambiamento climatico rappresenta un rischio finanziario sistemico da integrare nel processo di investimento. Sul fronte sociale, la povertà globale è diminuita, mentre le disuguaglianze sono aumentate, rendendo instabile la coesione sociale e richiedendo una buona governance anche relativamente alla tutela dei diritti umani. L'attenta considerazione di queste diverse sfide aiuta a prendere decisioni di investimento più consapevoli e a migliorare il profilo di rischio/rendimento dei portafogli.</p>
      <p><a href="https://funds.degroofpetercam.com/">Degroof Petercam Asset Management (DPAM)</a>, società di gestione del risparmio indipendente con oltre 37 miliardi di euro in gestione e dal 2002 pioniere negli investimenti responsabili, presenta l’aggiornamento delle sue classifiche di sostenibilità al secondo semestre 2019, basate su un processo di analisi proprietaria e pubblicate con cadenza semestrale dal 2007 per i Paesi OCSE e dal 2013 per quelli Emergenti. Lo scopo è definire l’universo di investimento dei fondi obbligazionari governativi SRI DPAM L Bonds Government Sustainable e DPAM L Bonds Emerging Markets Sustainable, dai quali vengono esclusi i Paesi che non eccellono dal punto di vista della sostenibilità.</p>
      <h3>Paesi OCSE</h3>
      <h4>Conferme sul podio e Italia nuovamente esclusa. Il caso virtuoso del Regno Unito</h4>
      <p>Negli ultimi anni, la top ten dei Paesi OCSE è stata appannaggio di Paesi del Nord Europa, di lingua tedesca o del mondo anglosassone (con l’esclusione degli Stati Uniti, da sempre fuori dall’universo investibile). L’ultima rilevazione ha visto infatti la conferma al vertice della Norvegia, seguita da Svizzera e Danimarca. L’Italia ha mantenuto il suo posizionamento di bassa classifica, ben al di sotto della metà alta del ranking e quindi dei Paesi investibili.</p>
      <footer>
        <a href="https://www.trend-online.com/prp/nuove-classifiche-sostenibilita-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>