<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/adana/merkez/soner-cetin-is-insanlariyla-bulustu-1459274"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:21:25+00:00"/>
    <meta property="og:title" content="Soner Çetin iş insanlarıyla buluştu"/>
    <meta property="og:description" content="Soner Çetin iş insanlarıyla buluştu"/>
  </head>
  <body>
    <article>
      <h1>Soner Çetin iş insanlarıyla buluştu</h1>
      <address>
        <time datetime="2019-12-09T09:21:25+00:00">09 Dec 2019, 09:21</time>
      </address>
      <p><a href="https://www.cnnturk.com/haberleri/adana">ADANA</a>,(<a href="https://www.cnnturk.com/haberleri/dha">DHA</a>)- ADANA'da Çukurova <a href="https://www.cnnturk.com/haberleri/belediye">Belediye</a> Başkanı Soner Çetin, iş insanlarıyla buluştu. Çoğulcu ve katılımcı belediyecilik anlayışını benimsediklerini belirten Başkan Soner Çetin, “Her zaman halkla iç içeyiz. Seçim döneminde Çukurova’da kalmadık kapı, sıkılmadık el bırakmadık. Ancak bu seçim dönemiyle sınırlı değil. Her zaman halkımızın yanındayız” dedi.<br/><br/>Çukurova’da faaliyet gösteren iş insanlarıyla kahvaltıda buluşan Çukurova Belediye Başkan Soner Çetin, çoğulcu ve katılımcı bir belediyecilik anlayışını benimsediklerini söyledi. Başkan Çetin, "Hizmet götürürken insanların siyasi görüşlerini dikkate almıyoruz. 31 Mart yerel seçimleri öncesi Çukurova’da her kapıyı çaldık, tüm vatandaşlarımıza dokunmaya çalıştık. İlk dönemimizde 5 yıl boyunca halkın sorunlarını dinledik ve çözüm ürettik. Aksatmadan Halk Günü’nde vatandaşlarımızı dinledik, Sen Sor Başkan Cevaplasın uygulaması ile sosyal medyadan hemşehrilerimizle iletişime geçtik, her hafta belirli günlerde mahalle toplantıları yaptık” dedi.</p>
      <p>AYRIM YAPMADAN HİZMET GÖTÜRÜYORUZ<br/><br/>Başkan Soner Çetin, bunun olumlu sonuçlarını 31 Mart yerel seçimlerinde gördüklerini ve rekor bir oyla Çukurovalıların kendisini onurlandırdığını ifade ederek, “Yüzde 60’ya yakın oy aldık. Yani her 10 kişiden 6’sı bize destek verdi. Bu da bizim sorumluluğumuzu artıyor. Artık daha fazla çalışmak zorundayız. Biz sadece seçim dönemi değil, seçimden sonra da halkımızla iç içeyiz. Biliyorum ki farklı siyasi görüşten insanlardan da bize destek verenler oldu. Hiç ayrım yapmadan hizmete devam edeceğiz” şeklinde konuştu.</p>
      <p>25 BİN KİŞİYİ İŞE YERLEŞTİRDİK<br/><br/>Belediye bünyesinde kurdukları İstihdam Birimi’nin çalışmalarını da anlatan Başkan Soner Çetin, şöyle devam etti:<br/><br/>“Adana’nın en büyük sorunlarından biri işsizlik. Belediyemize iş için on binlerce insan başvuruda bulundu. Bu insanları belediyede işe almamız mümkün değil. Ancak biz İstihdam Birimi vasıtasıyla insanlarımıza iş buluyoruz. 5,5 yılda 25 binden fazla kişiye işe yerleştirdik. Elimizde çok geniş bir portföy var. <a href="https://www.cnnturk.com/haberleri/universite">Üniversite</a> mezunundan beden işçisine kadar iş insanlarının ihtiyacı olan insanların dosyaları bizde mevcut. İş insanlarından ricam personel ihtiyacı olduğunda istihdam birimimizden yararlansınlar.”<br/><br/>Başkan Soner Çetin, Çukurova’da toplumun her kesimini yönetime kattıklarını belirterek, iş insanlarından da görüş ve önerilerini kendileriyle paylaşmalarını istedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/antalya/berlin-doner-antalyaspor-deplasmanda-kazandi-1459273"/>
        <a href="https://www.cnnturk.com/yerel-haberler/mersin/merkez/cocuklar-trafigi-eglenerek-ogreniyor-1459272"/>
        <a href="https://www.cnnturk.com/yerel-haberler/adana/merkez/losevden-dunya-gonulluler-gunu-kutlamasi-1459271"/>
      </related>
    </article>
  </body>
</html>