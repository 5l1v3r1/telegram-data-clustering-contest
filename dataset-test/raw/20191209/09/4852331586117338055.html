<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/oneplus-8-lite-smartphone-fascia-media/"/>
    <meta property="og:site_name" content="Webnews"/>
    <meta property="article:published_time" content="2019-12-09T09:20:00+00:00"/>
    <meta property="og:title" content="OnePlus 8 Lite, smartphone di fascia media?"/>
    <meta property="og:description" content="OnePlus 8 Lite dovrebbe essere uno smartphone di fascia media con schermo da 6,4 o 6,5 pollici, fotocamera frontale in-display e dual camera posteriore."/>
  </head>
  <body>
    <article>
      <h1>OnePlus 8 Lite, smartphone di fascia media?</h1>
      <h2>OnePlus 8 Lite dovrebbe essere uno smartphone di fascia media con schermo da 6,4 o 6,5 pollici, fotocamera frontale in-display e dual camera posteriore.</h2>
      <address><time datetime="2019-12-09T09:20:00+00:00">09 Dec 2019, 09:20</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Il produttore cinese potrebbe annunciare un nuovo smartphone di fascia media a distanza di quattro anni dal <a href="https://www.webnews.it/recensioni/oneplus-x/">OnePlus X</a>. Oltre ai futuri OnePlus 8/8 Pro dovrebbe arrivare sul mercato anche il <b>OnePlus 8 Lite</b>, del quale il noto leaker Steve Hemmerstoffer ha pubblicato i primi render in collaborazione con il sito 91mobiles.com.</p>
      <p>Come sempre, le immagini sono state ricavate dai disegni CAD, quindi dovrebbero essere abbastanza affidabili. Per quanto riguarda i materiali sembra confermato l’uso di alluminio per il frame e vetro per la cover. Rispetto agli altri due OnePlus 8 ci saranno almeno tre differenze. Innanzitutto lo schermo AMOLED (da 6,4 o 6,5 pollici) sarà flat, non dual edge. Non è chiaro se la frequenza di refresh sarà <b>90 Hz</b>, come per la serie <a href="https://www.webnews.it/recensioni/oneplus-7t-pro/">OnePlus 7T</a>. Si può inoltre vedere il foro centrale per la fotocamera frontale <b>in-display</b> (nei OnePlus 8 dovrebbe essere nell’angolo superiore sinistro).</p>
      <figure>
        <iframe src="https://www.youtube.com/embed/GUoEV71Rcs4" width="640" height="360" data-service="Youtube" scrolling="no"/>
      </figure>
      <p>Il modulo fotografico posteriore, posizionato in verticale nell’angolo superiore sinistro (quello dei OnePlus 8 è al centro), include <b>due lenti</b> e il flash dual LED. Non sono note le specifiche, ma si ipotizza una fotocamera standard e un obiettivo ultra grandangolare. Alla sua destra dovrebbero esserci un sensore ToF (Time-of-Flight) e l’autofocus laser. Non c’è il lettore di impronte digitali capacitivo sul retro o sul lato, quindi sarà sicuramente di tipo <b>ottico</b> (sotto lo schermo).</p>
      <p>Nel video si possono vedere inoltre i pulsanti per accensione e volume, alert slider, griglia dell’altoparlante e porta USB Type-C. Assente il <b>jack audio</b> da 3,5 millimetri. Le dimensioni sono circa 159,2x74x8,6 millimetri. Nessuna informazioni sui componenti interni, ma il OnePlus 8 Lite non integrerà certamente lo <a href="https://www.webnews.it/2019/12/05/snapdragon-865-765-765g-specifiche-complete/">Snapdragon 865</a> previsto per OnePlus 8/8 Pro. Il lancio è previsto nella prima metà del 2020.</p>
      <p>Se vuoi aggiornamenti su <i>OnePlus 8 Lite, smartphone di fascia media?</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>