<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.interia.pl/pilka-nozna/news-cruzeiro-belo-horizonte-po-raz-pierwszy-w-historii-spadl-z-e,nId,3378738"/>
    <meta property="og:site_name" content="sport.interia.pl"/>
    <meta property="article:published_time" content="2019-12-09T09:47:41+00:00"/>
    <meta property="og:title" content="Cruzeiro Belo Horizonte po raz pierwszy w historii spadł z ekstraklasy"/>
    <meta property="og:description" content="Piłkarze Cruzeiro Belo Horizonte po raz pierwszy spadli do drugiej ligi brazylijskiej (Serie B). Przesądziła o tym porażka u siebie z Palmeiras 0-2 w ostatniej kolejce ekstraklasy. Po meczu doszło do rozruchów, w wyniku których około 30 osób zostało rannych."/>
  </head>
  <body>
    <article>
      <h1>Cruzeiro Belo Horizonte po raz pierwszy w historii spadł z ekstraklasy</h1>
      <address><time datetime="2019-12-09T09:47:41+00:00">09 Dec 2019, 09:47</time> by <a rel="author">INTERIA.PL</a></address>
      <p>
        <b>Piłkarze Cruzeiro Belo Horizonte po raz pierwszy spadli do drugiej ligi brazylijskiej (Serie B). Przesądziła o tym porażka u siebie z Palmeiras 0-2 w ostatniej kolejce ekstraklasy. Po meczu doszło do rozruchów, w wyniku których około 30 osób zostało rannych.</b>
      </p>
      <aside>Odtwarzacz wideo wymaga uruchomienia obsługi JavaScript w przeglądarce. Zamieszki po meczu w Pucharze Peru. Sędziowie odeskortowani przez policję. Wideo INTERIA.TV</aside>
      <p>Już 24 listopada tytuł mistrzowski, szósty w historii, zapewniło sobie Flamengo Rio de Janeiro.</p>
      <p>Cruzeiro jest jednym z najbardziej utytułowanych klubów brazylijskich. W dorobku ma dwa najbardziej prestiżowe trofea w Ameryce Południowej - Copa Libertadores (1976, 1997), cztery mistrzostwa kraju oraz sześć Pucharów Brazylii.</p>
      <p>Wychowankami Cruzeiro byli m.in. mistrzowie świata Tostao (1970) oraz Ronaldo (1994, 2002).</p>
      <p>Cruzeiro spadło z najwyższej klasy rozgrywkowej po raz pierwszy w swojej 98-letniej historii. W ten sposób pozostały tylko trzy kluby, które nigdy nie opuściły elity: Flamengo, Santos oraz FC Sao Paulo.</p>
    </article>
  </body>
</html>