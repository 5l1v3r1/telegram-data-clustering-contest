<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/ovo-bi-bilo-brzo-ancelotiju-otkaz-i-novi-posao-394945.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T09:05:00+00:00"/>
    <meta property="og:title" content="Ovo bi bilo brzo, Anćelotiju otkaz i novi posao?!"/>
    <meta property="og:description" content="Traje natezanje u Napulju, iskusnom treneru ne pada na pamet da se odrekne novca, ali jedan poziv menja sve..."/>
  </head>
  <body>
    <article>
      <h1>Ovo bi bilo brzo, Anćelotiju otkaz i novi posao?!</h1>
      <h2>Traje natezanje u Napulju, iskusnom treneru ne pada na pamet da se odrekne novca, ali jedan poziv menja sve...</h2>
      <address><time datetime="2019-12-09T09:05:00+00:00">09 Dec 2019, 09:05</time> by <a rel="author">Vladimir Stojanović</a></address>
      <p>Karlo Anćeloti je pred otkazom u Napulju. Sada naravno sledi bitka za novac, do kraja mu je ostala još sezona i po, ali ako ga smene na kraju godine, pripašće mu po klauzuli svega pola miliona evra.<br/><br/>Sa druge strane, otkaz u ovom trenutku, na polovini sezone bi bio tri miliona skuplji i zbog toga klub pritiska Anćelotija da podnese ostavku.<br/><br/>Ni plasman u top 16 fazu Lige šampiona, za šta je potreban bod protiv Genka kod kuće u poslednjoj utakmici izgleda nije dovoljan.<br/><br/>DeLaurentis će navodno razgovarati sa Anćelotijem, ponuditi mu otpremninu da sam podnese ostavku, pod Vezuvom se nadaju da bi Anćeloti mogao da preuzme Arsenal. On jeste među kandidatima, ali ni u Londonu nisu sigurni da li će uzeti iskusnijeg menadžera ili nekoga ko bi radio na duži period, odnosno mlađeg trenera.<br/><br/>Jasno, pomoglo bi da Anćeloti sam ode i bude slobodan od srede ili četvrtka, prihvatio bi poziv Arsenala, u PL je trenirao početkom decenije Čelsi.<br/><br/>Njegov boravak u Napulju je promašaj, nije uspeo ni da se približi trci za titulu, a ni Liga šampiona na kraju sezone nije blizu.<br/><br/>DeLaurentis je navodno kako piše "Il Matino" dobio "korpu" od Alegrija koji se neće vraćati poslu do kraja sezone, a ni Spaleti koji i dalje prima novac od Intera nije raspoložen da dođe na jug Italije.<br/><br/>Opcija ostaje Gatuzo, koji ne prihvata da tim vodi do kraja sezone. Danas će se DeLaurentis videti sa albanskim selektorom Edijem Rejom koji mu je jako dobar prijatelj i sa kojim će razgovarati da privremeno preuzme klupu.<br/><br/>Posle toga, na kraju sezone sledi revolucija, prvo ime za klupu bi mogao da bude Gasperini.<br/><br/>U svakom slučaju, Anćeloti je na izlaznim vratima, vrlo je moguće da u četvrtak podnese ostavku (ili dobije otkaz) i da do kraja nedelje preuzme Arsenal.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/zakazan-intervju-spanac-preuzima-tobdzije-394926.html"/>
        <a href="https://www.sportske.net/vest/transferi/rimljani-u-problemu-smoling-se-vraca-na-ostrvo-ali-ne-u-junajted-394883.html"/>
        <a href="https://www.sportske.net/vest/medjunarodni-fudbal/dugo-im-fredi-trajao-arsenal-sledece-nedelje-dovodi-novog-trenera-394858.html"/>
        <a href="https://www.sportske.net/vest/medjunarodni-fudbal/anceloti-pred-otkazom-u-napoliju-posle-novog-meca-bez-pobede-394843.html"/>
        <a href="https://www.sportske.net/vest/medjunarodni-fudbal/serija-a-ne-vredi-ne-pomaze-ni-karantin-napoli-bez-pobede-i-u-udinama-394824.html"/>
      </related>
    </article>
  </body>
</html>