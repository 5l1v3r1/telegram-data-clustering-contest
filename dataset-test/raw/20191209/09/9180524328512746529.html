<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/plex_ingyenes.html"/>
    <meta property="og:site_name" content="PROHARDVER!"/>
    <meta property="article:published_time" content="2019-12-09T09:18:00+00:00"/>
    <meta property="og:title" content="Ingyenes Netflix rivális érkezik"/>
    <meta property="og:description" content="De azért van egy-két kis trükk a dologban, amitől rögtön nem olyan vonzó a Plex szolgáltatása."/>
  </head>
  <body>
    <article>
      <h1>Ingyenes Netflix rivális érkezik</h1>
      <address><time datetime="2019-12-09T09:18:00+00:00">09 Dec 2019, 09:18</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>H﻿irde﻿té﻿s</h3>
      <figure>
        <a href="https://track.adform.net/C/?bn=34459576;C=0">
          <img src="https://track.adform.net/adfserve/?bn=34459576;srctype=4;ord=[timestamp]"/>
        </a>
      </figure>
      <p>A komplex médialejátszó szoftveréről ismert Plex bejelentette, hogy egy, körülbelül 200 országban elérhető globális online streaming szolgáltatást indít. A vállalat már meg is állapodott olyan hatalmas hollywoodi stúdiókkal, mint a Warner Bros, az MGS vagy a Lionsgate, arról, hogy ezen keresztül sugározhatják filmjeiket, sorozataikat.</p>
      <figure>
        <img src="https://prohardver.hu/dl/cnt/2019-12/156902/plex2.jpg"/>
      </figure>
      <p>Mindez ráadásul a felhasználóknak egy forintjába sem kerül majd, de azért azt nem mondanánk, hogy a dolog totálisan ingyen van, ugyanis a műsorok előtt és alatt is reklámokat kell megnéznünk, amiket nem pörgethetünk át, és nem is kapcsolhatunk el róluk. Ráadásul a Plex vállalta azt is, hogy a tartalomfogyasztási szokásokkal kapcsolatos adatokat eljuttatja a partnereinek, a szolgáltatás igénybe vételéhez pedig ehhez is hozzá kell járulnunk. Egyszóval az emberek nem pénzzel, hanem idejükkel, és adataikkal fizetnek a filmekért, sorozatokért és videókért.</p>
    </article>
  </body>
</html>