<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7955769"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T09:43:00+00:00"/>
    <meta property="og:title" content="Вносът на лекарства в Китай през първите три тримесечия е нараснал с 35,5%"/>
    <meta property="og:description" content="Вносът на лекарства и здравни продукти в Китай през първите три тримесечия на годината е нараснал с 35,5%, сочи доклад на Китайската търговска камара за внос и износ на лекарства и здравни продукти"/>
  </head>
  <body>
    <article>
      <h1>Вносът на лекарства в Китай през първите три тримесечия е нараснал с 35,5%</h1>
      <address><time datetime="2019-12-09T09:43:00+00:00">09 Dec 2019, 09:43</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Вносът на лекарства и здравни продукти в Китай през първите три тримесечия на годината е нараснал с 35,5%, сочи доклад на Китайската търговска камара за внос и износ на лекарства и здравни продукти. В номинално изражение обемът на вноса е достигнал 52,5 милиарда долара, като западните лекарства са били на стойност 14,3 милиарда, а биохимичните – за около 9 милиарда.</p>
      <p>Една от основните причини за увеличаването на вноса е промяната в митническите мерки. Общо 51 вида противоракови лекарства и активни фармацевтични съставки (API) бяха освободени от мита, в резултат на корекция от началото на тази година, предава <a href="http://bulgarian.cri.cn/1081/2019/12/09/121s196893.htm">"Радио Китай"</a>.</p>
      <p>Увеличението на вноса на активни фармацевтични съставки е нараснало с 22,3% на годишна база, като той е най-голям от Ирландия, САЩ, Япония, Норвегия и Индия.</p>
      <p>Вносът на ваксини също бележи рязък ръст от 108,8% до почти 1,2 милиарда долара през първите три тримесечия. Най-големите източници на вносни ваксини са Ирландия, САЩ, Франция и Белгия. Вносът на ирландски ваксини се е увеличил с 311,3% и е бил на стойност 554 милиона долара, а този на белгийските е нараснал с впечатляващите 1189,5%.</p>
    </article>
  </body>
</html>