<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/emerce-update-ai-fintech-klaar-kunstmatige-intelligentie"/>
    <meta property="og:site_name" content="Emerce"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Emerce Update AI: ook fintech klaar voor kunstmatige intelligentie"/>
    <meta property="og:description" content="Nederlandse financiële professionals lijken klaar te zijn voor blockchain en kunstmatige intelligentie. Een ruime meerderheid is gestart met het uitwerken van de eerste ideeën voor de inzet van de technologieën, gaat er op korte termijn daadwerkelijk mee aan de slag. Dit blijkt uit de FinTech Barometer 2019, het jaarlijkse onderzoek dat door fintech-bedrijf Onguard onder ruim 300 financiële professionals wordt uitgevoerd."/>
  </head>
  <body>
    <article>
      <h1>Emerce Update AI: ook fintech klaar voor kunstmatige intelligentie</h1>
      <address><time datetime="2019-12-09T09:55:00+00:00">09 Dec 2019, 09:55</time> by <a rel="author">Redactie Emerce</a></address>
      <p>
        <b>Nederlandse financiële professionals lijken klaar te zijn voor blockchain en kunstmatige intelligentie. Een ruime meerderheid is gestart met het uitwerken van de eerste ideeën voor de inzet van de technologieën, gaat er op korte termijn daadwerkelijk mee aan de slag. Dit blijkt uit de FinTech Barometer 2019, het jaarlijkse onderzoek dat door fintech-bedrijf Onguard onder ruim 300 financiële professionals wordt uitgevoerd.</b>
      </p>
      <p>20 procent van de respondenten weet volgens het onderzoek van het bestaan van blockchain en kunstmatige intelligentie af, maar heeft het nog niet op de agenda staan. Opvallend is dat een op de tien financiële professionals geen idee heeft wat deze technologieën inhouden.</p>
      <p>De nieuwe technologieën vragen om een andere kijk op business modellen van organisaties en dat zien de financiële professionals ook. Ruim twee derde verwacht namelijk dat financiële instellingen binnen tien jaar volledig getransformeerd zijn tot IT-bedrijven. Met de stelling of hun huidige werkgever over tien jaar nog bestaat is 86 procent het ‘(helemaal) eens’. Ook verwacht men dat blockchain en kunstmatige intelligentie grote invloed hebben op de werkgelegenheid.</p>
      <p>Volgens Onguard is de perceptie aan het veranderen. Waar in 2018 technologieën als blockchain en kunstmatige intelligentie vooral gezien werden al hype, zijn organisaties nu daadwerkelijk begonnen met de adoptie ervan. Repeterende taken kunnen eenvoudig worden overgenomen door technologie, waardoor er meer ruimte ontstaat om het verschil te maken met persoonlijke interactie.</p>
      <p>
        <i> </i>
      </p>
      <p>
        <i>Meer weten over kunstmatige intelligentie? Luister naar NS International, bol.com, HEMA en Heineken op <a href="https://emerce.nl/event/updateai">Emerce Update AI</a> komende donderdag in Amsterdam. Kaarten <a href="https://emerce.nl/event/updateai/tickets/">hier</a>.</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/infographic-kunstmatige-intelligentie-retail"/>
        <a href="https://www.emerce.nl/nieuws/ddma-gaat-aivolwassenheid-organisaties-testen"/>
        <a href="https://www.emerce.nl/nieuws/ddma-kondigt-tweede-editie-ai-hackathon"/>
      </related>
    </article>
  </body>
</html>