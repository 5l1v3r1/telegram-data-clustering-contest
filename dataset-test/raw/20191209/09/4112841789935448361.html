<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78229-Steve-Harvey-opat-vyhlasil-nespravnu-vitazku-na-Miss-Universe-a-jeho-vtip-o-drogovych-karteloch-vobec-nevysiel"/>
    <meta property="og:site_name" content="REFRESHER"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="Steve Harvey opäť vyhlásil nesprávnu víťazku na Miss Universe a jeho vtip o drogových karteloch vôbec nevyšiel"/>
    <meta property="og:description" content="Harvey tvrdí, že za to nemôže, na vine vraj má byť čítačka, na ktorej bolo napísané, že vyhrala Miss z Filipín. V skutočnosti si po cenu prišla Malajzičanka."/>
  </head>
  <body>
    <article>
      <h1>Steve Harvey opäť vyhlásil nesprávnu víťazku na Miss Universe a jeho vtip o drogových karteloch vôbec nevyšiel</h1>
      <address><time datetime="2019-12-09T09:35:00+00:00">09 Dec 2019, 09:35</time> by <a rel="author">Viktor Kniš</a></address>
      <p>
        <b>Harvey tvrdí, že za to nemôže, na vine vraj má byť čítačka, na ktorej bolo napísané, že vyhrala Miss z Filipín. V skutočnosti si po cenu prišla Malajzičanka.</b>
      </p>
      <p><b>Steve Harvey</b> ešte v roku 2015 víťazoslávne oznámil meno absolútnej víťazky Miss Universe, za ktorú najprv označil krásku z Kolumbie,<b> v skutočnosti však vyhrala Filipínčanka</b>. Práve táto národnosť mu narobila problémy aj počas odovzdávania prestížnych cien krásy počas uplynulej noci. Najprv do mikrofónu zahlásil, že v kategórii o najlepší kostým si ocenenie vyslúžila žena z Filipín. </p>
      <p>Po boku mu však stála Malajzičanka, ktorá zobrala do rúk jeho mikrofón a s úsmevom ho opravila. Podľa slov samotného moderátora <b>je na vine čítačka</b>, z ktorej túto informáciu prebral. S veľkou pravdepodobnosťou môže ísť o relatívne vydarený pokus o vtip, pričom si organizátori udalosti zámerne nevybrali veľmi zásadnú disciplínu.</p>
      <related>
        <a href="https://refresher.sk/77785-Monika-Bagarova-zvodna-ako-nikdy-predtym-alebo-Dalyb-v-kuskoch-za-tisice-Ake-outfity-vytiahli-zname-tvare-tentokrat"/>
      </related>
      <p>Steve Harvey bol očividne nahnevaný, pravdou ostáva, že to nebol jeho jediný prešľap počas galavečera. V súvislosti s predstavovaním Miss Kolumbie vytiahol vtip o drogových karteloch, ktorý sa neujal ani zďaleka tak, ako by sa mal, práve naopak. V sále ostalo trápne ticho. </p>
      <p>Čo sa týka samotnej víťazky, finálový rozstrel ovládli ženy z južnej časti zemegule a prvenstvo si odniesla Juhoafičanka Zozibini Tunzi. Druhá skončila Madison Anderson (Portoriko, 24) a tretia Mexičanka Sofía Aragón (25). </p>
      <figure>
        <iframe data-src="https://twitter.com/ExcelCabinCrew/status/1203862453055938560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/YaIoW-fMHAc" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77644-Tresty-smrti-mucenie-hlad-strata-rodiny-Fotograf-a-filmar-Timotej-Krizka-napisal-knihu-o-politickych-vaznoch"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>