<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/whatsapp-anunta-o-noua-functionalitate-pentru-utilizatori-un-instrument-anti-cutremur-direct-in-aplicatie-cum-va-functiona-18659783"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T09:10:00+00:00"/>
    <meta property="og:title" content="WhatsApp anunţă o nouă funcţionalitate pentru utilizatori: un instrument anti-cutremur, direct în aplicaţie. Cum va funcţiona"/>
    <meta property="og:description" content="Utilizatorii WhatsApp care încearcă să ofere sau să solicite ajutor în urma unui dezastru natural vor putea face acest lucru mult mai uşor, datorită unui instrument de răspuns la criză nou introdus în opţiunile aplicaţiei, potrivit Mashable."/>
  </head>
  <body>
    <article>
      <h1>WhatsApp anunţă o nouă funcţionalitate pentru utilizatori: un instrument anti-cutremur, direct în aplicaţie. Cum va funcţiona</h1>
      <address><time datetime="2019-12-09T09:10:00+00:00">09 Dec 2019, 09:10</time> by <a rel="author">Bogdan Nicolai, Ana Obretin</a></address>
      <p>Utilizatorii WhatsApp care încearcă să ofere sau să solicite ajutor în urma unui dezastru natural vor putea face acest lucru mult mai uşor, datorită unui instrument de răspuns la criză nou introdus în opţiunile aplicaţiei, potrivit Mashable.</p>
      <p>În trecut, reacţiile la solicitările de pe paginile de răspuns la criză puteau fi trimise doar cu Facebook Messenger.</p>
      <p>WhatsApp are o acoperire globală. În India, cea mai mare piaţă WhatsApp, 400 de milioane de oameni folosesc aplicaţia. Pe cele mai mari trei pieţe WhatsApp - India, Brazilia şi Argentina -, peste 90% dintre utilizatorii de smartphone-uri vor folosi serviciul de mesagerie în acest an, potrivit specialiştilor.</p>
      <p>"Am făcut un studiu care a arătat că oameni din întreaga lume doreau să extindem", spune Emily Dalton Smith, iniţiatoarea proiectului. Ea a menţionat că utilizarea WhatsApp ca instrument de răspuns la criză ar fi deosebit de benefică în zonele cu conectivitate slabă, unde WhatsApp ar putea fi singurul instrument de mesagerie accesibil.</p>
      <p>Ca parte a acestei iniţiative, Facebook şi-a extins şi hărţile zonelor în care s-au produs dezastre, astfel încât acestea să fie accesibile respondenţilor. Aceste hărţi colectează date despre distribuţia proviziilor şi despre intervenţiile autorităţilor, permiţând echipelor de răspuns să identifice ce servicii sunt necesare într-o anumită comunitate.</p>
      <p>Anterior, aceste hărţi erau accesibile doar agenţiilor internaţionale, organizaţiilor nonprofit interne, universităţilor şi cercetătorilor.</p>
    </article>
  </body>
</html>