<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/nu-borjar-tesla-ta-betalt-for-uppkoppling-i-bilen-6981182"/>
    <meta property="og:site_name" content="Ny Teknik"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Nu börjar Tesla ta betalt för uppkoppling i bilen"/>
    <meta property="og:description" content="Nu börjar musikstreaming och livekartor kosta. Den som vill ha alla Teslas uppkopplade funktioner kommer att få betala runt 100 kronor i månaden."/>
  </head>
  <body>
    <article>
      <h1>Nu börjar Tesla ta betalt för uppkoppling i bilen</h1>
      <address><time datetime="2019-12-09T09:00:00+00:00">09 Dec 2019, 09:00</time> by <a rel="author">Simon Campanello</a></address>
      <h4>Nu börjar musikstreaming och livekartor kosta. Den som vill ha alla Teslas uppkopplade funktioner kommer att få betala runt 100 kronor i månaden.</h4>
      <p>Tesla-ägare kommer snart att få börja betala en månadsavgift om de vill fortsätta ha tillgång till alla bilens uppkopplade funktioner, rapporterar <a href="https://electrek.co/2019/12/07/tesla-starts-chargin-month-premium-connectivity-features/">Electrek</a>. Paketet, som kallas Premium Connectivity, kommer att kosta 9,99 dollar i månaden, vilket borde landa kring 100 kronor i Sverige.</p>
      <p>I betalmodellen ingår livekartor med satellitvy, möjligheten att streama musik och annan media, att använda webbläsaren och att få mjukvaruuppdateringar via mobilnätet (OTA).</p>
      <p>Den som vill slippa betala månadsavgift kommer att få nöja sig med enklare kartfunktioner och att streama sin musik över Bluetooth. Mjukvaruppdateringar måste ske via en wifi-uppkoppling, förutom kritiska säkerhetsuppdateringar som kommer att fortsättas skickas ut gratis till alla Tesla-ägare.</p>
      <related>
        <a href="https://www.nyteknik.se/premium/tillverkarna-vars-el-pickups-utmanar-tesla-cybertruck-6980531"/>
      </related>
      <p>Äldre bilar kommer dock att fortsätta att få nättjänsterna gratis. Alla Teslor som beställts till och med den 30 juni 2018 kommer att behålla premiumtjänsterna kostnadsfritt, enligt Teslas hemsida.</p>
      <p>Redan 2014 meddelade Tesla att onlinefunktionerna så småningom skulle börja kosta pengar, och förra sommaren förtydligades vad som skulle ingå i standard- och premiumvarianten.</p>
      <related>
        <h4>Relaterade artiklar</h4>
        <a href="https://www.nyteknik.se/premium/lista-har-ar-alla-elbilar-som-kommer-att-finnas-ute-2020-6980315"/>
        <a href="https://www.nyteknik.se/fordon/nytt-tesla-model-s-rekord-har-kort-1-miljon-kilometer-6980379"/>
        <a href="https://www.nyteknik.se/fordon/dubaipolisen-ska-jaga-tjuvar-med-cybertruck-6980205"/>
        <a href="https://www.nyteknik.se/premium/varfor-bygger-ingen-pickups-som-teslas-cybertruck-6980053"/>
        <a href="https://www.nyteknik.se/fordon/elon-musk-darfor-sprack-rutan-pa-cybertruck-6979717"/>
      </related>
    </article>
  </body>
</html>