<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840225-rosiya-negativno-stavitsya-do-rozshirennya-normandskogo-formatu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:23:00+00:00"/>
    <meta property="og:title" content="Росія негативно ставиться до розширення &quot;нормандського формату&quot;"/>
    <meta property="og:description" content="КИЇВ. 9 грудня. УНН. Російська Федерація негативно ставиться до ініціативи із розширення &quot;нормандського формату&quot; (Росія, Німеччина, Україна та Франція …"/>
  </head>
  <body>
    <article>
      <h1>Росія негативно ставиться до розширення "нормандського формату"</h1>
      <address><time datetime="2019-12-09T09:23:00+00:00">09 Dec 2019, 09:23</time> by <a rel="author">Марк Омелянюк</a></address>
      <p><b>КИЇВ. 9 грудня. УНН.</b> Російська Федерація негативно ставиться до ініціативи із розширення "нормандського формату" (Росія, Німеччина, Україна та Франція), врегулювання в Україні залежить тільки від виконання раніше прийнятих рішень. Про це заявив заступник міністра закордонних справ Росії Олександр Грушко, передає ТАСС, інформує <b>УНН</b>.</p>
      <p>"Ми негативно ставимося до цієї ідеї, для нас це не питання формату", - сказав він, відповідаючи на прохання прокоментувати заяву заступника держсекретаря США Девіда Хейла про розширення "нормандського формату".</p>
      <p>"Не треба шукати альтернативу. Треба йти за двома треками: по треку безпеки - завершити нарешті розведення сил; і по політичному - запустити процес шляхом введення в дію "формули Штайнмайера" і прийняття інших рішень, які гарантували б незмінність і стійкість особливого статусу", - підкреслив Грушко.</p>
      <p>Нагадаємо, сьогодні, 9 грудня, <a href="https://www.unn.com.ua/uk/news/unn.com.ua/uk/news/1840208-samit-normandskoyi-chetvirki-proyde-sogodni-u-parizhi">відбудеться зустріч глав держав та урядів</a> Німеччини, Франції, України та Росії, які утворюють так звану "нормандську четвірку". Раніше був <a href="https://www.unn.com.ua/uk/news/1840160-bez-putina-zyavivsya-utochneniy-grafik-zustrichey-zelenskogo-u-parizhi">опублікований графік зустрічей </a>лідерів країн, але в ньому не був вказаний час для зустрічі Володимира Зеленського з президентом РФ Володимиром Путіним.</p>
    </article>
  </body>
</html>