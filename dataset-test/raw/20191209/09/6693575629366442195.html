<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1326701/vrouw-ontdekt-vreemdgaan-via-fitbit-hij-was-wel-heel-actief-om-4-uur-s-nachts.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-12-09T09:33:09+00:00"/>
    <meta property="og:title" content="Vrouw ontdekt vreemdgaan via fitbit: “Hij was wel heel actief om 4 uur ‘s nachts”"/>
    <meta property="og:description" content="Tip voor vreemdgangers: pas op met het synchroniseren van je fitbit. Een Amerikaanse verslaggeefster kwam er namelijk op die manier achter dat haar vriend..."/>
  </head>
  <body>
    <article>
      <h1>Vrouw ontdekt vreemdgaan via fitbit: “Hij was wel heel actief om 4 uur ‘s nachts”</h1>
      <address><time datetime="2019-12-09T09:33:09+00:00">09 Dec 2019, 09:33</time> by <a rel="author" href="https://www.welingelichtekringen.nl/author/desiree-du-roy" target="_blank">Désirée du Roy</a></address>
      <p>Tip voor vreemdgangers: pas op met het synchroniseren van je fitbit. Een Amerikaanse verslaggeefster kwam er namelijk op die manier achter dat haar vriend met een ander het bed indook. Hij bleek wel heel actief om vier uur ‘s nachts.</p>
      <p>Sportjournaliste Jane Slater vertelt op Twitter dat ze ooit een fitbit van haar nu ex-vriend kreeg. Ze was er heel blij mee. Nu kon ze fijn haar hartslag, stappen en andere fysieke activiteiten monitoren. Haar ex had er ook een en ze besloten hun apparaten te synchroniseren, zodat ze ook elkaars activiteiten konden volgen. Ging het even wat minder dan konden ze mooi elkaar motiveren en steunen.</p>
      <p>“Ik vond dat synchroniseren absoluut niet erg… Tot ik plots om 4 uur ’s nachts merkte dat hij niet meer thuis was en zijn activiteitsniveau plots pieken begon te vertonen in onze app”, vertelt Jane. Ze besefte al snel dat het niet om een middernachtelijke sportsessie ging.</p>
      <p>Toen ze haar ex-partner confronteerde met haar ontdekking probeerde hij nog een uitvlucht te verzinnen. Hij beweerde bij een vriend op de bank te hebben geslapen. “Wat onmogelijk is, want hij heeft heel veel problemen met elders overnachten, omdat hij smetvrees heeft”, aldus Jane. Uiteindelijk gaf hij zijn overspel toe.</p>
      <figure>
        <iframe data-src="https://twitter.com/SlaterNFL/status/1202464912120975363?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>