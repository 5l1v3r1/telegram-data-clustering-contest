<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247768/un-vulcan-din-noua-zeelanda-a-erupt-cinci-persoane-au-murit-iar-zeci-de-oameni-sunt-raniti-sau-dati-disparuti.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T09:53:20+00:00"/>
    <meta property="og:title" content="Un vulcan din Noua Zeelanda a erupt: cinci persoane au murit, iar zeci de oameni sunt raniti sau dati disparuti"/>
    <meta property="og:description" content="Cel putin cinci persoane au murit, circa 20 au fost ranite, iar altele sunt date disparute, luni, dupa eruptia ''neasteptata, dar nu neobisnuita'' a vulcanului de pe White Island (Insula Alba) din nordul Noii Zeelande, informeaza luni Reuters, citata de Agerpres."/>
  </head>
  <body>
    <article>
      <h1>Un vulcan din Noua Zeelanda a erupt: cinci persoane au murit, iar zeci de oameni sunt raniti sau dati disparuti</h1>
      <address>
        <time datetime="2019-12-09T09:53:20+00:00">09 Dec 2019, 09:53</time>
      </address>
      <p>
        <b>Cel putin cinci persoane au murit, circa 20 au fost ranite, iar altele sunt date disparute, luni, dupa eruptia ''neasteptata, dar nu neobisnuita'' a vulcanului de pe White Island (Insula Alba) din nordul Noii Zeelande, informeaza luni Reuters, citata de Agerpres.</b>
      </p>
      <p>Numarul victimelor ar putea fi, insa, mai mare pe White Island, unde vulcanul a erupt la ora locala 14:11 (1:11 GMT), a indicat politia.</p>
      <p>Potrivit Reuters, dintre cele circa 50 de persoane - unele dintre acestea fiind turisti de pe vasul de croaziera ''Ovation of the Seas'' - 23 au fost salvate, insa altele erau inca pe insula, unele dintre acestea chiar pe marginea craterului, cu cateva minute inainte de momentul eruptiei.</p>
      <p>Reprezentantii St. John Ambulance au anuntat ca pana la 20 de persoane ar fi fost ranite in urma eruptiei adaugand ca o statie mobila de triaj a fost trimisa la fata locului. Organizatia a indicat ca au fost trimise catre insula sapte elicoptere cu medici la bord.</p>
      <p>Michael Schade din San Francisco se numara printre turistii aflati pe insula chiar inainte de eruptie. Intr-o inregistrare video publicata de el pe Twitter in timp ce se indeparta cu barca de insula se poate vedea cum un nor urias de cenusa alba se inalta pe cer, deasupra unui grup de turisti inspaimantati aflati pe tarm. ''E atat de greu de crezut'', a spus Schade. ''Intregul nostru grup din tur statea literalmente pe marginea craterului principal cu nici 30 de minute inainte'', a adaugat turistul.</p>
      <p>
        <a href="https://www.wall-street.ro/articol/Social/246915/timisoara-cel-putin-trei-morti-dupa-o-actiune-de-dezinsectie-intr-un-bloc.html">Citeste si:<br/>Timisoara: cel putin trei morti dupa o actiune de dezinsectie in bloc</a>
      </p>
      <figure>
        <img src="https://img.wall-street.ro/image_thumbs/thumbs/bab/babe33ade1dd61b2314b78f44db05b87-400x250-00-65.jpg?v=1574081903"/>
      </figure>
      <p>O camera video montata pe varful vulcanului si operata de agentia stiintifica neozeelandeza GeoNet a filmat grupurile de persoane care s-au apropiat de marginea craterului in ora de dinainte de eruptie.</p>
      <p>La ora 14:00 camera a surprins un grup de oameni - puncte minuscule in raport cu vastul vulcan - chiar pe marginea craterului. La ora 14:10 - cu doar un minut inainte eruptie - grupul se indeparteaza de aceasta.</p>
      <p>White Island se afla la aproximativ 50 kilometri de coasta de est a Insulei de Nord, iar nori uriasi de cenusa au fost vizibili de pe principala insula din Noua Zeelanda.</p>
      <p>Potrivit vulcanologilor, norii de cenusa au ajuns la o inaltime de pana la 3.658 metri.</p>
      <p>
        <a href="https://www.wall-street.ro/articol/Careers/246359/arafat-despre-ajutorul-international-pentru-colectiv-noi-aveam-nevoie-de-paturi-nu-de-transport.html">Citeste si:<br/>Ce spune Arafat despre ajutorul international in cazul Colectiv</a>
      </p>
      <figure>
        <img src="https://img.wall-street.ro/image_thumbs/thumbs/75b/75b18ccdd68bcd7f59557405f5ea6255-400x250-00-65.jpg?v=1572702368"/>
      </figure>
      <p>"Stim ca erau mai multi turisti, din Noua Zeelanda si din strainatate, pe insula sau in jurul ei, azi", la momentul eruptiei, a indicat premierul Jacinda Ardern in cadrul unei conferinte de presa. ''Stiu ca va suscinta multa ingrijorare si neliniste pentru cei care au avut oameni dragi pe sau in jurul insulei la acel moment. Ii pot asigura ca politia face tot ceea ce se poate'', a adaugat premierul.</p>
      <p>Premierul australian Scott Morrison a scris pe Twitter ca printre persoanele afectate se numara australieni si ca Guvernul incearca sa afle mai multe. Douazeci si patru de australieni se aflau pe White Island cand a erupt vulcanul, conform media australiene.</p>
      <p>''Ovation of the Seas'' este o nava de croaziera cu 16 punti detinuta de Royal Caribbean Cruises, cu o capacitate de aproape 5.000 de pasageri si un echipaj de aproximativ 1.500 de persoane. Acesta se afla in prezent in port in Tauranga, pe Insula de Nord, intr-o croaziera care a inceput la Sydney la data de 3 decembrie.</p>
      <p>''Putem confirma ca mai multi dintre oaspetii nostri se aflau astazi in turul insulei'', a confirmat un reprezentant al companiei intr-o declaratie transmisa prin e-mail, citata de Reuters. ''Nu avem detalii suplimentare la acest moment'', a adaugat compania.</p>
      <p>
        <a href="https://www.wall-street.ro/articol/Careers/245661/statistici-grave-sute-de-decese-la-locul-de-munca-in-fiecare-an-pot-fi-evitate.html">Citeste si:<br/>Statistici grave: sute de decese la locul de munca. Pot fi evitate?</a>
      </p>
      <figure>
        <img src="https://img.wall-street.ro/image_thumbs/thumbs/4cd/4cdedd95a591154bd6314dbd40a4f200-400x250-00-65.jpg?v=1571120366"/>
      </figure>
      <p>Eruptia a fost neasteptata, insa nu neobisnuita, a explicat un specialist. ''Eruptii bruste, neasteptate, ale unor vulcani precum White Island, se pot produce in orice moment'', a declarat Shane Cronin, vulcanolog la Universitatea din Auckland, citat de Australia Science Media Centre.</p>
      <p>Serviciul de monitorizare GeoNet a ridicat nivelul de alerta pentru vulcanul de pe White Island in luna noiembrie din cauza unei intensificari a activitatii vulcanice.</p>
      <p>Saptamana trecuta, un vulcanolog GeoNet, Brad Scott, a declarat in cadrul unui raport ca activitatea vulcanica moderata a continuat pe White Island, fiind observate degajari substantiale de gaze si aburi.</p>
      <p>Zonele limitrofe au devenit periculoase din cauza eruptiei, a indicat intr-un comunicat Agentia Nationala pentru Situatii de Urgenta indicand ca cenusa ar putea afecta mai multe regiuni.</p>
      <p>''Eruptia de scurta durata'' nu a prezentat semne de escaladare, a anuntat agentia neozeelandeza GNS Science.</p>
      <p>Vulcanul de pe White Island este unul dintre cei mai activi din Noua Zeelanda.</p>
      <p>Cea mai recenta eruptie letala a vulcanului de pe White Island a avut loc in anul 1914 cand au murit 12 lucratori intr-o mina de sulf.</p>
      <p>Peste 10.000 de persoane viziteaza vulcanul in fiecare an.</p>
      <p>Vulcanul ''Whakaari'', asa cum este numit in maori, este cel mai activ din Noua Zeelanda, cu o activitate vulcanica continua in ultimii 150.000 de ani, potrivit GeoNet.</p>
      <p>Aproximativ 70 de procente din vulcan se afla in apa, aceasta fiind cea mai mare structura vulcanica din Noua Zeelanda.</p>
      <footer>Sursa foto: GEORGE NOVAK | NEW ZEALAND HERALD | THE TELEGRAPH</footer>
    </article>
  </body>
</html>