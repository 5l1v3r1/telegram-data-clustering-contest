<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625609/%DA%86%D9%87-%D8%A7%D9%81%D8%B1%D8%A7%D8%AF%DB%8C-%D9%85%D8%B3%D8%AA%D8%B9%D8%AF-%D8%A7%D8%A8%D8%AA%D9%84%D8%A7-%D8%A8%D9%87-%D8%AA%DB%8C%D8%B1%D9%88%D8%A6%DB%8C%D8%AF-%DA%86%D8%B4%D9%85%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T09:21:00+00:00"/>
    <meta property="og:title" content="چه افرادی مستعد ابتلا به تیروئید چشمی هستند؟"/>
    <meta property="og:description" content="بیماری &quot;تیروئید چشمی&quot; عارضه‌ای است که در نیمی از مبتلایان به بیماری &quot;گریوز&quot; مشاهده می‌شود."/>
  </head>
  <body>
    <article>
      <h1>چه افرادی مستعد ابتلا به تیروئید چشمی هستند؟</h1>
      <address>
        <time datetime="2019-12-09T09:21:00+00:00">09 Dec 2019, 09:21</time>
      </address>
      <p>
        <i>بیماری "تیروئید چشمی" عارضه‌ای است که در نیمی از مبتلایان به بیماری "گریوز" مشاهده می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بیماری گریوز عارضه‌ای خودایمنی است که موجب پرکاری تیروئید می‌شود، بیماری‌ که بر اثر آن غده تیروئید میزان زیادی هورمون تیروئید تولید کرده و موجب می‌شود سوخت و ساز بدن سرعت گیرد. در بیماری تیروئید چشمی التهاب موجب بروز انواعی از مشکلات در ماهیچه‌ها و بافت اطراف چشم‌ها می‌شود.</p>
      <p>یکی از شایع‌ترین علائم بیماری تیروئید چشمی برآمدگی چشم‌هاست. در برخی موارد دیگر این بیماری با مشکلات‌جدی‌تر برای چشم‌ها و بینایی همراه است.</p>
      <p>آشنایی با شایع‌ترین فاکتورهای خطرزا و علائم بیماری تیروئید چشمی می‌تواند در شناخت این بیماری کمک کننده باشد.</p>
      <p>طبق اعلام موسسه ملی سلامت در آمریکا بین ۲۵ تا ۵۰ درصد از افرادی که دچار عارضه گریوز هستند به بیماری تیروئید چشمی مبتلا می‌شوند.</p>
      <p>از جمله فاکتورهای خطرزا در بروز بیماری تیروئید چشمی می‌توان به موارد زیر اشاره کرد:</p>
      <p><b>- سابقه استعمال دخانیات:</b> مصرف سیگار می‌تواند خطر ابتلا به این بیماری را تشدید کرده و حتی به بروز موارد شدیدتر این عارضه منجر شود.</p>
      <p><b>- جنسیت:</b> زنان بیش از مردان احتمال دارد به بیماری تیروئید چشمی مبتلا شوند.</p>
      <p><b>- سن:</b> افراد میانسال بیشتردر معرض ابتلا به این بیماری هستند.</p>
      <p><b>- پرکاری تیروئید:</b> ابتلا به عارضه گریوز لزوما به بیماری تیروئید چشمی منجر نمی‌شود اما بسیاری از بیماران به هر دو عارضه دچار می‌شوند.</p>
      <p>به گزارش شبکه خبری سی ان ان، این بیماری‌ به شکل‌های مختلفی سلامت چشم‌ها را در معرض خطر قرار می‌دهد. سوزش یا احساس ناراحتی در چشم‌ها، خشکی، ورم یا پف کردن پلک‌ها، قرمز شدن قسمت سفید رنگ چشم یا احساس درد در چشم از جمله شایع‌ترین علائم این بیماری است.</p>
    </article>
  </body>
</html>