<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/disney-stabileste-un-nou-record-cu-incasari-de-1194-de-miliarde-de-dolari-la-nivel-mondial/"/>
    <meta property="og:site_name" content="Europa FM"/>
    <meta property="article:published_time" content="2019-12-09T09:55:44+00:00"/>
    <meta property="og:title" content="Disney stabilește un nou record de încasări: 11,94 de miliarde de dolari la nivel mondial"/>
    <meta property="og:description" content="Compania Disney, care are o cotă de piață de 33% în SUA, a stabilit un nou record de încasări anual, după ce a vândut bilete de 11,94 de miliarde de dolari la nivel mondial, informează Mediafax, citând The Hollywood Reporter."/>
  </head>
  <body>
    <article>
      <h1>Disney stabilește un nou record de încasări: 11,94 de miliarde de dolari la nivel mondial</h1>
      <address>
        <time datetime="2019-12-09T09:55:44+00:00">09 Dec 2019, 09:55</time>
      </address>
      <p>Compania Disney, care are o cotă de piață de 33% în SUA, a stabilit un nou record de încasări anual, după ce a vândut bilete de 11,94 de miliarde de dolari la nivel mondial, informează <a href="http://mediafax.ro/">Mediafax</a>, citând The Hollywood Reporter.</p>
      <p>Recordul anterior a fost stabilit tot de compania Disney, în 2016, cu încasări de 7,6 miliarde de dolari la nivel mondial.</p>
      <p>Compania Disney a făcut publice noile cifre duminică, anunțând încasări de 3,28 de miliarde de dolari în SUA și de 6,72 de miliarde de dolari pe celelalte piețe. Acestor cifre li se adaugă veniturile generate de titlurile Fox, după ce compania a fost preluată de Disney la sfârșitul lunii martie, totalul fiind de 11,94 de miliarde de dolari.</p>
      <p>Disney pregătește lansarea unei noi superproducții, „Star Wars: Skywalker – Ascensiunea/ Star Wars: The Rise of Skywalker”, de J. J. Abrams, pe 18 decembrie, și rămâne de văzut ce venituri va genera și aceasta.</p>
      <p>Cel mai recent succes al studiourilor Disney este „Regatul de Gheață 2/ Frozen 2”, care, până duminică, generase încasări de 919,7 milioane de dolari.</p>
    </article>
  </body>
</html>