<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-12-09/efter-sommarens-skyfall-nu-far-hoganas-gymnastikforening-50"/>
    <meta property="og:site_name" content="HD"/>
    <meta property="article:published_time" content="2019-12-09T09:59:00+00:00"/>
    <meta property="og:title" content="Efter sommarens skyfall – nu får Höganäs gymnastikförening 50 000 kronor"/>
    <meta property="og:description" content="Ska gå till utrustning som förstördes i regnmassorna."/>
  </head>
  <body>
    <article>
      <h1>Efter sommarens skyfall – nu får Höganäs gymnastikförening 50 000 kronor</h1>
      <h2>Den 8 augusti drabbade ett skyfall Höganäs. Och Höganäs gymnastikförening fick in stora mängder vatten i sin hall. Nu ger Lions föreningen 50 000 kronor till ny utrustning.</h2>
      <address><time datetime="2019-12-09T09:59:00+00:00">09 Dec 2019, 09:59</time> by <a rel="author">Maria Berkmo</a></address>
      <p>Att det regnar in i Höganäs gymnastikförening är allom bekant. Och också orsaken till att en ny hall ska byggas under nästa år.</p>
      <p>Den 8 augusti drog ett skyfall in över Höganäs. Och vatten formligen forsade in genom bland annat en nödutgång. Det fick till följd att mattor och annan utrustning i hallen blev förstörda.</p>
      <figure>
        <img src="https://images.hdsydsvenskan.se/980x588/6i3SDrNGRpBOCj7GoawwRJlk8c4.jpg"/>
        <figcaption>Ordförande Krister Olsson och Lions Ingrid Olsson blev omringade av glada gymnaster när Lions kom med beskedet att man skänker 50 000 kronor.<br/>Bild: Lions</figcaption>
      </figure>
      <p>Häromdagen kom dock Lions med glada besked. Föreningen skänker 50 000 kronor till gymnastikföreningen.</p>
      <p>–De behöver det till nyinköp efter regnet, säger Sten Lindgren i Lions.</p>
      <p>Gymnastikföreningen är tacksam för den hjälp man har fått.</p>
      <p>– Det är fantastiskt fint av Lions. Vi är supertacksamma att de ställer upp, säger Krister Andersson, ordförande i gymnastikföreningen.</p>
      <figure>
        <img src="https://images.hdsydsvenskan.se/980x588/ZgkmIyXWzBoPVwz67mWn4uk3-DA.jpg"/>
        <figcaption>Krister Andersson, ordförande i gymnastikföreningen, är tacksam för tillskottet.<br/>Bild: Sandra Henningsson</figcaption>
      </figure>
      <p>Både hallens matta och dynor blev fördärvade och behöver ersättas.</p>
      <p>– Det var en hel del utrustning som fördärvades. Successivt har vi ersatt detta. Den här gången kom vattnet underifrån och det vällde in genom två portar, säger Krister Andersson.</p>
      <p>Vattenmassorna gjorde att gymnastikföreningen tvingades skjuta på sin terminsstart.</p>
      <p>De senaste dagarna har det också regnat, men inte i den omfattningen att föreningen drabbats.</p>
      <p>– Peppar, peppar så har vi klarat oss. Och vi håller tummarna för att det inte ska regna in. För kommer samma mängder igen så drabbas vi. Kommunen har inte gjort något för att förhindra det, säger Krister Andersson.</p>
      <p>I början av nästa år är tanken att bygget av den nya gymnastikhallen ska börja. Gymnastikföreningen är kvar i den gamla fram tills den står klar.</p>
    </article>
  </body>
</html>