<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/episcop-catre-copii-nu-va-lasati-garboviti-de-telefoanele-si-ipad-urile-voastre-18659858"/>
    <meta property="og:site_name" content="Gândul"/>
    <meta property="article:published_time" content="2019-12-09T09:42:43+00:00"/>
    <meta property="og:title" content="Episcop către copii: Nu vă lăsaţi gârboviţi de telefoanele şi Ipad-urile voastre"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Episcop către copii: Nu vă lăsaţi gârboviţi de telefoanele şi Ipad-urile voastre</h1>
      <h2>Episcopul Episcopiei Europei de Nord, PS Macarie Drăgoi, a transmis copiilor la slujba de Sfânta Liturghie oficiată în oraşul Stavanger (Norvegia) să nu se lase gârboviţi de telefoanele mobile şi de tablete şi să ridice privirea din ecran, „din acest cer virtual care îi orbeşte sufleteşte”.</h2>
      <address><time datetime="2019-12-09T09:42:43+00:00">09 Dec 2019, 09:42</time> by <a rel="author" href="https://www.gandul.info/autor/vasile-magradean" target="_blank">Vasile Magradean</a></address>
      <p>Potrivit unui comunicat al Episcopiei Europei de Nord transmis, luni, episcopul Macarie Drăgoi i-a îndemnat pe credincioşi să evite înrobirea şi gârbovirea produsă de dependenţa de noile tehnologii.</p>
      <p>„Preasfinţitul Părinte Episcop Macarie Drăgoi al Episcopiei Europei de Nord s-a aflat în vizită pastorală la românii din Norvegia. Duminică, ierarhul s-a aflat în mijlocul românilor din oraşul norvegian Stavanger unde a săvârşit Sfânta Liturghie în noul locaş de cult care urmează să fie achiziţionat de parohia românească din Stavanger, de la comunitatea luterană din zonă. În cuvântul de învăţătură, ierarhul a făcut trimitere la minunea tămăduirii de Hristos a femeii gârbove, relatată în evanghelia duminicală, îndemnându-i pe credincioşii să evite înrobirea şi gârbovirea produsă de dependenţa de noile tehnologii, avertizând în mod special necesitatea protejării copiilor de influenţa lor nocivă. &lt;Nu vă lăsaţi gârboviţi de telefoanele şi Ipad-urile voastre! Ridicaţi privirea din ecran, din acest cer virtual care vă orbeşte sufleteşte! Priviţi cu milă şi grijă la chipurile celor din preajmă, apoi înălţaţi-vă privirea spre cer, privind spre Mântuitorul Hristos, de la Care se pogoară toată darea cea bună şi tot darul desăvârşit!&gt;”, se arată în comunicat.</p>
      <p>Copiii şi credincioşii prezenţi la slujbă au primit cărţi de rugăciuni şi mai multe daruri din partea episcopului Macarie Drăgoi, care a vizitat şi la domiciliu câţiva enoriaşi.</p>
      <p>„Credincioşii s-au închinat cu multă evlavie şi bucurie Icoanei Maicii Domnului &lt;Stăpâna Fiordurilor&gt; păstrată în biserica parohială din Stavanger”, au subliniat reprezentanţii Episcopiei Europei de Nord.</p>
      <related>
        <h4>Citeşte şi</h4>
        <a href="https://www.gandul.info/magazin/unele-dintre-cele-mai-infricosatoare-predictii-care-ar-putea-deveni-realitate-in-urmatorul-deceniu-video-18659809?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/cel-mai-longeviv-actor-din-lume-kirk-douglas-implineste-103-ani-cum-se-va-aniversa-foto-18659728?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/gestul-incredibil-al-unui-barbat-fata-de-o-jurnalista-in-timpul-unei-transmisiuni-live-m-am-simtit-violata-si-batjocorita-video-18659723?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>