<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/siviyat-sektor-u-nas-generira-okolo-23-mlrd-leva"/>
    <meta property="og:site_name" content="Новини БНТ"/>
    <meta property="article:published_time" content="2019-12-09T09:42:03+00:00"/>
    <meta property="og:title" content="КНСБ: Сивият сектор в България генерира около 23 млрд. лева"/>
    <meta property="og:description" content="Сивият сектор у нас генерира около 23 млрд. лева. Това е почти 21% от цялата икономика на страната, показват данните на КНСБ. Най-тежка е ситуацията..."/>
  </head>
  <body>
    <article>
      <h1>КНСБ: Сивият сектор в България генерира около 23 млрд. лева</h1>
      <address><time datetime="2019-12-09T09:42:03+00:00">09 Dec 2019, 09:42</time> by <a rel="author">Цветелина Катанска</a></address>
      <p>
        <b>Сивият сектор у нас генерира около 23 млрд. лева. Това е почти 21% от цялата икономика на страната, показват данните на КНСБ. Най-тежка е ситуацията с масовото осигуряване на минимална работна заплата.</b>
      </p>
      <figure>
        <video src="https://nws2.bnt.bg/p/p/s/psn-091219-12-siviqt-sektor-x264-731970.mp4"/>
      </figure>
      <p>Според синдикатите всяка майка, която е осигурявана на такова трудово възнаграждение, губи около 4 800 лева за периода на майчинство. Натрупаните пари за пенсии на хора на минимални заплати, които всъщност получават останалите по друг договор са около 50 000 по-малко. Едни от секторите с най-висок процент на сива икономика остават строителството и автосервизите. От КНСБ днес представиха резултатите от своя проект за активно гражданско участие за превенция и ограничаване на недекларираната заетост. По него до този момент е разработено и мобилно приложение за получаване на сигнали.</p>
      <blockquote>Пламен Димитров, президент на КНСБ: За да има сиви плащания към работниците, недекларирани и неустановени отношения, трябва да има първо сиви обороти.</blockquote>
      <blockquote>Владислав Горанов, министър на финансите: Сивата и неформална икономика изисква гориво, за да се стигне до неформалната заетост и това гориво са сивите обороти, които непрекъснато трябва да бъдат на вниманието на приходните администрации.</blockquote>
      <blockquote>Деница Сачева, министър на труда и социалната политика: Истинската битка с недекларирания труд минава оттам, минава през момента, в който всеки един български гражданин ще има нетърпимост тогава, когато някой не спазва законите.</blockquote>
      <related>
        <h4>Свързани публикации</h4>
        <a href="http://news.bnt.bg/bg/a/koya-e-denitsa-sacheva"/>
        <a href="http://news.bnt.bg/bg/a/denitsa-sacheva-beshe-izbrana-za-sotsialen-ministr"/>
        <a href="http://news.bnt.bg/bg/a/glasuvat-predlozhenieto-denitsa-sacheva-da-oglavi-sotsialnoto-ministerstvo"/>
        <a href="http://news.bnt.bg/bg/a/premiert-borisov-predlaga-denitsa-sacheva-za-posta-sotsialen-ministr"/>
        <a href="http://news.bnt.bg/bg/a/dve-sa-spryaganite-imena-za-eventualen-naslednik-na-biser-petkov"/>
      </related>
    </article>
  </body>
</html>