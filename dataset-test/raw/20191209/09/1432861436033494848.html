<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kubrat-pulev-s-pyrvi-komentar-sled-dylgoochakvanata-novina-za-sblysyk-s-dzhoshua-1413845.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T09:54:00+00:00"/>
    <meta property="og:title" content="Кубрат Пулев с първи коментар след дългоочакваната новина за сблъсък с Джошуа"/>
    <meta property="og:description" content="Най-добрият български боксьор в тежка категория Кубрат Пулев бе изненадан от днешните публикации в английските медии, според които Кобрата е следващият съперник на Антъни Джошуа Най-вече заради твърденията от по-рано от страна на щаба на Джошуа, че ще опитат да избегнат подобен двубой"/>
  </head>
  <body>
    <article>
      <h1>Кубрат Пулев с първи коментар след дългоочакваната новина за сблъсък с Джошуа</h1>
      <address><time datetime="2019-12-09T09:54:00+00:00">09 Dec 2019, 09:54</time> by <a rel="author">Sportlive.bg</a></address>
      <p>Най-добрият български боксьор в тежка категория <a href="https://www.sportlive.bg/tags/1593"><b>Кубрат Пулев</b></a> бе изненадан от днешните публикации в английските медии, според които Кобрата е следващият съперник на <a href="https://www.sportlive.bg/tags/49577"><b>Антъни Джошуа</b></a>. Най-вече заради твърденията от по-рано от страна на щаба на Джошуа, че ще опитат да избегнат подобен двубой.</p>
      <p>"Чудесно! Аз съм готов за такъв мач. Идеално, един месец да вляза и после здрава работа. Питахте колко време е необходимо за такъв мач и до колко е възможно. Явно е възможно. Не е за вярване, както се казва", сподели Кобрата в сутрешния блок на Нова телевизия.</p>
      <p>Той коментира и реванша между Ей Джей и Анду Руис, след който британеца си върна световните титли. "Нямаше много голяма битка. Имаше надлъгване, надиграване. Напрежението е голямо. На хората може би им е било скучно, но боксьорите усещат, че всеки един удар може да е решаващ и затова бяха предпазливи. Джошуа си беше направил стратегията съвсем различна. Променил е стила, стратегията заради противника".</p>
      <p>
        <i>
          <b><a href="https://www.sportlive.bg/sport/boxing/Obrat-Dzhoshua-shte-se-bie-s-Kubrat-Pulev-qsno-e-koga-i-kyde-1413828.html">А ето и къде се очаква да бъде мегасблъсъка между Кобрата и Антъни Джошуа</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/sport/boxing/Promoutyryt-na-Dzhoshua-Pyrvo-e-Pulev-sled-tova-e-Usik-1413836.html"/>
        <a href="https://www.sportlive.bg/sport/boxing/Obrat-Dzhoshua-shte-se-bie-s-Kubrat-Pulev-qsno-e-koga-i-kyde-1413828.html"/>
        <a href="https://www.sportlive.bg/sport/boxing/Kubrat-e-gotov-da-se-bie-sreshtu-vseki-edin-za-titlata-posochi-golemite-favoriti-osven-Dzhoshua-1413745.html"/>
        <a href="https://www.sportlive.bg/sport/boxing/Obqviha-koga-Antyni-Dzhoshua-se-vryshta-na-ringa-a-novinite-sa-dobri-za-Kubrat-Pulev-1413717.html"/>
        <a href="https://www.sportlive.bg/sport/boxing/Kubrat-Pulev-s-obryshtanie-kym-Dzhoshua-sled-uspeha-i-faktoryt-kojto-shte-go-napravi-shampion-1413598.html"/>
      </related>
    </article>
  </body>
</html>