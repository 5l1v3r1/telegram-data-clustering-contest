<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/barcelona/2019-12-09/sled-0-gola-v-parvite-7-kraga-mesi-sprintira-kam-sedma-zlatna-obuvka"/>
    <meta property="og:site_name" content="gol.bg"/>
    <meta property="article:published_time" content="2019-12-09T09:10:10+00:00"/>
    <meta property="og:title" content="След 0 гола в първите 7 кръга: Меси спринтира към седма &quot;Златна обувка&quot;"/>
    <meta property="og:description" content="Левандовски беше в отлична позиция, но нападателят на Байерн изпадна в криза"/>
  </head>
  <body>
    <article>
      <h1>След 0 гола в първите 7 кръга: Меси спринтира към седма "Златна обувка"</h1>
      <h2>Левандовски беше в отлична позиция, но нападателят на Байерн изпадна в криза</h2>
      <address>
        <time datetime="2019-12-09T09:10:10+00:00">09 Dec 2019, 09:10</time>
      </address>
      <p>Голямата звезда на Барселона Лионел Меси няма спиране след завръщането си от контузията, която получи на старта на сезона.</p>
      <p>Спечелилият Златната топка за рекорден шести път аржентинец определено изглежда вдъхновен след големия си индивидуален успех и в събота изригна с хеттрик при победата с 5:2 над Майорка.</p>
      <p>Така той отново е в курс за Златната обувка, която може да спечели догодина за невиждан седми път.</p>
      <p>Лео има 12 шампионатни гола на сметката си и вече изостава само с пет от Чиро Иммобиле (Лацио), Роберт Левандовски (Байерн Мюнхен) и Джейми Варди (Лестър), когато става дума за водещите първенства в Европа.</p>
      <p>Меси вече е лидер при реализаторите в Ла Лига, изпреварвайки Карим Бензема от Реал Мадрид. Интересното е, че след седмия кръг Лео нямаше нито едно вкарано попадение. Той се разписа за сефте на 6 октомври тази година при успеха с 4:0 над Севиля.</p>
      <p>Тогава лидер с цели 11 гола беше Левандовски, но голаджията на Байерн не е вкарвал през последните три кръга. Иммобиле беше със седем, а Бензема и Варди - с по пет. </p>
    </article>
  </body>
</html>