<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/ceren-ozdemir-in-katili-ozgur-arduc-intihar-girisiminde-bulundu-1289396-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T09:42:00+00:00"/>
    <meta property="og:title" content="Ceren Özdemir'in katili Özgür Arduç intihar girişiminde bulundu"/>
    <meta property="og:description" content="Ordu'da üniversite öğrencisi Ceren Özdemir öldüren Özgür Arduç'un Van'daki cezaevinde bileklerini keserek intihar girişiminde bulunduğu ifade edildi."/>
  </head>
  <body>
    <article>
      <h1>Ceren Özdemir'in katili Özgür Arduç intihar girişiminde bulundu</h1>
      <h2>Ordu'da üniversite öğrencisi Ceren Özdemir öldüren Özgür Arduç'un Van'daki cezaevinde bileklerini keserek intihar girişiminde bulunduğu ifade edildi.</h2>
      <address>
        <time datetime="2019-12-09T09:42:00+00:00">09 Dec 2019, 09:42</time>
      </address>
      <p>Ordu'da, balerin Ceren Özdemir'i (20) bıçaklayarak, öldüren Özgür Arduç (35), <a href="http://www.gazetevatan.com/arama/?Keyword=Van">Van</a>'da tutuklu bulunduğu yüksek güvenlikli <a href="http://www.gazetevatan.com/arama/?Keyword=cezaevi">cezaevi</a>nde bileklerini kesip, intihar girişiminde bulundu. Arduç'un, bileklerini, lavaboda kırdığı fayans parçalarıyla kestiği öğrenildi.</p>
      <p>Ordu Üniversitesi Müzik ve Sahne Sanatları Fakültesi Müzik Bölümü 3'üncü sınıf öğrencisi olan, balerin Ceren Özdemir'i 3 Aralık'ta, evinin bulunduğu apartmanın girişinde bıçaklayarak, öldüren Özgür Arduç, tutuklu bulunduğu Van Yüksek Güvenlikli Ceza İnfaz Kurumu'nda intihar girişiminde bulundu. 'Canavarca hisle kasten öldürme' ve 'iki polisi yaralama' suçlarından tutuklanan, güvenlik gerekçesiyle Perşembe Efirli F Tipi Cezaevi'nden Van Yüksek Güvenlikli Ceza İnfaz Kurumu'na sevk edilen Arduç, lavabodaki fayansları kırarak, parçalarıyla bileklerini kesti. Bu sırada cezaevi görevlileri tarafından görülen Arduç, güvenlik önlemleri altında hastaneye kaldırıldı. Burada tedavi edilen Özgür Arduç, işlemlerinin ardından tekrar cezaevine götürüldü. </p>
    </article>
  </body>
</html>