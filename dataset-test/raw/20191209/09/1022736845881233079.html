<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/asia/20191209-maelfu-yaendelea-kutikisa-jiji-la-hong-kong-wanaharakati-wataka-demokrasia"/>
    <meta property="og:site_name" content="RFI"/>
    <meta property="article:published_time" content="2019-12-09T09:29:00+00:00"/>
    <meta property="og:title" content="Maelfu yaendelea kutikisa jiji la Hong Kong, wanaharakati wataka demokrasia"/>
    <meta property="og:description" content="Maelfu ya waandamanaji wanaopigania demokrasia jijini Hong Kong wameandamana mwishoni mwa wiki iliyopita kuadhimisha miezi 6 tangu kuanza kwa maandamano yao kushinikiza mabadiliko, huku wanaharakati viongozi wakiwaonya wanasiasa wanaouunga mkono utawala..."/>
  </head>
  <body>
    <article>
      <h1>Maelfu yaendelea kutikisa jiji la Hong Kong, wanaharakati wataka demokrasia</h1>
      <address><time datetime="2019-12-09T09:29:00+00:00">09 Dec 2019, 09:29</time> by <a rel="author">RFI</a></address>
      <p>
        <b>Maelfu ya waandamanaji wanaopigania demokrasia jijini Hong Kong wameandamana mwishoni mwa wiki iliyopita kuadhimisha miezi 6 tangu kuanza kwa maandamano yao kushinikiza mabadiliko, huku wanaharakati viongozi wakiwaonya wanasiasa wanaouunga mkono utawala wa Beijing.</b>
      </p>
      <p>Maandamano ya hapo jana yanatajwa kuwa makubwa zaidi ukilinganisha na yale yaliyopita, huku waandaaji wakidai kuwa watu zaidi ya laki 8 walijitokeza barabarani kuonesha mshikamano.</p>
      <p>Polisi kwenye mji huo ambao mara zote wamekuwa wakiripoti idadi ndogo ya waandamanaji, wamesema watu zaidi ya laki 1 na elfu 83 walishiriki maandamano hayo, ikiwa ni idadi kubwa zaidi kuwahi kurekodi.</p>
      <p>Maandamano haya ambayo yalipata kibali kutoka kwa polisi yamekuja ikiwa ni majuma kadhaa yamepita tangu wanaaharakati wa masuala ya demokrasia wapate ushindi wa kishindo katika uchaguzi wa Serikali za mitaa.</p>
      <p>Wengi wa waandamanaji, walionesha wazi hasira zao dhidi ya kiongozi wa eneo hilo Carrie Lam na utawala wa Beijing ambao wametupilia mbali uwezekano wa kupata suluhu.</p>
    </article>
  </body>
</html>