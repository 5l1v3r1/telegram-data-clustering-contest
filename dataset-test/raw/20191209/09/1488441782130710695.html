<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/12/09/samsung-piu-attesi-del-momento-entro-fine-anno-galaxy-a51-400e-note-10-lite-costera-meno-s10-lite-689263/"/>
    <meta property="og:site_name" content="AndroidWorld"/>
    <meta property="article:published_time" content="2019-12-09T09:55:07+00:00"/>
    <meta property="og:title" content="I Samsung più attesi del momento entro fine anno: Galaxy A51 sotto i 400€, Note 10 Lite costerà meno di S10 Lite"/>
    <meta property="og:description" content="Emergono importanti notizie per coloro che attendono i nuovi smartphone Samsung, non la serie Galaxy S11 che aprirà l’anno nuovo..."/>
  </head>
  <body>
    <article>
      <h1>I Samsung più attesi del momento entro fine anno: Galaxy A51 sotto i 400€, Note 10 Lite costerà meno di S10 Lite</h1>
      <address><time datetime="2019-12-09T09:55:07+00:00">09 Dec 2019, 09:55</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Emergono importanti notizie per coloro che attendono i nuovi smartphone <a href="https://www.androidworld.it/tag/samsung/">Samsung</a>, non la serie <a href="https://www.androidworld.it/2019/12/08/questa-la-migliore-arma-piu-samsung-galaxy-s11-689227/">Galaxy S11</a> che aprirà l’anno nuovo ma i medio-gamma <b>Galaxy A</b> ed i quasi inediti <a href="https://www.androidworld.it/2019/11/03/galaxy-s10-lite-batteria-certificazione-677696/">S10 Lite</a> e <a href="https://www.androidworld.it/2019/10/11/nuove-conferme-galaxy-note-10-lite-arrivo-nei-prossimi-mesi-non-sara-solo-671012/">Note 10 Lite</a>.</p>
      <p>Abbiamo <a href="https://www.androidworld.it/2019/12/06/evento-samsung-12-dicembre-pentola-bolle-galaxy-a51-video-689002/">parlato a più riprese</a> di questi dispositivi e delle loro presunte caratteristiche tecniche, ma oggi sono trapelate informazioni <b>ben più concrete</b>. I nuovi dettagli provengono da uno <a href="https://www.datart.sk/mobilni-telefon-05-bily-sm-a515fzwveue.html">store online slovacco</a>, il quale avrebbe già pubblicato online i <b>prezzi</b> dei nuovi dispositivi Samsung con annessa <b>data di commercializzazione</b>:</p>
      <ul>
        <li><b>Samsung Galaxy A51</b> a <b>375€</b> a partire dal 27 dicembre.</li>
        <li><b>Samsung Galaxy A71</b> a <b>469€</b> a partire dal 27 dicembre.</li>
        <li><b>Samsung Galaxy S10 Lite</b> a <b>669€</b> a partire dal 27 dicembre.</li>
        <li><b>Samsung Galaxy Note 10 Lite</b> a <b>609€</b> a partire dal 27 dicembre.</li>
      </ul>
      <p>Al momento sappiamo con certezza soltanto quando avverrà la presentazione ufficiale di Galaxy A51, il prossimo <a href="https://www.androidworld.it/2019/12/06/evento-samsung-12-dicembre-pentola-bolle-galaxy-a51-video-689002/">12 dicembre</a>. Non conosciamo quando Samsung ufficializzerà gli altri dispositivi ma, se effettivamente le informazioni pubblicate dallo store slovacco sono <b>corrette</b>, presto ne avremo notizie.</p>
      <footer>Via: <a href="https://www.galaxyclub.nl/nieuws/prijzen-voor-samsung-galaxy-a51-a71-s10-lite-note-10-lite/">Galaxy Club</a></footer>
    </article>
  </body>
</html>