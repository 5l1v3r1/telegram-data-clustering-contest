<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/profitul-tau/entertainment/spotify-gazduieste-peste-jumatate-de-milion-de-podcast-uri-19193193"/>
    <meta property="og:site_name" content="Profit.ro"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Spotify găzduiește peste jumătate de milion de podcast-uri"/>
    <meta property="og:description" content="Timpul alocat de utilizatori ascultării podcast-urilor a crescut în paralel cu focusul pe care compania suedeză l-a arătat pentru acest tip de conținut în ultimul an."/>
  </head>
  <body>
    <article>
      <h1>Spotify găzduiește peste jumătate de milion de podcast-uri</h1>
      <address><time datetime="2019-12-09T09:00:00+00:00">09 Dec 2019, 09:00</time> by <a rel="author">Liviu Mihai</a></address>
      <p>
        <b>Timpul alocat de utilizatori ascultării podcast-urilor a crescut în paralel cu focusul pe care compania suedeză l-a arătat pentru acest tip de conținut în ultimul an.</b>
      </p>
      <p>Finalul de an este prilej de bilanț pentru Spotify, serviciul de streaming care face eforturi importante, inclusiv achiziții, pentru a crește consumul de podcast-uri, profitând de succesul pe care-l înregistrează în ceea ce privește muzica.</p>
      <p>Spotify anunță că pe platforma sa sunt disponibile în acest moment peste 500.000 de podcast-uri din care pot alege cei 248 milioane de utilizatori.</p>
      <p>Fără să dea cifre absolute, Spotify mai spune că, de la începutul anului, numărul de utilizatori care ascultă podcast-uri a crescut cu peste 50%. Față de trimestru anterior, procentul de creștere este de 39%.</p>
      <p>În 2019, cei mai ascultați artiști pe Spotify au fost Post Malone (6,5 miliarde de stream-uri), Billie Eilish și Ariana Grande.</p>
      <p>Pentru ultima decadă, cel mai ascultat album rămâne Bohemian Rhapsody, iar cel mai popular artist este Drake, cu peste 28 miliarde de stream-uri.</p>
      <p>Din cei 248 milioane de utilizatori Spotify, 113 milioane plătesc pentru versiunea premium.</p>
      <p>Serviciul suedez a început recent să afișeze și podcast-uri în ecranul principal al aplicației, alături de muzică, pentru utilizatorii care au accesat acest tip de conțin în ultimele luni.</p>
    </article>
  </body>
</html>