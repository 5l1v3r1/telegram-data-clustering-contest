<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714035"/>
    <meta property="og:site_name" content="ישראל היום"/>
    <meta property="article:published_time" content="2019-12-09T09:29:35+00:00"/>
    <meta property="og:title" content="סוויט 16: אגם בוחבוט חוגגת בענק"/>
    <meta property="og:description" content="הזמרת הצעירה חגגה יום הולדת שש עשרה בהפקה מתוקה במיוחד • למה רוב הסלבס שהגיעו למסיבה אכזבו? • ביקורת אופנהאופנה"/>
  </head>
  <body>
    <article>
      <h1>סוויט 16: אגם בוחבוט חוגגת בענק</h1>
      <h2>הזמרת הצעירה חגגה יום הולדת שש עשרה בהפקה מתוקה במיוחד • למה רוב הסלבס שהגיעו למסיבה אכזבו? • ביקורת אופנה</h2>
      <address><time datetime="2019-12-09T09:29:35+00:00">09 Dec 2019, 09:29</time> by <a rel="author" href="https://www.israelhayom.co.il/writer_articles?tid=2812" target="_blank">זיוה מוגרבי-קובני</a></address>
      <p><a href="https://www.israelhayom.co.il/article/676951">הזמרת אגם בוחבוט</a> חגגה יום הולדת סוויט סיקסטין אמש (ראשון) בשמלה שתאמה את המעמד, שמלת סאטן ורודה. במסיבה, שנערכה בבר "קאנטרי קלאב" בדיזינגוף, התייצבו לחגוג עמה לא מעט בני משפחה, חברים, דוגמניות וכוכבי הביצה.</p>
      <figure>
        <img src="https://www.israelhayom.co.il/sites/default/files/u56161/WhatsApp%20Image%202019-12-09%20at%2008.08.38.jpeg"/>
        <figcaption>
          <b>ילדת היום הולדת // צילום: ניר פקין</b>
        </figcaption>
      </figure>
      <p>אגם לבשה שמלת מיני בעלת שרוולים תפוחים שעיצב במיוחד דרור קונטנטו, בגוון ורוד בוהק ונעלי סניקרס לבנות. על הסטילינג המשובח הייתה אחראית הסטייליסטית מזל חסון, שבחרה לבוחבוט מראה קלאסי שכלל שיער אסוף מתוח שהבליט את האיפור הוורדרד והעגילים התלויים והמנצנצים. אהבנו את הדיוק בסטייל ואת בחירת גוון השמלה, שגרמה לאגם לבלוט בין כל ההמון.</p>
      <h3>המתלבשים הטובים</h3>
      <p>שירן סנדל מפתיעה לאחרונה לטובה בבחירות הלבוש שלה. הפעם היא הלכה על שמלת מיני בגווני שחור לבן, מעיל שחור של מותג טומי הילפיגר ומגפי ברך של אלדו. </p>
      <p>ליאון שניידרובסקי בטוטל לוק שחור, לאחרונה הוא נדבק בחיידק הכובע השחור שלא יורד מראשו. יחד עם זאת הוא שומר על מראה עדכני ואופנתי, שכולל תיק יד שחור ונעלים מבריקות שהשלימו את המראה. </p>
      <p>טיילור מלכוב לבשה שמלת ג'ינס של המותג ליוויס, מגפי ברך של זארה ותיק קלאץ' תואם בגוון לבן של גוצ'י, המראה המושלם והנכון. </p>
      <p>יעל שלביה בטוטאל לוק רנואר. ז'קט בשילוב חצאית מיני ויניל מבריקה ומגפי ברך שחורים, מראה טרנדי, רק חבל שאין השקעה בסידור נכון של השיער, מה שהיה משדרג ומוסיף סטייל. </p>
      <h3>צילומים: ניר פקין</h3>
      <h3>המתלבשים המאכזבים</h3>
      <p>קים אור אזולאי לבשה חולצה לבנה מכופתרת של h&amp;m  ומעליה ז'קט פסים אפור של גליתה. הכובע הסיח את דעתנו ולא הצלחנו למצוא את החצאית או את המכנס הקצרצרים שלבשה. </p>
      <p>רוני דלומי הגיעה בטוטאל לוק של קסטרו, עם הדפס כוכבים מנצנצים על גבי רקע שחור, מראה מיושן ונטול סטייל.</p>
      <p>סופי מצ'טנר במראה שחור לבן, שמלת מיני מנוקדת קייצית ונעליים של סטיב מאדן, מראה לא עדכני.</p>
      <p>רומי פרנקל הגיעה בחולצה שחורה אובר דה שולדר ומכנס ג'ינס, טוטאל לוק לא ייחודי של Adika. </p>
      <p>משה פרץ בחולצה טריקו ישנה שחוטיה נפרמים ומכנסי ג'ינס שחורים. לשים מעל האאוטפיט ז'קט עור טרנדי זה לא תמיד מתקן, בחירה לא נכונה.</p>
    </article>
  </body>
</html>