<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191209-kongres-ssha-maye-namir-vvesty-sanktsiyi-proty-pivnichnogo-potoku-2/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T09:12:36+00:00"/>
    <meta property="og:title" content="Конгрес США має намір ввести санкції проти Північного потоку-2"/>
    <meta property="og:description" content="Конгрес США планує ухвалити проект, який передбачає санкції проти Північного потоку-2, до 20 грудня."/>
  </head>
  <body>
    <article>
      <h1>Конгрес США має намір ввести санкції проти Північного потоку-2</h1>
      <address>
        <time datetime="2019-12-09T09:12:36+00:00">09 Dec 2019, 09:12</time>
      </address>
      <p>Конгрес США планує ухвалити проект, який передбачає санкції проти Північного потоку-2, до 20 грудня.</p>
      <p>Американські законодавці включили положення про санкції щодо компаній, які беруть участь в проекті Північний потік-2, в проект оборонного бюджету на наступний рік.</p>
      <p>Санкції стосуватимуться не тільки компаній, а й їхніх топ-менеджерів, яким можуть не видавати американську візу і блокувати транзакції, пов’язані з нерухомістю або активами в США.</p>
      <p>Санкції спрямовані на те, щоб зупинити будівництво газопроводу Північний потік-2.</p>
      <p><b>Читайте:</b> <a href="https://fakty.com.ua/ua/svit/20191129-pivnichnyj-potik-2-dozvil-daniyi-na-budivnytstvo-oskarzhyly/">Північний потік-2: дозвіл Данії на будівництво оскаржили</a></p>
      <p>За словами одного з авторів законопроекту Теда Круза, Північний потік-2 принесе мільярди доларів Росії, які вона зможе використовувати для фінансування військової агресії проти Америки і Європи.</p>
      <p>Раніше президент США Дональд Трамп повідомив, що Америка ще не визначилися з <a href="https://fakty.com.ua/ua/svit/20191204-ssha-ne-vyznachylysya-z-sanktsiyamy-proty-pivnichnogo-potoku-2-tramp/">санкціями проти Північного потоку-2</a>.</p>
    </article>
  </body>
</html>