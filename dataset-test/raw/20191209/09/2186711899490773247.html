<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/sogodni-z-hersona-do-kijeva-vidpravivsja-novij-shvidkisnij-potjag-regionalnij-ekspres"/>
    <meta property="og:site_name" content="ПІК"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Сьогодні з Херсона до Києва відправився новий швидкісний потяг «Регіональний експрес»"/>
    <meta property="og:description" content="«Укрзалізниця» відкрила продаж квитків на потяги, які курсуватимуть за новим графіком, запровадженим з 8 грудня. Розклад деяких звичних потягів зазнав змін. З 8 грудня також курсуватиме новий швидкісний потяг «Регіональний експрес» 767/768 Київ – Херсон – Київ."/>
  </head>
  <body>
    <article>
      <h1>Сьогодні з Херсона до Києва відправився новий швидкісний потяг «Регіональний експрес»</h1>
      <address>
        <time datetime="2019-12-09T09:00:00+00:00">09 Dec 2019, 09:00</time>
      </address>
      <p>«Укрзалізниця» відкрила продаж квитків на потяги, які курсуватимуть за новим графіком, запровадженим з 8 грудня. Розклад деяких звичних потягів зазнав змін. З 8 грудня також курсуватиме новий швидкісний потяг «Регіональний експрес» 767/768 Київ – Херсон – Київ.</p>
      <p>З Херсона він відправлятиметься щодня, крім середи о 5:36 ранку, з Миколаєва – о 6:25. Він робитиме ще дві зупинки: у Долинській та Трипілля-Дніпр. Потяг прибуватиме до столиці о 13:29, повідомляє <a href="https://newday.kherson.ua/rozklad-ruhu-potyagiv-na-hersonshhinu-trohi-zminivsya/">Новий день</a>.</p>
      <p>З Києва він вирушатиме щодня, крім вівторка о 14:29. До Миколаєва він прибуватиме о 21:33, до Херсона – о 22:21.</p>
      <p>Вартість квитка до вагону другого класу на новий потяг складатиме орієнтовно від 200 до 250 гривень у залежності від дня та місяця відправлення. Квитки до вагонів другого класу «Інтерсіті» Херсон – Київ коштують приблизно на 100 гривень дорожче. Водночас з 8 грудня значно подорожчає вартість проїзду у вагонах купе нічного потяга 102 Київ – Херсон – Київ, оскільки він знову матиме статус «фірмового».</p>
      <p>Майже щоденними з 8 грудня стануть потяги Миколаїв – Івано-Франківськ та Херсон – Львів. Вони курсуватимуть цілий рік, за виключенням окремих днів у лютому, березні, квітні, вересні, жовтні, листопаді.</p>
      <p>Трохи зміниться графік руху потягу 317 Запоріжжя – Одеса – Запоріжжя. З Запоріжжя він відправлятиметься, як завжди, по парних днях, о 19:20, зі станції Каховка відправлятиметься о 2:19 ночі, з Херсона – о 4:34, з Миколаєва – 5:51, а до Одеси прибуватиме о 10:36.</p>
      <p>З Одеси він відправлятиметься в непарні дні о 14:17, прибуватиме до Херсона о 20:25, Каховки – 22:52, Запоріжжя – о 5:36 ранку.</p>
      <p>З Херсона, як і раніше, курсуватимуть потяги до Харкова , транзитний Маріуполь – Одеса – Маріуполь та безпересадкові вагони до Москви, Харкова та Дніпра.</p>
      <p>З Новоолексіївки Генічеського району з 8 грудня можна буде доїхати до Харкова, Києва, Ковеля і Львова.</p>
      <p>Фірмовий потяг 12 «Таврія» відтепер відправлятиметься з Новоолексіївки о 19:10 і прибуватиме до Києва о 8:07 ранку. У зворотному напрямку він буде відправлятись о 19:22 і прибуватиме до Новоолексіївки о 7:52 ранку.</p>
      <related>
        <h4>Новини по темі</h4>
        <a href="https://pik.ua/news/url/na--vidkrittja-turistichnogo-sezonu-na-kamjanskij-sichi--povezut-bezkoshtovno"/>
        <a href="https://pik.ua/news/url/-nibulon-ponoviv-perevezennja-sudnami-na-pidvodnih-krilah"/>
        <a href="https://pik.ua/news/url/zapituvati-skilki-zarobljaje-aeroport-ne-zovsim-korektno-putilov"/>
      </related>
    </article>
  </body>
</html>