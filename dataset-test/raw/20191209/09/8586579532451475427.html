<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/galatasarayda-gundem-marcelo-saracchi-259670h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-12-09T09:24:00+00:00"/>
    <meta property="og:title" content="Galatasaray'da gündem Marcelo Saracchi"/>
    <meta property="og:description" content="Fatih Terim'in talebi üzerine Nagatomo'nun yerine sol bek arayan Galatasaray, Leipzig forması giyen Marcelo Saracchi'yi transfer radarına aldı."/>
  </head>
  <body>
    <article>
      <h1>Galatasaray'da gündem Marcelo Saracchi</h1>
      <address><time datetime="2019-12-09T09:24:00+00:00">09 Dec 2019, 09:24</time> by <a rel="author">Yeni Çağ Gazetesi</a></address>
      <p>
        <b>Fatih Terim'in talebi üzerine Nagatomo'nun yerine sol bek arayan Galatasaray, Leipzig forması giyen Marcelo Saracchi'yi transfer radarına aldı.</b>
      </p>
      <p>Galatasaray'da teknik direktör Fatih Terim'in Ocak ayında yapacağı değişimin ilk sinyalleri gelmeye başladı.</p>
      <p>Sarı - kırmızılıların, sezon içerisinde performansıyla eleştirilen Yuto Nagatomo'nun yerine Leipzig'te forma giyen Marcelo Saracchi'yi düşündüğü iddia edildi.</p>
      <p>Fransız gazeteci Manu Lonjon'un haberine göre Galatasaray, 21 yaşındaki sol bek için Bundesliga ekibine resmi teklifte bulundu.</p>
      <p>Alman ekibi Leipzig'in ise bu teklife henüz yanıt vermediği, Galatasaray'ın beklemeye geçtiği belirtildi.</p>
      <p>Uruguaylı futbolcu, bu sezon Leipzig'de 4 maçta forma giydi ve 1 gol kaydetti.</p>
      <p>Galatasaray’da Ocak ayında gönderilecek isimlerin başında Mariano'nun olduğu öğrenildi.</p>
      <p>Teknik heyetin bu sezon ki performansından memnun olmadığı Brezilyalı sağ bek, Aytemiz Alanyaspor maçında da vasatı geçemedi.</p>
      <p>Devre arasında takımda yapılacak değişimin ilk halkası Mariano olacak.</p>
      <p>Yabancı kontenjanında yaşanan boşluk, Linnes ile doldurulacak.</p>
      <p>Ligde kalan 3 hafta ise sağ bekte Şener Özbayraklı’nın oynaması bekleniyor.</p>
      <related>
        <a href="https://www.yenicaggazetesi.com.tr/galatasarayda-diagne-sesleri-258957h.htm"/>
        <a href="https://www.yenicaggazetesi.com.tr/balotelli-galatasarayla-anlasti-mi-transfer-257789h.htm"/>
        <a href="https://www.yenicaggazetesi.com.tr/galatasaray-kelechi-iheanachoyu-transfer-etmek-istiyor-256423h.htm"/>
        <a href="https://www.yenicaggazetesi.com.tr/galatasarayda-ilk-yolcu-nagatomo-256038h.htm"/>
      </related>
    </article>
  </body>
</html>