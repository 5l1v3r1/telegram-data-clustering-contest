<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553359.html/%d8%ac%d9%86%d8%a7%d8%a8-%d8%b1%d9%88%d8%ad%d8%a7%d9%86%db%8c--%d8%a2%db%8c%d8%a7-%d8%ae%d8%a8%d8%b1-%d8%af%d8%a7%d8%b1%db%8c%d8%af-%da%a9%d9%87-%d8%aa%d8%b5%d9%85%db%8c%d9%85-%d8%a8%d9%86%d8%b2%db%8c%d9%86%db%8c-%d8%b4%d9%85%d8%a7-%d8%a7%d9%82%d8%b4%d8%a7%d8%b1-%d8%a2%d8%b3%db%8c%d8%a8-%d9%be%d8%b0%db%8c%d8%b1-%d8%ac%d8%a7%d9%85%d8%b9%d9%87-%d8%b1%d8%a7-%d8%a8%d9%87-%da%a9%d9%84%db%8c-%d9%84%d9%87-%d9%85%db%8c-%da%a9%d9%86%d8%af--"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:07:00+00:00"/>
    <meta property="og:title" content="جناب روحانی؛ آیا خبر دارید که تصمیم بنزینی شما اقشار آسیب پذیر جامعه را به کلی له می کند؟!"/>
    <meta property="og:description" content="جناب روحانی، بعنوان یک  شهروند کردستانی بگذار به شما خبر بدهم که در دوره صدارت حضرتعالی قشر فقیر جامعه  روز به روز فقیر و فقیرتر می شوند و این روزها حتی لبخند از صورتشان رخت بربسته، البته اگر زبانم لال بیخبر از این اتفاقات هستید!"/>
  </head>
  <body>
    <article>
      <h1>جناب روحانی؛ آیا خبر دارید که تصمیم بنزینی شما اقشار آسیب پذیر جامعه را به کلی له می کند؟!</h1>
      <h2>یادداشت؛</h2>
      <address>
        <time datetime="2019-12-09T09:07:00+00:00">09 Dec 2019, 09:07</time>
      </address>
      <p>جناب روحانی، بعنوان یک شهروند کردستانی بگذار به شما خبر بدهم که در دوره صدارت حضرتعالی قشر فقیر جامعه روز به روز فقیر و فقیرتر می شوند و این روزها حتی لبخند از صورتشان رخت بربسته، البته اگر زبانم لال بیخبر از این اتفاقات هستید!</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از <a href="http://kurdtoday.ir/"><b>کُردتودی،</b></a> جناب روحانی، وقتی مردم به شوق شعار رنگین کمان  تدبیر و امیدتان  به پای صندوقهای رای رفتند و با رای خویش شما  را برای ریاست جمهوری دور دوم برگزیدند؛ اما متاسفانه شعار تدبیر و امید  مورد نظر جنابعالی و دوستانتان تنها  بسان بادبادکی بود که خیلی زود بادش خالی شد!</p>
      <p> </p>
      <p>جناب روحانی، وقتی قیمت بنزین را در نیمه های شب سه برابر کردید، بدون اینکه برای  مردمی که در پای صندوقهای رای  به شما اعتماد کردند حتی تره خورد نکردید و چند روز بعدش با حالت تمسخر از گران شدن بنزین خودتان را به بیخبری زدید !!</p>
      <p> </p>
      <p>جناب روحانی، راستی می دانید که رنگ بنفش این روزها به منفورترین رنگ در نطر مردم تبدیل شده است، هنگامی که برستادیهای دیروز و مدیران امروزی شالی را از رنگ بنفش با افتخار برگردن آویزان می کردند، هیچکس باور نمی کرد .</p>
      <p> </p>
      <p> همین شالهای بنفش بود که با آمدنشان به صحنه سیاست با چندرنگی تمام  زندگی مردم را سیاه و سیاه تر نمود .</p>
      <p> </p>
      <p>جناب روحانی، گویا خودتان و دوستان وزیر و مدیران ارشدت هیچوقت نگاه تحقیرآمیز فرزندانتان را برای نداری لمس نکرده ا ید؛ گویا هیچوقت رنگ صورتتان جلوی زن و بچه هایتان از بی پولی زرد نشده است؛ شماها که  همیشه رنگ رخسارتان به  زیبایی رنگهای سرخ و بنفش است از همین رو است که با صدای بلند قاه قاه به ریش این ملت می خندید.</p>
      <p> </p>
      <p>جناب روحانی، گویا گفته بودید که شما هم مثل ما بیچارگان از گران شدن ناگهانی بنزین بیخبر بودید، چه بد شد دلم سخت لرزید؟ ببخشید دیر بهت خبر دادیم، قول می دهیم منبعد رئیس جمهور مملکتمان را از تمامی وقایع در حال وقوع خبردار کنیم.</p>
      <p> </p>
      <p>راستی خبر دارید که کشورهای اروپایی هم به ریش برجامت مثل صدای قاه قاه‌ خودتان خندیدند، خواستم یادآوریتان نمایم که در جریان باشید نکند خدای ناخواسته ناگهانی بهت خبر بدهند و ته دلتان خالی شود!!</p>
      <p>جناب روحانی، شما یادتان هست در  دوران تبلیغات انتخاباتی از چنان رونق اقتصادی سخن گفتید که دیگه هیچ ایرانی به یارانه هم نیازی نخواهد داشت، اما حالا با تدبیر بی تدبیرتان چنان رونق اقتصادی ایجاد نکردید که مردم با گرفتن ده یارانه دیگر هم دارند زیر دست و پای فقر خفه می شوند و خط فقر هم بسیار شنابان می تازد!!!</p>
      <p> </p>
      <p>البته یک خبر جدید میوه ای؛ گوجه فرنگی دارد پا به پا با دلار رقابت می کند، ایکاش آ وقت دوستانتان رنگ شالهای خود را بجای بنفش ، قرمز انتخاب می کردند که امروزه سرخی صورت گوجه فرنگی را برای رنگ سیاسی شان افتخار می دانستند!!</p>
      <p> </p>
      <p>جناب روحانی، بعنوان یک  شهروند کردستانی بگذار به شما خبر بدهم که در دوره صدرات حضرتعالی قشر فقیر جامعه  روز به روز فقیر و فقیرتر می شوند و این روزها حتی لبخند از صورتشان رخت بربسته، البته اگر زبانم لال بیخبر از این اتفاقات هستید!!</p>
      <p> </p>
      <p>جناب روحانی، بدون شک درایت و دوراندیشی رهبر معظم انقلاب حتی در این داستان گرانی بنزین به دادتان رسید؛ رهبری معظم که همیشه دغدغه رفاه مردم را همچو پدری مهربان داشته و دارند بسیار زیبا بر مصوبه سران سه قوا مهر تایید زدند تا با این نیک اندیشی و دوراندیشی قانونگرایی را بهتر و بیشتر در جامعه نهادینه شود.</p>
      <p> </p>
      <p>جناب روحانی، راستی  چرا قبل از اعلام جهشی قیمت سه برابری بنزین با مردم صحبت نکردید؟ مگر مشروعیت شما از تک تک رای این مردم نبوده و نیست؟</p>
      <p> </p>
      <p>مردم که نامحرم نیستند؛ مردم همیشه ثابت کرده اند که در سخت ترین شرایط در کنار نظام و رهبری بوده و خواهند بود؛ هر چند همواره حساب عده ای آشوبگر از این مردم نیک اندیش جداست و مردم در تمامی برهه ها با سعه صدر دست رد بر سینه ناپاک اغتشاشگران دست آموز امریکا، صهیونیسم و  آل سعود زده اند.</p>
      <p> </p>
      <p>مردم نجیب و وفادار ایران خصوصا اقشار آسیب پذیر جامعه ، از دست عملکرد حضرتعالی خصوصا در حوزه اقتصادی بسیار بسیار  ناراحت و خاطرشان مکدر است، اما هیچوقت حاضر نیستند بخاطر ندانم کاری برخی از دولتمردان آب به آسباب دشمن بریزند. زیرا مردم این نظام را دوست داشته و دارند.</p>
      <p>جناب روحانی، امروزه خوشبختانه فردی در راس قوه قضائیه قرار گرفته است که به حقیقت امید واقعی را در دل مردم زنده کرده  است ، خوشبختانه تدبیر عادلانه این بزرگ مرد عدالت روز به روز در زندگی رورانه مردم نمایان تر میشود.</p>
      <p> </p>
      <p>پس جناب روحانی ، اینک بدور از هر حاشیه سازی لطفا عزم راسخ قوه قضائیه را در مبارزه با فساد و رانت و اختلاس را به فال نیک بگیرید، تا شاید استقبالتان از اقدامهای عادلانه و مردم پسند قوه قضائیه، مقداری از آلامها و فشار سنگین اقتصادی بر مردم را بکاهد.</p>
      <p> </p>
      <p>زیرا به گفته شهید رجایی «مردم از کمبود امکانات کمتر رنج می برند، اما بزرگترین درد مردم از نبود عدالت است ».</p>
      <p> </p>
      <p>انتهای پیام/</p>
    </article>
  </body>
</html>