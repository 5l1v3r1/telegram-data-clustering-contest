<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/zmi-vid-uspihu-normandskogo-samitu-zalezhit-prestizh-makrona-645453.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T09:46:11+00:00"/>
    <meta property="og:title" content="ЗМІ: Від успіху Нормандського саміту залежить престиж Макрона"/>
    <meta property="og:description" content="Макрон за останні місяці визначив серед своїх пріоритетів зростання рішучої присутності на міжнародній арені - France 24"/>
  </head>
  <body>
    <article>
      <h1>ЗМІ: Від успіху Нормандського саміту залежить престиж Макрона</h1>
      <address>
        <time datetime="2019-12-09T09:46:11+00:00">09 Dec 2019, 09:46</time>
      </address>
      <h4>Макрон за останні місяці визначив серед своїх пріоритетів зростання рішучої присутності на міжнародній арені - France 24</h4>
      <p>Якщо президенти Володимир Зеленський і Володимир Путін не досягнуть домовленостей на саміті у Нормандському форматі 9 грудня, то це матиме негативні наслідки як для встановлення миру, так і для особистого престижу президента Еммануеля Макрона.</p>
      <p>Про це йдеться в аналітичному матеріалі <a href="https://www.france24.com/en/20191208-france-macron-ukraine-crimea-zelensky-putin-peace-paris-summit-%C3%A9lys%C3%A9e-palace-russia-ukraine-germany-merkel-eu-european-union-annex">France 24</a>, оприлюдненому 9 грудня – у день проведення у Парижі саміту у нормандському форматі за участі лідерів Франції, України, Німеччини та Росії, повідомляє<a href="https://www.ukrinform.ua/rubric-world/2833907-proval-normandskogo-samitu-pohitne-prestiz-makrona-france-24.html"> Укрінформ</a>.</p>
      <p>«Якщо Путін і Зеленський зазнають невдачі в намаганні домовитися про конкретні кроки в утвердженні довіри під час переговорів у Єлисейському палаці, це може розглядатися як головний удар по надіях на мир, а також по особистому престижу Макрона», - вважає автор публікації.</p>
      <p>Як зазначається, Макрон за останні місяці визначив серед своїх пріоритетів зростання рішучої присутності на міжнародній арені, у той час як Німеччина проводить менш активну дипломатію.</p>
      <p>«Для Зеленського можливості для маневру на переговорах будуть обмеженими», - також вважає французький аналітик.</p>
      <p>Водночас, йдеться у публікації, пріоритетом Москви є збереження впливу на Україну, наполягання на автономії та проведенні виборів у неконтрольованих урядом територіях Донецької і Луганської областей.</p>
      <p>Нагадаємо, після зустрічі у серпні цього року з Путіним <a href="https://glavcom.ua/world/observe/makron-u-socmerezhah-zagovoriv-rosiyskoyu-movoyu-619169.html">Макрон у соцмережах заговорив російською мовою</a>. Французький президент заявив, що Росія — «глибоко європейська країна» і він будуватиме «архітектуру безпеки і довіри між Європейським Союзом і Росією».</p>
      <p>Як повідомлялося, сьогодні, 9 грудня, <a href="https://glavcom.ua/news/sogodni-u-parizhi-vidbudetsya-zustrich-normandskoji-chetvirki-645394.html">у Парижі відбудуться зустрічі</a> президента України Володимира Зеленського з президентом Франції Еммануелем Макроном і канцлером Німеччини Ангелою Меркель та президентом РФ Володимиром Путіним.</p>
      <p>До відома, нормандські переговори будуть тривати близько трьох годин.</p>
      <blockquote><b>Читайте також: <br/></b><br/>   •  <b><a href="https://glavcom.ua/interviews/aleksandr-rar-situaciya-zminyujetsya-franciya-i-nimechchina-kazhut-mi-zahishchajemo-ukrajinu-ale-644831.html">Александр Рар: Ситуація змінюється. Франція і Німеччина кажуть: ми захищаємо Україну, але…<br/></a></b>    •  <b><a href="https://glavcom.ua/publications/normandska-zustrich-hto-tut-soyuznik-a-hto-vorog-644954.html">«Нормандська зустріч». Хто тут союзник, а хто – ворог?</a></b></blockquote>
      <related>
        <a href="https://glavcom.ua/columns/arestovich/viyna-na-donbasi-zelenskiy-i-yogo-prihilniki-pracyuyut-na-strategichniy-zadum-putina-645434.html"/>
        <a href="https://glavcom.ua/country/society/u-kremli-pidtverdili-zustrich-putina-z-zelenskim-645430.html"/>
        <a href="https://glavcom.ua/news/sogodni-u-parizhi-vidbudetsya-zustrich-normandskoji-chetvirki-645394.html"/>
      </related>
    </article>
  </body>
</html>