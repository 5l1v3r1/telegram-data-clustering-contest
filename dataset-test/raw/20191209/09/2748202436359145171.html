<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/questo-sfondo-fa-impazzire-gli-smartphone-xiaomi.html"/>
    <meta property="og:site_name" content="XIAOMI today"/>
    <meta property="article:published_time" content="2019-12-09T09:17:09+00:00"/>
    <meta property="og:title" content="Questo sfondo fa impazzire gli smartphone Xiaomi"/>
    <meta property="og:description" content="Incredibile!!! Avreste mai pensato di dover formattare il vostro smartphone solo per aver installato uno sfondo? Eppure è successo ad alcuni Mi 9 di Xiaomi."/>
  </head>
  <body>
    <article>
      <h1>Questo sfondo fa impazzire gli smartphone Xiaomi</h1>
      <address><time datetime="2019-12-09T09:17:09+00:00">09 Dec 2019, 09:17</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Quante volte vi è capitato di guardare una recensione video di uno smartphone e fissarvi sullo sfondo che il recensore aveva installato sul device? Quante volte un vostro amico vi ha detto, “Guarda che fico”, riferendosi proprio al suo ultimo wallpaper?  Beh, per molti utenti possessori di device Xiaomi (in particolar modo Mi 9), aver fatto ricorso ad un particolare sfondo ha creato un errore alquanto insoluto.</p>
      <p>Le prime testimonianze sono arrivate dal portale Reddit, portando alla luce un problema decisamente serio. Infatti gli utenti hanno installato uno sfondo stile rainbow (sfondo nero con contorni colorati multicolore) all’apparenza innocuo, il quale ha fatto impazzire lo smartphone. Il bizzarro comportamento si è mostrato dapprima facendo rimanere acceso lo schermo per poi spegnerlo, facendo poi partire un loop di accensione/spegnimento per 5-6 volte fino a far riavviare lo smartphone nella schermata di recovery MIUI.</p>
      <slideshow>
        <figure>
          <img src="https://www.xiaomitoday.it/wp-content/uploads/2019/12/je65fih3f5021.png"/>
        </figure>
        <figure>
          <img src="https://www.xiaomitoday.it/wp-content/uploads/2019/12/40DYi0A.jpg"/>
        </figure>
      </slideshow>
      <p>Una volta apparso il post su Reddit, un determinato di curiosi ha voluto provare sulla propria pelle se tutto ciò fosse possibile oppure una bufala. Indovinate la sorte cosa ha decretato? Ebbene si anche quegli utenti si son trovati con un fermacarte in mano al posto dello smartphone.</p>
      <h3>Questo sfondo fa impazzire gli smartphone Xiaomi</h3>
      <p>La soluzione per tutti è quella di procedere con un ripristino del telefono, cancellando tutti i dati e quindi ricominciando da zero con il proprio smartphone. In molti suggeriscono che l’errore non è dovuto allo sfondo stesso ma ad un errore dell’algoritmo di sincronizzazione dei bit di MIUI. Noi non consigliamo di installare questo sfondo e per questo non forniremo link diretti all’immagine, ma sappiate che esiste un’applicazione che permette di ricreare lo stesso wallpaper sul proprio smartphone.</p>
      <figure>
        <img src="https://www.xiaomitoday.it/wp-content/uploads/2019/12/h17SxVM.png"/>
      </figure>
      <p>Il funzionamento non è garantito su tutti gli smartphone ma almeno questa applicazione sembra non mandare in crash i terminali Xiaomi. Beh, forse io continuerò a mettere come sfondo la foto del gatto o del presepe di Natale appena terminato di assemblare.</p>
      <p>
        <a href="https://forum.xda-developers.com/android/apps-games/live-wallpaper-borderlight-edge-t3861174">APK BORDERLIGHT LIVE WALLPAPER</a>
      </p>
    </article>
  </body>
</html>