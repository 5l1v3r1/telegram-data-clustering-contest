<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/10-znaka-che-vryzkata-vi-se-razpada-6103049"/>
    <meta property="og:site_name" content="Vesti"/>
    <meta property="article:published_time" content="2019-12-09T09:02:00+00:00"/>
    <meta property="og:title" content="10 знака, че връзката ви се разпада"/>
    <meta property="og:description" content="Как да разберете, че се отчуждавате от партньора си"/>
  </head>
  <body>
    <article>
      <h1>10 знака, че връзката ви се разпада</h1>
      <h2>Как да разберете, че се отчуждавате от партньора си</h2>
      <address><time datetime="2019-12-09T09:02:00+00:00">09 Dec 2019, 09:02</time> by <a rel="author">Ива Ваташка</a></address>
      <aside>
        <a href="https://vbox7.com/emb/external.php?vid=17b9901910&amp;autoplay=1">Видео</a>
      </aside>
      <p>Всеки иска да бъде в здрава и дълготрайна връзка, но когато нещастните времена са повече от щастливите, може би е време да обърнете внимание на признаците на отчуждение между вас и партньора ви. </p>
      <p>
        <a href="https://www.vesti.bg/galerii/foto/10-znaka-che-vryzkata-vi-se-razpada-9074">
          <b>ВИЖТЕ КОИ СА ЗНАЦИТЕ, ЧЕ ВРЪЗКАТА ВИ НЕ ВЪРВИ </b>
        </a>
      </p>
      <p>Изданието Insider се свързва с експерти, които разкриват кои са знаците, че връзката ви се разпада.</p>
      <p>
        <b>1. Предпочитате да споделяте важните неща за вас с други хора, а не със своята половинка</b>
      </p>
      <figure>
        <img src="https://m.netinfo.bg/media/images/41005/41005780/655-402-vryzka.jpg"/>
        <figcaption>
          <cite>Източник: iStock/Getty Images</cite>
        </figcaption>
      </figure>
      <p>След като се случи нещо важно в живота ви, вие го споделяте с най-близките си хора. Независимо дали става въпрос за повишение на работното място или за трагична новина за вашето семейство, първият човек, с когото споделяте това, е вашият партньор. Ако това започне да се променя, то може да е знак, че започвате да се отдалечавате един от друг.</p>
      <p>
        <i>Останалите знаци разгледайте в галерията:</i>
      </p>
      <slideshow>
        <figure>
          <img src="https://m3.netinfo.bg/media/images/41005/41005768/r-orig-orig-vryzka.jpg"/>
          <figcaption><b>1. Предпочитате да споделяте важните неща за вас с други хора, а не със своята половинка<br/></b>След като се случи нещо важно в живота ви, вие го споделяте с най-близките си хора. Независимо дали става въпрос за повишение на работното място или за трагична новина за вашето семейство, първият човек, с когото споделяте това, е вашият партньор. Ако това започне да се променя, то може да е знак, че започвате да се отдалечавате един от друг.<cite>Източник: iStock/Getty Images</cite></figcaption>
        </figure>
        <figure>
          <img src="https://m4.netinfo.bg/media/images/41005/41005769/r-orig-orig-vryzka.jpg"/>
          <figcaption><b>2. Вече не искате да прекарвате свободното си време с него/нея<br/></b>Хората мечтаят за следващата си ваканция или за приключване на работа по-рано, за да прекарат повече време с половинката си. Нормално е да искате понякога да пътувате с приятели или да отделите време само за себе си. Обаче ако нямате желание да прекарвате свободното си време със своя партньор, то значи трябва да помислите за връзката си.<cite>Източник: iStock/Getty Images</cite></figcaption>
        </figure>
        <figure>
          <img src="https://m.netinfo.bg/media/images/41005/41005770/r-orig-orig-vryzka.jpg"/>
          <figcaption><b>3.  Мечтите за прекарване на целия ви живот заедно започват да избледняват<br/></b>Когато избереш да бъдеш с някого, е защото виждаш общо бъдеще. В повечето случаи това е мечта за цял споделен живот. Когато се уловите, че мислите за бъдещето, без да включвате в него своята половинка, може би е време да се разделите с нея. <cite>Източник: iStock/Getty Images</cite></figcaption>
        </figure>
        <figure>
          <img src="https://m3.netinfo.bg/media/images/41005/41005771/r-orig-orig-vryzka.jpg"/>
          <figcaption><b>4. Физическата ви близост намалява<br/></b>Връзката ви вероятно е към своя край, когато дори малките прояви на близост започнат да изчезват – например вече не се държите за ръце. <cite>Източник: iStock/Getty Images</cite></figcaption>
        </figure>
        <figure>
          <img src="https://m5.netinfo.bg/media/images/41005/41005773/r-orig-orig-vryzka.jpg"/>
          <figcaption><b>5. Отказвате се от важните разговори<br/></b>Провеждането на трудни и сериозни разговори с партньора е предизвикателство на всеки един етап от връзката. Преминаването през тези ситуации може да заздрави отношенията ви. Специалистите поясняват, че ако се стигне до момент, в който за вас тези разговори са безсмислени, значи дистанцията между вас и половинката ви се е увеличила. <cite>Източник: iStock/Getty Images</cite></figcaption>
        </figure>
        <figure>
          <img src="https://m4.netinfo.bg/media/images/41005/41005772/r-orig-orig-vryzka.jpg"/>
          <figcaption><b>6. Спирате да водите разговори помежду си<br/></b>Не само избягването на трудните разговори е знак за застрашена връзка – ежедневните разговори също могат да дадат информация за състоянието ѝ. Да спрете да си говорите не означава да прекратите цялата комуникация, а че сте се отдалечили толкова, че вече не се познавате. <cite>Източник: iStock/Getty Images</cite></figcaption>
        </figure>
        <figure>
          <img src="https://m4.netinfo.bg/media/images/41005/41005766/r-orig-orig-vryzka.jpg"/>
          <figcaption><b>7. Чувствате се самотни дори да сте двамата заедно<br/></b>Когато прекарвате време с партньора си, трябва да се чувствате така, сякаш времето е спряло. Без значение какво правите – това, че сте заедно, ви е предостатъчно. Ако след прекаран цял ден с вашата половинка, вие се чувствате самотни, значи дистанцията между вас се е увеличила. <cite>Източник: iStock/Getty Images</cite></figcaption>
        </figure>
        <figure>
          <img src="https://m3.netinfo.bg/media/images/41005/41005765/r-orig-orig-vryzka.jpg"/>
          <figcaption><b>8. Избягвате да се гледате в очите<br/></b>Въпреки че звучи малко крайно – според експерти, ако не се гледате в очите с вашия партньор в рамките на три дни – значи вашата връзка се е изчерпала. <cite>Източник: iStock/Getty Images</cite></figcaption>
        </figure>
        <figure>
          <img src="https://m.netinfo.bg/media/images/41005/41005764/r-orig-orig-vryzka.jpg"/>
          <figcaption><b>9. Вашите интереси са се променили значително<br/></b>Повечето хора споделят общи интереси с партньорите си. Независимо дали в личен или професионален план, но винаги има нещо, което ги държи заедно и подпомага връзката им. Когато това се промени, може да се окаже трудно да се сближите отново.<cite>Източник: iStock/Getty Images</cite></figcaption>
        </figure>
        <figure>
          <img src="https://m5.netinfo.bg/media/images/41005/41005767/r-orig-orig-vryzka.jpg"/>
          <figcaption><b>10. Намирате си всякакви причини, за да започнете спор<br/></b>Няма значение от колко време сте с партньора си – винаги ще има моменти на несъгласие. Обаче ако спорите без каквато и да е причина – трябва да помислите дали да продължите връзката си. <cite>Източник: iStock/Getty Images</cite></figcaption>
        </figure>
      </slideshow>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>