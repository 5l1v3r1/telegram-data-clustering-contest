<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/2020de-eyt-cikacak-mi-eyt-ile-ilgili-yapilan-son-aciklamalar"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:15:48+00:00"/>
    <meta property="og:title" content="2020’de EYT çıkacak mı? EYT ile ilgili yapılan son açıklamalar"/>
    <meta property="og:description" content="Emeklilikte yaşa takılanlar yani EYT ile ilgili..."/>
  </head>
  <body>
    <article>
      <h1>2020’de EYT çıkacak mı? EYT ile ilgili yapılan son açıklamalar</h1>
      <h2>Emeklilikte yaşa takılanlar yani EYT ile ilgili son durum ve yapılan son açıklamalar başta erken emeklilik hayali kuranlar olmak üzere kamuoyunun genelinde en çok araştırılanlar arasında ilk sıralarda yer alıyor. Konuyla ilgili detayları araştıranlar için detayları ve yapılan son konuşmaları haberimizde derledik. İşte, EYT ile ilgili son durum…</h2>
      <address>
        <time datetime="2019-12-09T09:15:48+00:00">09 Dec 2019, 09:15</time>
      </address>
      <p><a href="https://www.cnnturk.com/haberleri/eyt">EYT</a> ile ilgili bir biri peşi sıra önemli açıklamalar yapıldı. Özellikle <a href="https://www.cnnturk.com/haberleri/cumhurbaskani-erdogan">Cumhurbaşkanı Erdoğan</a> tarafından yapılan <a href="https://www.cnnturk.com/haberleri/aciklama">açıklama</a> kamuoyunda büyük ses getirdi. “<a href="https://www.cnnturk.com/haberleri/2020">2020</a>’de EYT çıkacak mı?” sorusunun cevabı ise en çok araştırılanlar arasında ilk sıralarda yer alıyor. Peki, 2020’de EYT çıkacak mı? İşte, EYT ile ilgili merak edilen detaylar…</p>
      <p>
        <b>“İSKANDİNAV ÜLKELERİ BU SİSTEMDEN BATTI”</b>
      </p>
      <p><a href="https://www.cnnturk.com/haberleri/istanbul">İstanbul</a>’da toplu açılış törenine katılan Cumhurbaşkanı Erdoğan "Tutturmuş bir EYT, erken <a href="https://www.cnnturk.com/haberleri/emeklilik">emeklilik</a>.  İskandinav ülkelerinin hepsi bu sistemle battı. Bizim ülkenin başına da bu erken emekliliği dolayanlar bunun bedelini ödediler. Niçin erken emeklilik? Bırakalım ne zaman emekli olması gerekiyorsa o zaman emekli olsun ve parasını alsın. Erken emekli olduğu zaman ideal ücreti alamayacak hem de ikinci bir iş aramak suretiyle ikinci iş ile işsizliğe öncü olacak.</p>
      <p>SGK sistemimizin çökmesini istemelerinin tek sebebi kaos ortamından kendilerine siyasi rant devşirme hesabıdır. Biz bunu yapmayacağız. Arkadaşlarıma söylüyorum. Beni bu yola asla teşvik etmeyin. Milletimin zararına olan bir şeye asla yokum. Seçim kaybetsek de yokum. Bütün <a href="https://www.cnnturk.com/haberleri/dunya">dünya</a> bizim sistemimizi kendine uyarlamaya çalışıyor, bizdeki bazı köhne zihniyetler sistemi çökertmek için hinlik peşinde koşuyor." açıklamasında <a href="https://www.cnnturk.com/haberleri/bulundu">bulundu</a>.</p>
      <p>
        <b>BAKAN SELÇUK: SÜRDÜRÜLEBİLİR DEĞİL</b>
      </p>
      <p>Aile, Çalışma ve Sosyal Hizmetler Bakanı Zehra Zümrüt Selçuk ise EYT ile ilgili şunları dedi:</p>
      <p>Bakanlık olarak bizim elimizde 10 küsur analiz var. Her türlü kombinasyonu denedik. Fakat hiçbirisinin maliyeti sürdürülebilir bir maliyet değil.</p>
      <p>
        <b>AKŞENER: İMKAN VAR!</b>
      </p>
      <p>İYİ Parti Genel Başkanı Meral Akşener, TBMM'de partisinin grup toplantısında konuştu. Akşener, grup toplantısında aralarında EYT'lilerin bulunduğunu belirterek, "EYT meselesi, ailelerle birlikte, milyonlarca vatandaşımızı mağdur ediyor. İtip kakarak, yok sayarak, her şeye bulduğun parayı milletinden esirgeyerek, sonuç alamazsın Sayın Erdoğan. Kademeli bir çözüm planı mümkün. <a href="https://www.cnnturk.com/haberleri/saglik">Sağlık</a> hizmetlerinden yararlanmalarını sağlamak, ilk adım olabilir. <a href="https://www.cnnturk.com/haberleri/turkiye">Türkiye</a>'nin, bu kadar büyük bir yarayı <a href="https://www.cnnturk.com/haberleri/tedavi">tedavi</a> edecek imkanları var.  EYT'li kardeşlerimi rahatlatmak, dertlerine deva olmak, öyle anlatıldığı, öyle şişirildiği gibi zor değil. Evet, bir maliyeti var. Ama Türkiye'nin, o maliyeti göğüsleyecek imkanları da var. </p>
      <p>
        <b>KILIÇDAROĞLU: ÇÖZEBİLİRİZ!</b>
      </p>
      <p><a href="https://www.cnnturk.com/haberleri/chp">CHP</a> Genel Başkanı <a href="https://www.cnnturk.com/haberleri/kemal-kilicdaroglu">Kemal Kılıçdaroğlu</a>, Maltepe Belediyesi'nin ev sahipliğinde gerçekleştirilen Maltepe Ekonomik Forumu'nda gündemi değerlendirdi.</p>
      <p>yaşa takılanlarla (EYT) ilgili konuşan Kılıçdaroğlu, "EYT kıyamet kopuyor hakkımızı istiyoruz diye. EYT'lilerin sorunu aile sigortasıyla çözülecek. Çözülmek zorundadır. Kaynak olmadan sosyal yardım yaparım derseniz ekonomiyi bozarsınız. İşsizlik sigortasına <a href="https://www.cnnturk.com/haberleri/nasil">nasıl</a> kaynak yaratıldıysa, aile sigortası için de kaynak yaratıp bu sorunu temelden çözebiliriz.” dedi.</p>
      <related>
        <h4>ilgili haberler</h4>
        <a href="https://www.cnnturk.com/ekonomi/asgari-ucret-2020-ne-kadar-39-yil-sonra-ilk-asgari-ucret-ne-kadar-olacak"/>
        <a href="https://www.cnnturk.com/ekonomi/eytyle-ilgili-son-haberler-eyt-yasasi-cikacak-mi"/>
        <a href="https://www.cnnturk.com/ekonomi/asgari-ucret-2020-ne-kadar-disk-ve-turk-isten-asgari-ucret-teklifi"/>
      </related>
    </article>
  </body>
</html>