<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/zahranici/asie-a-oceanie/pri-utoku-na-zakladnu-v-bagdadu-bylo-zraneno-sest-lidi_536315.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Při útoku na základnu v Bagdádu bylo zraněno šest lidí"/>
    <meta property="og:description" content="Šest lidí bylo v pondělí zraněno, když čtyři rakety typu kaťuša zasáhly vojenskou základnu v blízkosti bagdádského mezinárodního letiště. S odvoláním na..."/>
  </head>
  <body>
    <article>
      <h1>Při útoku na základnu v Bagdádu bylo zraněno šest lidí</h1>
      <address><time datetime="2019-12-09T09:55:00+00:00">09 Dec 2019, 09:55</time> by <a rel="author" href="https://www.tyden.cz/autori-tydne/ctk/" target="_blank">ČTK</a></address>
      <p>
        <b>Šest lidí bylo v pondělí zraněno, když čtyři rakety typu kaťuša zasáhly vojenskou základnu v blízkosti bagdádského mezinárodního letiště. S odvoláním na sdělení irácké armády o tom informovala agentura Reuters.</b>
      </p>
      <p>Armáda v prohlášení uvedla, že blízko místa útoku objevila několik raket a raketomet. Zraněno podle ní bylo "šest bojovníků". K činu se ale nikdo nepřihlásil.</p>
      <p>Nejde o první podobný případ za uplynulý týden. Minulý čtvrtek dopadly dvě rakety kaťuša na leteckou základnu Balad. Útok však nezpůsobil žádné škody a nikdo nebyl zraněn. Základna Balad se nachází asi 80 kilometrů severně od Bagdádu. Minulé úterý pět raket dopadlo na základnu Ajn al- Asad v provincii Anbár v západním Iráku. Ani v tomto případě ale nebyl nikdo zraněn. Na obou základnách působí američtí vojáci.</p>
    </article>
  </body>
</html>