<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235089/grande-fratello-vip-4-svelata-la-nuova-concorrente-di-chi-si-tratta/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T09:15:18+00:00"/>
    <meta property="og:title" content="Grande Fratello Vip 4, ‘svelata’ la nuova concorrente: di chi si tratta?"/>
    <meta property="og:description" content="Grande Fratello Vip 4, chi sarà la prossima concorrente? Lei è stata ‘molto cattiva’ Lungamente atteso, il Grande Fratello Vip 4 è ormai prossimo a iniziare. Da gennaio le vicende nella Casa più spiata d’Italia animeranno le giornate dei telespettatori e per alimentare l’attesa sul cast la produzione sta disseminando qua e là vari indizi. […]"/>
  </head>
  <body>
    <article>
      <h1>Grande Fratello Vip 4, ‘svelata’ la nuova concorrente: di chi si tratta?</h1>
      <address><time datetime="2019-12-09T09:15:18+00:00">09 Dec 2019, 09:15</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Grande Fratello Vip 4, chi sarà la prossima concorrente? Lei è stata ‘molto cattiva’</h3>
      <p>Lungamente atteso, il <b>Grande Fratello Vip 4</b> è ormai prossimo a iniziare. Da gennaio le vicende nella Casa più spiata d’Italia animeranno le giornate dei telespettatori e per alimentare <b>l’attesa sul cast</b> la produzione sta disseminando qua e là vari indizi. L’ultimo riguarda<b> una bionda dello spettacolo</b>, a quanto pare molto chiacchierata.</p>
      <p>Prima ricordiamo le presenze sicure. Si parte da <b>Alfonso Signorini</b>, che raccoglie il testimone lasciato da Ilary Blasi, per arrivare agli opinionisti, due personaggi senz’altro forti, capaci di spiazzare con le loro dichiarazioni prive di filtri quali <b>Pupo e Wanda Nara</b>.</p>
      <h3>L’unico concorrente ufficiale (per ora)</h3>
      <p>Esatto, la signora Icardi non sarà impegnata solo a Tiki Taka di Pierluigi Pardo, ma incendierà pure il GF Vip. Supererà il test? Per lei quella che l’aspetta è la prima esperienza sul piccolo schermo <b>non ruotante attorno all’universo calcistico</b>. Su chi sia non c’è bisogno di presentazioni, come crediamo non ci sia bisogno di farlo nemmeno con <b>la prima concorrente annunciata</b>.</p>
      <p>Lei è un’attrice italiana, nota anche per la relazione avuta in passato con il produttore cinematografico Vittorio Cecchi Gori. Si tratta della ‘caliente’ <b>Rita Rusic</b>: il <b>Grande Fratello Vip 4</b> potrà contare sulle sue curve mozzafiato. E poi? E poi sui profili social ufficiali del reality viene rilasciata un’<b>ulteriore pillola</b>.</p>
      <p><b>Fisico slanciato</b>, capelli dorati (almeno così ci sembra di scorgere) e… <b>diabolica</b>: nel commento a didascalia si legge infatti:“<i><b>Sono stata molto cattiva</b></i>”. Al momento sull’identità del futuro ingresso resta top-secret. Chi sarà mai? Cosa potrà mai aver fatto di<b> tanto cattivo?</b></p>
      <p>La fotografia in questione lascia trapelare ben pochi dettagli, dunque per ricostruire occorre soprattutto analizzare il messaggio. Comunque non resteremo troppo sulle spine, infatti il volto, opportunamente coperto, sarà svelato ai fan del programma, intanto è già scattato il <b>toto-nome</b>. (<b>Continua dopo il post</b>)</p>
      <figure>
        <embed-post data-src="https://www.instagram.com/p/B5vgoH7o5Zu" data-service="Instagram"/>
      </figure>
      <h3>Grande Fratello Vip 4: ecco chi potrebbe entrare</h3>
      <p>Considerando capigliatura e struttura fisica, la prima ‘sospettata’ è <b>Adriana Volpe</b>, esclusa dai palinsesti Rai dopo la chiusura di Mezzogiorno in Famiglia. In tal caso sarebbe “cattiva” secondo l’ex collega Giancarlo Magalli. Vecchie voci di corridoio riportano che la squadra del <b>Grande Fratello Vip 4</b> sarebbe disposta a far carte false per avere un chiarimento tra i due in diretta TV.</p>
      <p>La seconda pista conduce invece a <b>Elena Morali</b>, già concorrente dell’Isola dei Famosi nonché ospite fissa di Pomeriggio 5. Passato un autunno piuttosto avaro di trash sul piccolo schermo, forse ci attendono grandi sorprese. La prima puntata è fissata per <b>lunedì 7 gennaio 2020</b>: gli lascerà posto Live – non è la d’Urso che si sposterà al mercoledì.</p>
    </article>
  </body>
</html>