<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/az-idos-holgy-aki-mar-masodik-tragikus-gazrobbanast-elte-eperjesen"/>
    <meta property="og:site_name" content="Paraméter"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Az idős hölgy, aki már a második tragikus gázrobbanást élte át Eperjesen"/>
    <meta property="og:description" content="Mária Lehocká a gázrobbanás sújtotta 7-es számú Munkács utcai panelház ötödik emeletén lakott Eperjesen."/>
  </head>
  <body>
    <article>
      <h1>Az idős hölgy, aki már a második tragikus gázrobbanást élte át Eperjesen</h1>
      <h2>Mária Lehocká a gázrobbanás sújtotta 7-es számú Munkács utcai panelház ötödik emeletén lakott Eperjesen.</h2>
      <address>
        <time datetime="2019-12-09T09:55:00+00:00">09 Dec 2019, 09:55</time>
      </address>
      <p>A 73 éves nyugdíjas asszony, aki saját elmondása szerint korábban egészségügyi nővérként dolgozott, az egyik helyi középiskolai kollégiumban lett elszállásolva a robbanás után, és egyelőre nem tudja, visszatérhet-e valaha a lakásába. Egyedül él, mivel fia Csehországban dolgozik. "Nagyon nehéz ez most. Éppen kikapcsoltam a számítógépet és meg akartam hallgatni a déli híreket, amikor hatalmas robaj hallatszott. Először azt hittem, hogy egy mentőhelikopter tart valamilyen szerencsétlenséghez, vagy hogy terroristák követtek el valamit" - mesélte a <a href="https://www.cas.sk/clanok/919369/plyn-v-presove-zabijal-aj-pred-rokmi-maria-prezila-piatkovy-vybuch-aj-nestastie-v-1974-video/">Nový Čas</a>-nak.</p>
      <p>Aztán észrevette, hogy valamilyen ismeretlen eredetű törmelékek potyognak fentről. "Kimentem, hátha hasznosabb lehetek, meg hogy elvigyem onnan a gyerekeket, akik már épp jöttek hazafele iskolából. Ráakadtam egy tolószékes asszonyra, de közben a kilencedikről már terjedt szét a füst, egyszer csak felcsaptak a lángok is. Kilenc méteresek is lehettek, közben ez az asszony mesélte, hogy fent már három napja érezték a gázszagot" - fogalmazott.</p>
      <p>Visszaemlékezett 1974. június 13-ikára, amikor szintén egy súlyos tragédia rázta meg Eperjes városát. Akkoriban vezették be a gázt a városba, melynek egy, a mostanitól eltérő részén, a Zápotocká utcában szintén gázrobbanás történt. "Akkor az anyai rokonaim szomszédai haltak meg. Összesen kilencen vesztették életüket. Az ott téglaház volt, de a mostani jóval nagyobb tragédia" - fogalmazott.</p>
      <blockquote><b>Kapcsolódó aktuális cikkeink:</b><br/> <br/><a href="https://domina.parameter.sk/node/609496"><b>Hamarosan neki is foghatnak az eperjesi panelház bontásának, addig a szomszédba se költözhetnek vissza</b></a><br/> <br/><a href="https://domina.parameter.sk/node/609493"><b>Alighogy ellenőrizte a kazánházat, jött a robbanás és a házmester szeme láttára temetett be törmelék három nőt</b></a><br/> <br/><b><a href="https://domina.parameter.sk/node/609475">Szakértők szerint a felső szinteket le kell bontani</a></b><br/> <br/><b><a href="https://domina.parameter.sk/node/609466">Három személyt gyanúsítottak meg az eperjesi gázrobbanással összefüggésben!</a></b><br/> <br/><b><a href="https://domina.parameter.sk/node/609462">Senkit nem találtak az eperjesi panelház 12. emeletén!</a></b><br/> <br/><b><a href="https://domina.parameter.sk/node/609451">A liftben élte túl a panelházi robbanást egy 45 éves férfi!</a></b></blockquote>
      <p>(<a href="https://www.cas.sk/clanok/919369/plyn-v-presove-zabijal-aj-pred-rokmi-maria-prezila-piatkovy-vybuch-aj-nestastie-v-1974-video/">Nový Čas</a>)</p>
    </article>
  </body>
</html>