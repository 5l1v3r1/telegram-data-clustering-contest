<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/689118/o-dendias-servirei-proino-stous-ypex-alvanias-kai-voreias-makedon"/>
    <meta property="og:site_name" content="enikos.gr"/>
    <meta property="article:published_time" content="2019-12-09T09:33:00+00:00"/>
    <meta property="og:title" content="Ο Δένδιας &quot;σερβίρει&quot; πρωινό στους ΥΠΕΞ Αλβανίας και Βόρειας Μακεδονίας - Πού στοχεύει η πρωτοβουλία του"/>
    <meta property="og:description" content="Την πρώτη πρωτοβουλία μετά το γαλλικό &quot;όχι&quot; σε Βόρεια Μακεδονία και Αλβανία για την έναρξη ευρωπαϊκών ενταξιακών διαπραγματεύσεων αναλαμβάνει η Ελλάδα..."/>
  </head>
  <body>
    <article>
      <h1>Ο Δένδιας "σερβίρει" πρωινό στους ΥΠΕΞ Αλβανίας και Βόρειας Μακεδονίας - Πού στοχεύει η πρωτοβουλία του</h1>
      <address>
        <time datetime="2019-12-09T09:33:00+00:00">09 Dec 2019, 09:33</time>
      </address>
      <p>Την πρώτη πρωτοβουλία μετά το γαλλικό "όχι" σε Βόρεια Μακεδονία και Αλβανία για την έναρξη ευρωπαϊκών ενταξιακών διαπραγματεύσεων αναλαμβάνει η Ελλάδα, επιχειρώντας να επαναφέρει το ζήτημα, με το εναρκτήριο βήμα να γίνεται στο περιθώριο του Συμβουλίου Εξωτερικών Υποθέσεων.</p>
      <p>Ο <a href="https://www.enikos.gr/politics/688987/dendias-i-livyi-ekviastike-gia-na-ypograpsei-ti-symfonia-ti-apant">Δένδιας</a> οργανώνει πρωινό εργασίας μεταξύ των υπουργών Εξωτερικών της Ε.Ε. με προσκεκλημένους τον υπουργό Εξωτερικών της Βόρειας Μακεδονίας, Νικολά Ντιμιτρόφ και το ασκούντα χρέη υπουργού Εξωτερικών της Αλβανίας, Γκεντ Τσεκάι, σύμφωνα με την εφημερίδα "ΤΑ ΝΕΑ".</p>
      <p>Στόχος είναι να πυροδοτήσει μια νέα συζήτηση ανάμεσα στους εταίρους έστω και με άτυπο χαρακτήρα, για το πώς θα πρέπει να προχωρήσει η συζήτηση σχετικά με τη διεύρυνση μετά τα αποτελέσματα της προηγούμενης Συνόδου Κορυφής αλλά και των γαλλικών προτάσεων.</p>
      <p>Τη συμμετοχή τους στο πρόγευμα - σύμφωνα με διπλωματικές πηγές- έχουν επιβεβαιώσει πάνω από 20 ΥΠΕΞ της Ε.Ε. μεταξύ αυτών και οι ΥΠΕΞ Γαλλίας και Γερμανίας. Η κίνηση του Δένδια αποτελεί ένα από τα βήματα που θα κάνει η Αθήνα προκειμένου να δώσει το στίγμα της ότι στηρίζει εμπράκτως τη διεύρυνση της Ε.Ε. στις χώρες των Δυτικών Βαλκανίων, η ευρωπαϊκή προοπτική των οποίων είναι, όπως ο ίδιος θεωρεί, προς όφελος της περιφερειακής σταθερότητας.</p>
      <p>Το πρόγευμα εργασίας θα γίνει στο ξενοδοχείο Thon, στη γειτονιά των ευρωθεσμών, στην οδό De la Loi, το οποίο γειτνιάζει με τα γραφεία της Μόνιμης Εθνικής Αντιπροσωπείας μας στις Βρυξέλλες. Πρόκειται για ένα ξενοδοχείο στο οποίο τα τελευταία χρόνια είχαν γίνει ιστορικές διαπραγματεύσεις για τα μνημονιακά προγράμματά μας. Οι γνωρίζοντες σχολιάζουν ότι η επιλογή για να γίνει ξεχωριστό "μασάζ από τον Δένδια με το πρωινό είναι ένδειξη σοβαρής δράσης από την Αθήνα για την υπόθεση των Δυτικών Βαλκανίων.</p>
      <related>
        <h4>σχετικά άρθρα</h4>
        <a href="http://www.enikos.gr/politics/689030/i-symfonia-tourkias-livyis-stin-atzenta-tou-symvouliou-exoterikon%0A%20%20%20%20%0A"/>
        <a href="http://www.enikos.gr/politics/689031/diakopoulos-den-yparchei-pithanotita-thermou-epeisodiou-me-tin-to%0A%20%20%20%20%0A"/>
        <a href="http://www.enikos.gr/politics/689025/schoinas-eimaste-i-real-ton-valkanion-den-echoume-echoume-tipota-%0A%20%20%20%20%0A"/>
        <a href="http://www.enikos.gr/politics/688981/bakogianni-den-tha-epitrepsoume-na-kyriarchisei-i-logiki-oti-ta-n%0A%20%20%20%20%0A"/>
        <a href="http://www.enikos.gr/politics/688987/dendias-i-livyi-ekviastike-gia-na-ypograpsei-ti-symfonia-ti-apant%0A%20%20%20%20%0A"/>
        <a href="http://www.enikos.gr/politics/688758/o-koumoutsakos-ston-ant1-gia-tin-pithanotita-thermou-epeisodiou-i%0A%20%20%20%20%0A"/>
        <a href="http://www.enikos.gr/politics/688708/orgi-se-tourkia-kai-livyi-meta-tin-apelasi-tou-presvi-mitsotakis-%0A%20%20%20%20%0A"/>
        <a href="http://www.enikos.gr/politics/688714/pavlopoulos-i-ellada-den-einai-moni-tis-stin-yperaspisi-ton-ethni%0A%20%20%20%20%0A"/>
        <a href="http://www.enikos.gr/politics/688697/proklitikos-tsavousoglou-kai-gia-to-kypriako-i-ellada-den-stirixe%0A%20%20%20%20%0A"/>
      </related>
    </article>
  </body>
</html>