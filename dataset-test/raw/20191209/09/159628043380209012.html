<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/paunun-yabanci-ogrencileri-stratonikeia-ve-marmarisi-gezdi/"/>
    <meta property="og:site_name" content="Denizli Haber"/>
    <meta property="article:published_time" content="2019-12-09T09:28:00+00:00"/>
    <meta property="og:title" content="PAÜ’nün yabancı öğrencileri Stratonikeia ve Marmaris’i gezdi"/>
    <meta property="og:description" content="Erasmus ve genel programlar kapsamında farklı ülkelerden Pamukkale Üniversitesine eğitim görmeye gelen değişim programı öğrencileri, Rektör Prof. Dr. Hüseyin Bağ ile Stratonikeia Antik Kenti ve Marmaris’i gezdi. Rektör Bağ, öğrencilere elleriyle köfte pişirdi, etkinlik renkli görüntülere sahne oldu."/>
  </head>
  <body>
    <article>
      <h1>PAÜ’nün yabancı öğrencileri Stratonikeia ve Marmaris’i gezdi</h1>
      <h2>Erasmus ve genel programlar kapsamında farklı ülkelerden Pamukkale Üniversitesine eğitim görmeye gelen değişim programı öğrencileri, Rektör Prof. Dr. Hüseyin Bağ ile Stratonikeia Antik Kenti ve Marmaris’i gezdi. Rektör Bağ, öğrencilere elleriyle köfte pişirdi, etkinlik renkli görüntülere sahne oldu.</h2>
      <address><time datetime="2019-12-09T09:28:00+00:00">09 Dec 2019, 09:28</time> by <a rel="author">Haber Merkezi</a></address>
      <p>Ülke tanıtımına katkı sağlayan, öğrencilere kültürel farklılıklar ve tanıştıkları yeni kültürel değerler hakkında bilgi vermeyi amaçlayan uluslararası bir program olan ERASMUS Öğrenci Değişim Programı ile Pamukkale Üniversitesi’ne gelen yabancı öğrenciler, hem Türkçeyi öğrenme hem de Türk kültürünü yakından tanıma fırsatı buluyor.</p>
      <p>Pamukkale Üniversitesi Rektörlüğü tarafından uluslararası değişim programı öğrencileri için düzenlenen etkinlğe katılan yaklaşık elli yabancı öğrenci Stratonikeia Antik Kenti’ni ve Marmaris’i gezerek keyifli bir gün geçirdi.</p>
      <figure>
        <img src="https://www.denizlihaber.com/medya/2019/12/denizli-pau-mangal-haber.jpg"/>
      </figure>
      <p>Geziye PAÜ Rektörü Hüseyin Bağ, PAÜ Uluslararası İlişkiler Koordinatör Yardımcısı Prof. Dr. Mehmet Ali Çelikel ile Sağlık Kültür ve Spor Dairesi Başkanı Fatih Mehmet Demir de katıldı.</p>
      <p>ERASMUS değişim programı öğrencileri için düzenlenen gezi programının ilk durağı, Muğla’nın Yatağan ilçesinde bulunan Stratonikeia Antik Kenti oldu. Kazı başkanlığını Pamukkale Üniversitesi Fen Edebiyat Fakültesi Arkeoloji Bölümü Öğretim Üyesi Prof. Dr. Bilal Söğüt’ün yaptığı Kültür ve Turizm Bakanlığı destekli Stratonikeia Antik Kenti’ni rehber eşliğinde gezen öğrenciler, antik kenti yakından tanıma ve inceleme fırsatı buldu.</p>
      <figure>
        <img src="https://www.denizlihaber.com/medya/2019/12/denizli-pau-mangal-haber1.jpg"/>
      </figure>
      <p>PAÜ Fen Edebiyat Fakültesi Arkeoloji Bölümü Araştırma Görevlisi Tunç Sezgin, antik kent ile ilgili yapılan kazı faaliyetleri ve günışığına çıkartılan eseler hakkında Rektör Prof. Dr. Hüseyin Bağ ve öğrencilere detaylı bilgi verdi.<br/>Antik kent gezisi sonunda yorulan ve acıkan öğrenciler için öğle yemeği hazırlandı. Mangalın başına geçen PAÜ Rektörü Prof. Dr. Hüseyin Bağ, yabancı öğrencilere köfte pişirdi, ikram etti.</p>
      <p>ERASMUS değişim programı öğrencileri için düzenlenen gezinin son durağı ise Muğla’nın popüler ilçelerinden Marmaris oldu. Yat Limanını gezen öğrenciler Marmaris çarşısında keyifli anlar geçirdi.</p>
      <figure>
        <img src="https://www.denizlihaber.com/medya/2019/12/denizli-pau-mangal-haber2.jpg"/>
      </figure>
      <p>Pamukkale Üniversitesi tarafından düzenlenen gezi programı ile ilgili duygularını aktaran öğrencilerden Erasmus+ Staj programına Romanya’dan katılan, Fizyoterapi ve Rehabilitasyon yüksek lisans öğrencisi Liviu Mihail Cıorecan: “Güzel bir etkinlikti. Daha önce hiç antik kentte bulunmamıştım ve bu gezi de bunun için çok güzel bir fırsattı. Bir sonraki gezi için sabırsızlanıyorum” dedi.</p>
      <p>Çin’den gelen antrenörlük eğitimi yüksek lisans öğrencisi Ren Kai Feng ise duygularını, “Hem Stratonikeia Antik Kentini hem de Türkiye’nin modern kıyılarını; Marmaris Marina’yı gezdiğimiz çok güzel bir etkinlikti. Bu etkinlikte payı olanlara, Rektör hocamıza ve PAÜ Uluslararası Ofis’e düzenledikleri gezi için çok teşekkürler. Servis edilen köfte ekmek de çok lezizdi” sözleriyle ifade etti.</p>
      <figure>
        <img src="https://www.denizlihaber.com/medya/2019/12/denizli-pau-mangal-haber3.jpg"/>
      </figure>
      <p>Marmaris’e hayran kaldıklarını belirten öğrenciler gezi buyunca kaydettikleri fotoğraflar ile Türkiye’ye dair anılarını ölümsüzleştirdiler.</p>
    </article>
  </body>
</html>