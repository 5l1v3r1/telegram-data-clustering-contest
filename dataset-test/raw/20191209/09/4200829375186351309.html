<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/goztepe/2019/12/09/goztepe-kanatlandi-ucuyor"/>
    <meta property="og:site_name" content="FotoMaç"/>
    <meta property="article:published_time" content="2019-12-09T09:27:43+00:00"/>
    <meta property="og:title" content="Göztepe kanatlandı uçuyor"/>
    <meta property="og:description" content="Süper Lig'in 14. haftasında deplasmanda Ankaragücü'nü 3-1 mağlup eden Göztepe'nin çıkışı devam ediyor. Sarı-kırmızılılar, son 5 haftada 11 puan toplayarak iddialı bir konuma geldi."/>
  </head>
  <body>
    <article>
      <h1><u><a href="https://www.fotomac.com.tr/haberleri/goztepe?id=04ac91d1-f783-46ca-a965-d2ade3c3ff3f">Göztepe</a></u> kanatlandı uçuyor</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 14. haftasında deplasmanda Ankaragücü'nü 3-1 mağlup eden <u><a href="https://www.fotomac.com.tr/haberleri/goztepe?id=04ac91d1-f783-46ca-a965-d2ade3c3ff3f">Göztepe</a></u>'nin çıkışı devam ediyor. Sarı-kırmızılılar, son 5 haftada 11 puan toplayarak iddialı bir konuma geldi.</h2>
      <address>
        <time datetime="2019-12-09T09:27:43+00:00">09 Dec 2019, 09:27</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'e sahasında aldığı <u><a href="https://www.fotomac.com.tr/haberleri/antalyaspor?id=5d092022-b754-4160-9a67-8a730cff61e8">Antalyaspor</a></u> mağlubiyetiyle başlayan <u><a href="https://www.fotomac.com.tr/haberleri/goztepe?id=04ac91d1-f783-46ca-a965-d2ade3c3ff3f">Göztepe</a></u>, ilk 4 haftada gol sevinci yaşayamamıştı. 5. haftada iç sahada <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u>'u 1-0 mağlup eden <u><a href="https://www.fotomac.com.tr/haberleri/izmir?id=3b21b2ed-625f-4158-b6b2-28ff603d6078">İzmir</a></u> ekibi, hem ilk golü atmış hem de ilk galibiyetini almıştı. Sarı-kırmızılılar, bu maçta sonra deplasmanda <u><a href="https://www.fotomac.com.tr/haberleri/gaziantep?id=789935d2-28ef-4fb6-bb94-315131e0f5dc">Gaziantep</a></u> FK ile 1-1 berabere kalmış ve ardından iç sahada ağırladığı <u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u>'u 4-0 mağlup etmişti.</p>
      <p>Göztepe'de işler iyiye gitmeye başlamışken art arda alınan <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> ve farklı <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u> mağlubiyetleri sonucu Teknik Direktör Tamer Tuna ile yollar ayrıldı.</p>
      <related>
        <a href="https://www.fotomac.com.tr/goztepe/2019/12/08/goztepe-deplasman-fatihi"/>
      </related>
      <p>
        <b>GÖZTEPE, 'KANAT'LANDI UÇUYOR</b>
      </p>
      <p>Deplasmanda alından 1-0'lık <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u> galibiyetiyle havaya giren İzmir ekibinin başına İlhan Palut getirildi. Göstereceği performans merak konusu olan Palut yönetimindeki Göztepe, iç sahada <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u>'la 1-1 berabere kalırken, <u><a href="https://www.fotomac.com.tr/haberleri/alanyaspor?id=f913401e-016d-4837-8cbd-aadfc3635660">Alanyaspor</a></u> deplasmanında da 3 puanı tek golle aldı. Ardından iç sahada <u><a href="https://www.fotomac.com.tr/haberleri/fenerbahce?id=9316178f-018b-4b4e-b0de-2d6a0a877665">Fenerbahçe</a></u>'yi ağırlayan sarı-kırmızılılar, bu maçtan 2-2'lik beraberlikle ayrıldı. Son olarak Ankaragücü deplasmanına çıkan sarı-kırmızılı takım, bu maçta da kanat oyuncularıyla güldü. Mücadeleyi Halil Akbunar ve Serdar Gürler'in (2) golleriyle 3-1 kazanan Göztepe, son 5 haftada 11 puan topladı.</p>
      <p>Süper Lig'in 14. haftasını 20 puanla 9. sırada kapatan sarı-kırmızılı takım, haftaya yine bir <u><a href="https://www.fotomac.com.tr/haberleri/ankara?id=d59b8419-a036-4339-8aaa-a663cbc592c6">Ankara</a></u> temsilcisi olan <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u>'ne konuk olacak.</p>
    </article>
  </body>
</html>