<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/palermo-bisogna-intervenire-sul-mercato-la-societa-non-puo-permettersi-di-sbagliare-adesso-si-fa-dura/"/>
    <meta property="og:site_name" content="Mediagol"/>
    <meta property="article:published_time" content="2019-12-09T09:08:23+00:00"/>
    <meta property="og:title" content="Palermo, bisogna intervenire sul mercato: la società non può permettersi di sbagliare, adesso si fa dura"/>
    <meta property="og:description" content="09 dicembre 2019 - 09:08"/>
  </head>
  <body>
    <article>
      <h1>Palermo, bisogna intervenire sul mercato: la società non può permettersi di sbagliare, adesso si fa dura</h1>
      <h2>“Se prima era (quasi) pensabile amministrare e non aprire i cordoni della borsa per rinforzarsi sul mercato, adesso non è più così”</h2>
      <address><time datetime="2019-12-09T09:08:23+00:00">09 Dec 2019, 09:08</time> by <a rel="author" href="https://www.mediagol.it/author/radicini/" target="_blank">Mediagol92</a></address>
      <p>09 dicembre 2019 - 09:08</p>
      <p>“<i>Occhio che si fa dura e che diciannove partite sono ancora tante</i>“.</p>
      <p>Apre così l’edizione odierna de <i>Il Giornale di Sicilia</i>, parlando della sconfitta di ieri pomeriggio del Palermo, al <i>Barbera,</i> contro l’<b>Acireale</b>. I <i>rosanero</i>, dopo il ko contro il Savoia, rimediano un’altro ko interno che permette al Savoia di avvicinarsi in classifica, con il distacco che nel giro di cinque gare è passato da 13 a 5 punti: “<i>E siccome non è nemmeno finito il girone di andata, ecco che c’è da preoccuparsi</i>“, si legge.</p>
      <p>Per cercare di uscire da questo momento il <b>Palermo</b> deve il più in fretta possibile cercare di intervenire sul <b>mercato</b> per rinforzare la squadra a disposizione di <b>Pergolizzi</b>: “<i>Se prima era (quasi) pensabile amministrare e non aprire i cordoni della borsa per rinforzarsi sul mercato, adesso non è più così. Il Palermo questo campionato deve sudarselo e la società non può permettersi di sbagliare una mossa</i>“.</p>
      <p>
        <a href="https://www.mediagol.it/palermo/palermo-acireale-1-3-le-pagelle-dei-quotidiani-lancini-che-ingenuita-ambro-e-ricciardo-deludono-si-salva-solo-kraja/">Palermo-Acireale 1-3: le pagelle dei quotidiani. Lancini, che ingenuità! Ambro e Ricciardo deludono, si salva solo Kraja</a>
      </p>
      <p>La società <i>rosanero</i> questa estate, nel giro di poche settimane è riuscita ad allestire una rosa di tutto rispetto, ma adesso, per riuscire a portare a termine l’obiettivo che si era posta fin dall’inizio, la promozione in Serie C, bisogna inserire i tasselli giusti: “<i>In estate il duo Sagramola-Castagnini è stato bravo a mettere su una squadra di qualità in poco tempo, da qui in avanti dovrà esserlo ancora di più perché il Palermo deve fare mercato. Deve, perché le altre non staranno a guardare – l’Acireale che ha passeggiato al «Barbera» ne ha presi tre la scorsa settimana – e deve perché la rosa sta diventando sempre più corta</i>“.</p>
      <p>
        <a href="https://www.mediagol.it/notizie/palermo-santana-si-rompe-il-tendine-dachille-la-squadra-si-stringe-attorno-allargentino-i-messaggi/">Palermo, Santana si rompe il tendine d’Achille: la squadra si stringe attorno all’argentino. I messaggi…</a>
      </p>
      <p>Non solo la società, ma anche squadra e allenatore. Proprio quest’ultimo, ampiamente criticato dai tifosi dopo la sconfitta contro gli acesi, deve mettersi all’opera: “<b><i>A ripartire deve essere anche Pergolizzi, che nelle ultime settimane non sempre ha convinto con le sue scelte. Perché ieri nella formazione iniziale non c’erano Crivello, Ricciardo e Kraja?</i></b>“, conclude il quotidiano.</p>
      <p>
        <a href="https://www.mediagol.it/tag/acireale/">#Acireale</a>
        <a href="https://www.mediagol.it/tag/palermo/">#palermo</a>
        <a href="https://www.mediagol.it/tag/serie-d/">#serie d</a>
      </p>
    </article>
  </body>
</html>