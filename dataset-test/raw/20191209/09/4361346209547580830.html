<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/rakoczi-feri-borbas-marcsi-munkamanias/188194"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Rákóczi Feri: Borbás Marcsi munkamániás"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rákóczi Feri: Borbás Marcsi munkamániás</mark>
      </h1>
      <address><time datetime="2019-12-09T09:00:00+00:00">09 Dec 2019, 09:00</time> by <a rel="author">Bors</a></address>
      <p>
        <b>Borbás Marcsi munkatársának fogadta Rákóczi Ferit, akivel az interneten keringő fura, újkor ehetetlen recepteket főznek meg. De aggodalomra semmi ok. Mutatnak helyette sokkal jobbat és finomabbat. </b>
        <b>Borbás Marcsi munkatársának fogadta Rákóczi Ferit, akivel az interneten keringő fura, újkor ehetetlen recepteket főznek meg. De aggodalomra semmi ok. Mutatnak helyette sokkal jobbat és finomabbat.</b>
      </p>
      <p>Miután a Gasztroangyaltól és a tévézéstől ideiglenesen visszavonult, új, női portált indított Borbás Marcsi. A köztévé gasztro-nagyasszonya <a href="https://egy.hu/">egy.hu</a> néven folytatja tovább a jól megszokott értékteremtő munkát. A váltás kapcsán Marcsi közösségi oldalán tette tisztába a dolgokat, sokan ugyanis úgy értelmezték, soha többé nem láthatják kedvencüket a tévében.</p>
      <figure>
        <img src="http://media.borsonline.hu/cikk/20/193851/big-lead/650x360/2045692_borbasmarcsiek2-egy.jpg"/>
        <figcaption>© egy.hu</figcaption>
      </figure>
      <p>– A Gasztroangyal megpihen, de közben a visszatérésen dolgozunk. Bízom benne, hogy eh­hez megkapom tőletek a szükséges türelmet és bizalmat. Az egy.hu pedig egy mindettől független webes vállalkozás, egy internetes magazin, amely remélhetően rengeteg értékes és szórakoztató pillanatot szerez majd nektek. Ne várjátok tőle a Gasztroangyal folytatását, ez teljes képtelenség lenne, hiszen a Gasztroangyal csak a Gasztroangyallal folytatható – fogalmazott Marcsi, aki a szerkesztőségben fogadta Rákóczi Ferit is.</p>
      <p>A videókban Borbás Marcsi és Rákóczi Feri az internet legelképesztőbb receptjeit főzi meg, illetve, ahogy ők fogalmaznak: „kirántják a leplet”. A kisfilmek ugyanis nem a megszokott főzős videók lesznek szuper receptekkel: éppen ellenkezőleg, azt mutatják meg és próbálják ki, sokszor milyen blődli hülyeségek vannak az interneten.</p>
      <figure>
        <img src="http://media.borsonline.hu/cikk/20/193851/gallery-picture/645w/2045681_borbasmarcsiek-egyhu.jpg"/>
        <figcaption>© egy.hu</figcaption>
      </figure>
      <p>– Korábban a Gasztroangyalban is dolgoztunk együtt, nagyon szeretem Marcsi világlátását. Munkamániás, de ez nem baj. Nagyon egyet gondoltunk arról, hogy mi is az étel az ember életé­ben, hogy milyen csodák vannak Magyarországon – kezdte a Borsnak Feri, aki szerint az interneten számtalan olyan recept kering, ami már első ránézésre is kiveri a biztosítékot.</p>
      <p>Na ezeket főzik meg ők ketten, hogy másnak már ne kelljen.</p>
      <p>– Van például egy népszerű videó, ami azt mutatja, hogyha lefagyasztunk egy almát, majd felengedjük, egyszerűen összenyomva ki tudjuk préselni a levét. Óriási baromság, mint ahogy az ananászos, felvágottas tészta is, ami már a nevében is borzasztó. Ezeket nemcsak kipróbáljuk, hanem természetesen mutatunk helyettük jobbakat! – magyarázta lapunknak Feri.</p>
    </article>
  </body>
</html>