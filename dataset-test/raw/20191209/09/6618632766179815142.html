<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/mozgasban_a_galaxy_in_turmoil.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Mozgásban a Galaxy in Turmoil (PC)"/>
    <meta property="og:description" content="Eredetileg egy rajongói Star Wars játéknak indult a program, majd jogi okok miatt teljesen átalakították azt a fejlesztők és saját sci-fi alkotásként szeretnék piacra dobni."/>
  </head>
  <body>
    <article>
      <h1>Mozgásban a Galaxy in Turmoil (PC)</h1>
      <address><time datetime="2019-12-09T09:00:00+00:00">09 Dec 2019, 09:00</time> by <a rel="author" href="https://gamepod.hu/tag/oriic.html" target="_blank">oriic</a></address>
      <p>Sajnos benne van a pakliban, hogy egy-egy ismertebb témát feldolgozó rajongói játékot idő előtt lelőnek a jogtulajdonos kérésére, aminek következményeként vannak akik teljesen leállítják a projekteket, míg mások inkább átdolgozzák azt és teljesen más programként próbálják befejezni. Ez utóbbi történt a <b>Galaxy in Turmoil</b> című alkotással, amely eredetileg Star Wars: Battlefront 3-nak készült, <a href="https://gamepod.hu/hir/egy_ujabb_rajongoi_star_wars_jatekot_ert_el_a_vegz.html">végül jogi okok miatt</a> az alaptémát megváltoztatta a Frontwire Studios. A program szépen csendben készül továbbra is, hamarosan <a href="https://www.kickstarter.com/projects/git/galaxy-in-turmoil">kickstarteres közösségi gyűjtés is indul,</a> mi pedig addig is gazdagabbak lettünk egy új gameplay trailerrel.</p>
      <figure>
        <iframe src="https://www.youtube.com/embed/bjdhdi2aGak" width="640" height="360" data-service="Youtube" scrolling="no"/>
      </figure>
      <p>A kizárólag PC-re érkező, teljesen ingyenes, 32v32 harcokra kihegyezett Galaxy in Turmoil <a href="https://store.steampowered.com/app/488430/Galaxy_in_Turmoil/">Steamre érkezik,</a> de a megjelenés dátuma még nem ismert.</p>
    </article>
  </body>
</html>