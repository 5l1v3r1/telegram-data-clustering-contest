<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/2020-a-te-eved-lesz-bssz-oda-felmeztelenul-uzent-pumped-gabo/mhgxl57"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T09:03:05+00:00"/>
    <meta property="og:title" content="„2020 a te éved lesz, b..ssz oda!” – Félmeztelenül üzent Pumped Gabo"/>
    <meta property="og:description" content="A konditeremből posztolt Pumped Gabo – sőt, mi több, félmeztelenül."/>
  </head>
  <body>
    <article>
      <h1>„2020 a te éved lesz, b..ssz oda!” – Félmeztelenül üzent Pumped Gabo</h1>
      <address><time datetime="2019-12-09T09:03:05+00:00">09 Dec 2019, 09:03</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A konditeremből posztolt Pumped Gabo – sőt, mi több, félmeztelenül.</b>
        </i>
      </p>
      <p>Edzését megszakítva fogalmazta meg a következő évre vonatkozó üzenetét Pumped Gabo. A magyar híresség, akit annak idején a Balaton Soundon fedezett fel a média, mára szépen kigyúrta magát, amire meglehetősen büszke. Gabo most az Instagram-oldalán magyarázta el, miként lehet ilyen álomteste az embernek, sok sikert kívánva azoknak, akik célul tűzik ki maguk elé a Pumped-izmokat. A bejegyzés természetesen egy félmeztelen fotó kíséretében látott napvilágot.</p>
      <p><i>„Ez a test naturál. Igen. Neked is sikerülhet, ha hiszel benne. Az elme teremtő ereje borzasztóan erős, hatalmas. Képes legyőzni mindent, genetikát, sérülést... Ha meggyőződésed, hogy ez a test csak cuccal érhető el, ha azt mondod: Gabo biztos cuccozik, ez cucc nélkül nem lehetséges, számodra ez valóban lehetetlen lesz. Máris vesztettél. Sajnállak. Higgy nekem (nem érdekem senkit átb.szni), ne hallgass másokra. Te is meg tudod csinálni. Álmodd meg az álomtestedet, álmodozz róla minden nap lefekvés előtt, edzés közben, képzeld el, hogy már most úgy nézel ki, idővel a tested követni fogja ezt a gondolatot. Tegyél meg érte mindent. Edz keményen, táplálkozz helyesen, használj megfelelő táplálékkiegészítőket. És soha ne add fel. Sok sikert barátom, 2020 a te éved lesz, bassz oda !! Jelöld meg a barátod, akivel jövőre nagyon kigyúrjátok magatokat!" – </i>olvasható a fotó mellett.</p>
    </article>
  </body>
</html>