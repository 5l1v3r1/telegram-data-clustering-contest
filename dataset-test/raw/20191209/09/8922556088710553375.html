<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/hysn-bryter-med-ifk-goteborg-5469861.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T09:30:27+00:00"/>
    <meta property="og:title" content="Hysén bryter med IFK Göteborg"/>
    <meta property="og:description" content="Fotboll Tobias Hysén lämnar IFK Göteborg efter mer än tio år i klubben som spelare och ledare. Under året har han varit en del av ledarstaben men enligt Göteborgs-Posten är den före detta anfallaren inte överens med klubben om en fortsättning."/>
  </head>
  <body>
    <article>
      <h1>Hysén bryter med IFK Göteborg</h1>
      <address><time datetime="2019-12-09T09:30:27+00:00">09 Dec 2019, 09:30</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5469862/1209103509/tobias-hysn-lamnar-ifk-gotebo?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Adam Ihse/TT | Tobias Hysén lämnar IFK Göteborg efter tio år i klubben. Arkivbild.</figcaption>
      </figure>
      <p>Fotboll Tobias Hysén lämnar IFK Göteborg efter mer än tio år i klubben som spelare och ledare. Under året har han varit en del av ledarstaben men enligt <a href="https://www.gp.se/sport/fotboll/hys%C3%A9n-l%C3%A4mnar-bl%C3%A5vitt-kom-inte-%C3%B6verens-1.21319550">Göteborgs-Posten</a> är den före detta anfallaren inte överens med klubben om en fortsättning.</p>
      <blockquote>I den bästa av världar hade jag jobbat kvar där men det är mitt beslut. Jag fick ett erbjudande och valde att inte ta det, säger han till tidningen.</blockquote>
      <p>Tobias Hysén lade ner spelarkarriären 2018 och har – förutom två år i Kina – varit knuten till IFK Göteborg sedan 2007 då han anslöt från Sunderland. 37-åringen var bland annat med och vann allsvenskan 2007 samt svenska cupen 2008 och 2013.</p>
      <p>Han har dock fortsatt spelarkarriären på lägre nivåer och gjorde 17 mål när Kungsbacka City i år vann division sex.</p>
    </article>
  </body>
</html>