<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/video-presedintele-psd-arad-dorel-caprar-a-fost-saltat-de-procurorii-dna-chiar-din-sediul-partidului-si-dus-la-audieri.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T09:05:40+00:00"/>
    <meta property="og:title" content="VIDEO Președintele PSD Arad, Dorel Căprar, a fost săltat de procurorii DNA chiar din sediul partidului și dus la audieri"/>
    <meta property="og:description" content="Preşedintele PSD Arad, deputatul Dorel Căprar, a fost preluat, luni, de procurorii DNA chiar din sediul partidului și dus la audieri la Timişoara,"/>
  </head>
  <body>
    <article>
      <h1> VIDEO Președintele PSD Arad, Dorel Căprar, a fost săltat de procurorii DNA chiar din sediul partidului și dus la audieri </h1>
      <address><time datetime="2019-12-09T09:05:40+00:00">09 Dec 2019, 09:05</time> by <a rel="author">Alin Ionescu</a></address>
      <p>Preşedintele PSD Arad, deputatul Dorel Căprar, a fost preluat, luni, de procurorii DNA chiar din sediul partidului și dus la audieri la Timişoara, transmite Agerpres.</p>
      <p>Întrebat de jurnalişti cu privire la situaţia sa, deputatul nu a dorit să facă nicio declaraţie.</p>
      <figure>
        <iframe src="https://www.youtube.com/embed/-UOB0Mc7xuo" width="1140" height="642" data-service="Youtube" scrolling="no"/>
      </figure>
      <p>Procurorii au ridicat de la PSD Arad mai multe documente, iar anchetatorii au părăsit sediul formaţiunii social-democrate după mai bine de trei ore de la începutul percheziţiei. În tot acest timp, mai mulţi membri PSD Arad s-au prezentat la sediu, pentru activităţile obişnuite, însă nu li s-a permis accesul în imobil.</p>
      <p>Procurorii Direcţiei Naţionale Anticorupţie au confirmat, luni, efectuarea a cinci percheziţii, în judeţele Timiş şi Arad, la sediile unor instituţii publice şi la un partid politic, într-un dosar ce vizează fapte de corupţie săvârşite în perioada 2016 – 2019.</p>
      <p>Potrivit unui comunicat al DNA, transmis luni AGERPRES, procurorii din cadrul DNA – Serviciul Teritorial Timişoara efectuează cercetări într-o cauză penală ce vizează suspiciuni privind săvârşirea unor infracţiuni de corupţie săvârşite în perioada 2016 – 2019.</p>
      <p>
        <i>Foto: Inquam Photos / <a href="https://inquamphotos.com/users/ciprianpetcut">Ciprian Petcut</a></i>
      </p>
      <ul>
        <li>
          <b>Citește integral: <a href="https://www.g4media.ro/breaking-perchezitii-dna-la-sediul-psd-arad-si-la-locuintele-a-trei-parlamentari-din-arad.html">BREAKING Percheziții DNA la sediul PSD Arad. Deputații Dorel Căprar și Florin Tripa au fost duși la audieri / Tripa: Am calitatea de suspect de trafic de influenţă în legătură cu angajarea unei persoane la Direcţia Regională de Drumuri şi Poduri Timişoara</a></b>
        </li>
      </ul>
    </article>
  </body>
</html>