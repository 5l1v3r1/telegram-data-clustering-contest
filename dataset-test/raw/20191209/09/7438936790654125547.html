<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Hluk-malovani-transparenty-A-kdyz-nekdo-nebude-souhlasit-Milion-chvilek-o-akci-proti-Babisovi-606316"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T09:16:00+00:00"/>
    <meta property="og:title" content="Hluk, malování, transparenty! A když někdo nebude souhlasit... Milion chvilek o akci proti Babišovi"/>
    <meta property="og:description" content="Šéf hnutí Milion chvilek pro demokracii Mikuláš Minář poskytl rozhovor pro server Echo24.cz. Hovořil o protestech, které se nyní chystají. Mimo jiné také členové vyrazí na pražské Hlavní nádraží, kde budou lidem rozdávat letáky."/>
  </head>
  <body>
    <article>
      <h1>Hluk, malování, transparenty! A když někdo nebude souhlasit... Milion chvilek o akci proti Babišovi</h1>
      <address>
        <time datetime="2019-12-09T09:16:00+00:00">09 Dec 2019, 09:16</time>
      </address>
      <p>
        <b>Šéf hnutí Milion chvilek pro demokracii Mikuláš Minář poskytl rozhovor pro server Echo24.cz. Hovořil o protestech, které se nyní chystají. Mimo jiné také členové vyrazí na pražské Hlavní nádraží, kde budou lidem rozdávat letáky.</b>
      </p>
      <p>Jedna z demonstrací se uskuteční v úterý v Praze. „Nebude to jen o setkání na jednom místě. Chceme, aby akce byla co nejvíc vidět, slyšet a oslovila co nejširší počet lidí. Proto i ten pochod na Hlavní nádraží, který má být skutečně hlučný. Vyzvali jsme proto účastníky, aby si vzali píšťalky, klaksony a bubny,“ popsal Minář.</p>
      <p>Cílem hnutí však rozhodně není zablokovat nádraží, aby lidem ujížděly vlaky. „Na perony chodit nebudeme, to by mohlo být nebezpečné. Plánujeme ale být uvnitř budovy. Pokud přijde hodně lidí, budeme i v parku před nádražím,“ sdělil Minář. </p>
      <p><a href="https://www.echo24.cz/a/Sxk56/minar-babis-nebude-riskovat-ztratu-penez-radeji-polozi-vladu-nez-agrofert">Počítají i s tím, že narazí na lidi, kteří s hnutím nesympatizují</a>. „Na druhou stranu nemyslím, že bude nutné rozvíjet hádky, pokud někdo nesouhlasí, ať nesouhlasí. My rozhodně agresivní nebudeme, a pokud někdo jiný ano, budeme tam mít antikonfliktní tým,“ sdělil Minář. Tým bude složen z dobrovolníků hnutí. </p>
      <p>„Vnímáme, že je nutné oslovit celou veřejnost, tedy i tu, co nechodí na demonstrace. Pokud má mít akce přesah dlouhodobějšího rázu, je důležité překročit tu komfortní zónu a oslovit lidi, kteří se běžně nezajímají. V tom je posun,“ sdělil dále Minář. </p>
      <p>Závěrem pak podotkl, že rezignace Andreje Babiše podle něj ve hře je. „Myslím si, že jakmile bude reálně riskovat velké peníze Agrofert, položí raději vládu než Agrofert,“ uzavřel.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/-Merkelova-Seredna-jak-prdel-VIDEO-do-kriminalu-Taky-bych-strelil-zmrda-co-mi-leze-pres-plot-606304"/>
        <a href="https://www.parlamentnilisty.cz/arena/monitor/-Babisi-na-padrt-Nora-Fridrichova-se-s-tim-nemazala-Koho-si-prizvala-606305"/>
        <a href="https://www.parlamentnilisty.cz/arena/nazory-a-petice/Miroslav-Macek-Uz-se-tesim-az-adamite-zacnou-chodit-do-skoly-ci-zamestnani-nazi-606309"/>
        <a href="https://www.parlamentnilisty.cz/zpravy/tiskovezpravy/Pardubicky-kraj-bude-o-vikendu-spojen-s-Polskem-primym-vikendovym-vlakem-606306"/>
      </related>
    </article>
  </body>
</html>