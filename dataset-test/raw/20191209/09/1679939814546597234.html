<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/reactia-partidului-sor-la-informatiile-cu-privire-la-pretentiile-financiare-de-2-milioane-de-lei_3061289.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T09:04:18+00:00"/>
    <meta property="og:title" content="Reacția Partidului &quot;ȘOR&quot; la informațiile cu privire la pretențiile financiare de 2 MILIOANE DE LEI"/>
    <meta property="og:description" content="Reacția Partidului Politic „ȘOR” la informațiile cu privire la pretențiile financiare de 2 000 000 de le:  În legătură cu informațiile apărute în presă cu privire la o hotărâre a Curții Supreme de Justiție prin care Partidul ȘOR ar fi obligat să achite st"/>
  </head>
  <body>
    <article>
      <h1>Reacția Partidului "ȘOR" la informațiile cu privire la pretențiile financiare de 2 MILIOANE DE LEI</h1>
      <address><time datetime="2019-12-09T09:04:18+00:00">09 Dec 2019, 09:04</time> by <a rel="author">PUBLIKA.MD</a></address>
      <p>Reacția Partidului Politic „ȘOR” la informațiile cu privire la pretențiile financiare de 2 000 000 de le: </p>
      <blockquote>În legătură cu informațiile apărute în presă cu privire la o hotărâre a Curții Supreme de Justiție prin care Partidul ȘOR ar fi obligat să achite statului aproximativ 2 milioane de lei, mijloace care ar fi fost obținute ilegal în timpul campaniei electorale, comunicăm următoarele. <br/><br/>Hotărârea Curții Supreme de Justiție nu formulează o astfel de cerință, ci se referă doar la refuzul de a examina recursul Partidului ȘOR împotriva unei hotărâri anterioare a Comisiei Electorale Centrale, care, în opinia noastră, nu este corectă.<br/><br/>Anterior, Comisia Electorală Centrală, după ce analizat toate actele, a stabilit că Partidul ȘOR, într-adevăr, nu este culpabilă și a constatat că a primit pentru campania electorală 2.090.000 de lei de la mai multe persoane juridice. În ciuda faptului că Partidul ȘOR nu a încălcat legea, CEC a considerat că formațiunea politică trebuie să transfere această sumă în bugetul de stat. Această decizie neîntemeiată și nedreaptă a CEC a fost atacată de avocații noștri în instanță. Cu toate acestea, de fiecare dată, instanțele judecătorești, sub diferite pretexte, nu au pus cazul pe rol. De asemenea, la 2 decembrie, CSJ a refuzat să examineze cazul în fond. Astfel, plângerea noastră argumentată împotriva deciziei CEC nu a fost examinată în fond de nici o instanță. <br/><br/>În consecință, interpretarea refuzului de către CSJ ca obligativitate de a plăti sumele calculate de CEC este incorectă.<br/><br/>Pe 11 decembrie, Curtea Supremă de Justiție va examina un alt proces legat de acest caz. Partidul ȘOR așteaptă cu nerăbdare să fie examinat detaliat, care să rezulte o hotărâre legală și corectă.<br/><br/>În același timp, având în vedere nevinovăția noastră, suntem gata, în cazul epuizării tuturor căilor din Republica Moldova, să ne apărăm drepturile la Curtea Europeană a Drepturilor Omului. Suntem convinși că, mai devreme sau mai târziu, cu siguranță, vom obține câștig de cauză".</blockquote>
      <p>Amintim că <b>Curtea Supremă de Justiţie i-a dat dreptate Comisiei Electorale Centrale, astfel formaţiunea este obligată să verse în bugetul de stat peste două milioane de lei.</b> Asta după ce a fost constatate încălcări ale Codului Electoral privind finanţarea campaniei partidului pentru alegerile parlamentare din 24 februarie. Informaţia a fost confirmată pentru postul nostru de televiziune de serviciul de presă al CEC-ului. </p>
      <p>Citeşte şi: <b><a href="https://www.publika.md/partidul-sor-este-obligat-de-csj-sa-plateasca-statului-doua-milioane-de-lei_3061285.html">Partidul "ŞOR" este obligat de CSJ să plătească statului două milioane de lei</a></b><br/><br/><br/> </p>
    </article>
  </body>
</html>