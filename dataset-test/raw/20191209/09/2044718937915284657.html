<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/firstclass/2019/12/09/az-idei-youtube-osszefoglalot-is-leszavaztak-a-nezok/"/>
    <meta property="og:site_name" content="Vezess"/>
    <meta property="article:published_time" content="2019-12-09T09:37:33+00:00"/>
    <meta property="og:title" content="Az idei YouTube-összefoglalót is leszavazták a nézők"/>
    <meta property="og:description" content="A legnépszerűbb videómegosztó 2019-es évét összefoglaló videó hasonlóan nagy bukás, mint a tavalyi mélypontot jelentő klip."/>
  </head>
  <body>
    <article>
      <h1>Az idei YouTube-összefoglalót is leszavazták a nézők</h1>
      <address><time datetime="2019-12-09T09:37:33+00:00">09 Dec 2019, 09:37</time> by <a rel="author" href="https://www.vezess.hu/author/feher-patrik/" target="_blank">Fehér Patrik</a></address>
      <p>
        <b>A legnépszerűbb videómegosztó 2019-es évét összefoglaló videó hasonlóan nagy bukás, mint a tavalyi mélypontot jelentő klip.</b>
      </p>
      <p>Már több éve minden decemberben a YouTube készül egy videóval, mely összefoglalja a videómegosztó adott évében történő legnagyobb eseményeket. A 2018-as klip volt ezek közül a mélypont, a YouTube történetében ugyanis ez a videó kapta a legtöbb negatív értékelést, összesen 17 millióan kattintottak a nem tetszik-gombra.</p>
      <p>A YouTube tanult a hibáiból, és a korábbi, filmszerű formátumot eldobva toplistákba rendezte az év videóit. Szokás szerint a zenék vitték a prímet, a legnépszerűbb előadók egy-egy videóklipjét tízmilliónál is több ember kedvelte. Az idei évben számos ázsiai videós kiemelkedett, a legtöbb feliratkozóval rendelkező csatorna is egy indiai oldal lett.</p>
      <p>Népszerűek voltak még a főzős, a sminkes, a táncos, illetve a játékvideók is. A legnépszerűbb szoftver évek óta a Minecraft a játékosok körében, csak 2019-ben 100 milliárdnál is többen kattintottak az ilyen tartalmakra.</p>
      <p>Hiába lett az összefoglaló minden korábbinál informatívabb, a nézők az új összefoglalóval sincsenek megelégedve. Az eddigi 50 millió nézőből 6,2 millióan leszavazták a 2019-es Rewindot, ami arányaiban rosszabb, mint a 2018-as videó esetén: azt 190 millióan látták. Az idei összefoglalót itt lehet megtekinteni.</p>
      <figure>
        <iframe src="https://www.youtube.com/embed/2lAe1cqCOXo" width="700" height="400" data-service="Youtube" scrolling="no"/>
      </figure>
      <table>
        <tr>
          <td valign="top">
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">
              <pic src="https://vezess2.p3k.hu/app/uploads/2019/11/weight-loss-2036965_1920-196x131.jpg"/>
            </a>
          </td>
          <td valign="top">
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">
              <b>5 tuti ajándékötlet, hogy az ünnepek alatt is megtartsd a formád<br/></b>
            </a>
            <a href="https://www.vezess.hu/firstclass/2019/11/25/mit-vegyek-karacsonyra-iden-harc-a-kilok-ellen/">A karácsonyi időszak mindig kritikus, ha a kilókról van szó…</a>
          </td>
        </tr>
      </table>
      <footer>Forrás: Youtube</footer>
    </article>
  </body>
</html>