<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714043?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-12-09T09:43:22+00:00"/>
    <meta property="og:title" content="50 נקודות לדיוויס בניצחון לייקרס על מינסוטה"/>
    <meta property="og:description" content="הפורוורד סיפק תצוגה ענקית והוסיף 7 ריבאונדים ו-6 אסיסטים בדרך לניצחון הרביעי ברצף של הסגולים • דאלאס נעצרה כדורסל עולמי"/>
  </head>
  <body>
    <article>
      <h1>50 נקודות לדיוויס בניצחון לייקרס על מינסוטה</h1>
      <h2>הפורוורד סיפק תצוגה ענקית והוסיף 7 ריבאונדים ו-6 אסיסטים בדרך לניצחון הרביעי ברצף של הסגולים • דאלאס נעצרה בבית ע"י סקרמנטו • פילדלפיה גברה על טורונטו</h2>
      <address><time datetime="2019-12-09T09:43:22+00:00">09 Dec 2019, 09:43</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>שמונה משחקים נערכו הלילה (בין ראשון לשני) בליגת האן.בי.אי כאשר מי שבלט בתצוגה הנפלאה של לוס אנג'לס לייקרס הוא אנתוני דיוויס שתפר 50 נקודות מדהימה בניצחון על מינסוטה, דאלאס ולוקה דונצ'יץ' נעצרו בבית ע"י סקרמנטו ופילדלפיה הצליחה לגבור בבית על האלופה, טורונטו.</p>
      <p>
        <b>לוס אנג'לס לייקרס - מינסוטה 125:142</b>
      </p>
      <p>הלייקרס רושמים ארבעה ניצחונות רצופים כאשר על הניצחון הלילה חתום בלי צל של ספק אנתוני דיוויס. הפורוורד סיפק תצוגה אדירה ורשם שורה סטטיסטית של 50 נקודות, 7 ריבאונדים, 6 אסיסטים ו-4 חטיפות. לברון ג'יימס סייע לו כמובן עם 32 נקודות, 13 אסיסטים ו-4 ריבאונדים והלייקרס שהפסידו בתחילת שבוע שעבר לדאלאס, מוכיחים כי הם הקבוצה בכושר הכי טוב נכון לעכשיו. אצל המפסידה, קארל אנטוני טאונס ואנדרו וויגינס סיימו עם 19 נקודות כל אחד.</p>
      <figure>
        <img src="https://www.israelhayom.co.il/sites/default/files/u94833/AMENTO-KINGS-AT-DALLAS-MAVERICKS%20%289%29.jpg"/>
      </figure>
      <p>
        <b>דונצ'יץ מתקשה מול ג'וזף, הלילה // צילום: USA TODAY Sports</b>
      </p>
      <p>
        <b>דאלאס - סקרמנטו 110:106</b>
      </p>
      <p>לאחר חמישה ניצחונות רצופים, הרצף של המבריקס הסתיים בהפסד ביתי. לוקה דונצ'יץ' המשיך היכולת הנפלאה שלו כשסיים את הלילה עם 27 נקודות, 8 אסיסטים ו-7 ריבאונדים. פרט לסלובני, טים הארדווי ג'וניור סיים עם 29 נקודות כאשר פרוזינגיס ופיני סמית' סיימו עם 13 כ"א. אצל המנצחת בלט נמניה בייליצה עם 30 נקודות ו-7 ריבאונדים, כאשר באדי הילד סיים עם 26 נקודות משלו בהופעה נהדרת.</p>
      <figure>
        <img src="https://www.israelhayom.co.il/sites/default/files/u94833/TO-RAPTORS-AT-PHILADELPHIA-76ERS%20%284%29.jpg"/>
      </figure>
      <p>
        <b>אמביד נאבק באיבקה, הלילה // צילום: USA TODAY Sports</b>
      </p>
      <p>
        <b>פילדלפיה - טורונטו 104:110</b>
      </p>
      <p>פילי הובילה לאורך כל המשחק אבל לקראת הסיום האלופה הצליחה לצמצם את הפער, אבל לצערה הדקות הטובות לא היו מספיקות כדי לגנוב ניצחון יוקרתי. טוביאס האריס בלט אצל המארחת עם 26 נקודות כאשר בן סימונס סיים עם 16, 11 ריבאונדים ו-9 אסיסטים. ג'ואל אמביד סייע עם 10 נקודות, 8 ריבאונדים ו-6 אסיסטים. אצל טורונטו, שקייל לאורי בלט עם 26 נקודות.</p>
      <p>
        <b>יתר משחקי הלילה:</b>
      </p>
      <p>ברוקלין - דנבר 102:105</p>
      <p>שארלוט - אטלנטה 122:107</p>
      <p>מיאמי - שיקגו 105:110</p>
      <p>וושינגטון - לוס אנג'לס קליפרס 135:119</p>
      <p>פורטלנד - אוקלהומה סיטי 108:96</p>
    </article>
  </body>
</html>