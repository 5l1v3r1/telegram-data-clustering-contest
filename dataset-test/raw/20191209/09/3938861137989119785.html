<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_putin-yide-na-normandskij-samit-z-zhorstkoyu-poziciyeyu-zmi/942078"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T09:44:00+00:00"/>
    <meta property="og:title" content="Путін їде на &quot;нормандський саміт&quot; з жорсткою позицією — ЗМІ"/>
    <meta property="og:description" content="Президент Росії Володимир Путін їде на зустріч &quot;нормандської четвірки&quot; в Париж з жорсткою позицією щодо дотримання мінський угод. Про це повідомило російське медіа &quot;Коммерсант&quot; з посиланням на джерело, яке готувало саміт з боку Москви. &quot;Для них (української сторони &amp;ndash; Gazeta.ua) ..."/>
  </head>
  <body>
    <article>
      <h1>Путін їде на "нормандський саміт" з жорсткою позицією — ЗМІ</h1>
      <address><time datetime="2019-12-09T09:44:00+00:00">09 Dec 2019, 09:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942078_w_300.jpg?v=0"/>
        <figcaption>Для української сторони це політичний акт, для російської - робоча зустріч, стверджує джерело. ФОТО: Pixabay</figcaption>
      </figure>
      <p>Президент Росії <b>Володимир Путін</b> їде на зустріч "нормандської четвірки" в Париж з жорсткою позицією щодо дотримання мінський угод.</p>
      <p>Про це повідомило російське медіа "<a href="https://www.kommersant.ru/doc/4187457?from=main_1">Коммерсант</a>" з посиланням на джерело, яке готувало саміт з боку Москви.</p>
      <p>"Для них (української сторони – <a href="https://gazeta.ua/">Gazeta.ua</a>) ця зустріч – політичний акт, а для нас – робоча. Якщо в угодах написано, що вибори повинні бути достроковими, значить, їх не можна поєднати з черговими. Ніхто не буде нічого переглядати".</p>
      <p>Переглянути, відредагувати чи адаптувати "мінські угоди", як заявив голова українського МЗС <b>Вадим Пристайко</b>, не вийде, ствердило джерело. Франція та Німеччина, тобто сторони "нормандської четвірки", не раз називали мінські угоди безальтернативними.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_pristajko-nazvav-metu-zustrichi-v-normandskomu-formati/942033"/>
      </related>
      <p>Медіа також подає слова так званої чиновниці з боку бойовиків ("голова МЗС "ДНР") <b>Наталії Ніконорової</b>, яка виступила за неможливість зміни мінських угод.</p>
      <blockquote>9 грудня в Парижі відбудеться зустріч лідерів "нормандської четвірки" - України, Німеччини, Франції та РФ.<br/>Канцлерка Німеччини Ангела Меркель окремо зустрінеться з Володимиром Зеленським і окремо з Володимиром Путіним.<br/>Перші три питання, які <a href="https://gazeta.ua/articles/politics/_normandska-zustrich-yaki-pitannya-pershimi-pidnime-zelenskij/942000">підніме</a> президент Зеленський на зустрічі в Парижі: терміни і умови повернення полонених українців, припинення вогню, виведення чужих військ і бандформувань з території Донбасу.</blockquote>
    </article>
  </body>
</html>