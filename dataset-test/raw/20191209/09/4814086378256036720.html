<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/mancity/2019-12-09/pep-siti-ne-e-na-nivoto-na-livarpul-yunayted-barsa-real-i-yuve"/>
    <meta property="og:site_name" content="gol.bg"/>
    <meta property="article:published_time" content="2019-12-09T09:47:11+00:00"/>
    <meta property="og:title" content="Пеп: Сити не е на нивото на Ливърпул, Юнайтед, Барса, Реал и Юве"/>
    <meta property="og:description" content="&quot;Длъжни сме да се събудим&quot;, заяви Гуардиола след поредния шамар този сезон"/>
  </head>
  <body>
    <article>
      <h1>Пеп: Сити не е на нивото на Ливърпул, Юнайтед, Барса, Реал и Юве</h1>
      <h2>"Длъжни сме да се събудим", заяви Гуардиола след поредния шамар този сезон</h2>
      <address>
        <time datetime="2019-12-09T09:47:11+00:00">09 Dec 2019, 09:47</time>
      </address>
      <p>Манчестър Сити не е на нивото на топ отборите в Европа в момента, категоричен е мениджърът на английските шампиони Пеп Гуардиола. <a href="https://www.gol.bg/mancity/2019-12-07/kakva-drama-samo-yunayted-unizhi-siti-na-etihad-i-otkaza-grazhdanite-ot-titlata"><b>Сити загуби с 1:2 градското дерби с Юнайтед и вече е на 14 точки от лидера във временното класиране Ливърпул.</b></a></p>
      <p>Отборът на Гуардиола бе разкъсан на контраатака от Юнайтед и бе бледо копие на носителя на домашен требъл от миналата година.</p>
      <p>"Играем в турнири срещу Ливърпул, Манчестър Юнайтед, Барселона, Реал Мадрид, Ювентус - все отбори, срещу които трябва да се изправим. Реалността обаче е такава, че не можем да се конкурираме с тях. Трябва приемем това и просто да повишим нивото ни. Ще преживеем тези времена като отбор и се надявам наистина да подобрим играта ни", каза той.</p>
      <p>"Изоставаме с 14 точки поради различни причини - наши грешки, силата на съперниците ни и други неща, които са отвъд контрола ни. Сега е едва началото на декември и имаме много футбол пред нас, така че сме длъжни да се събудим", добави Гуардиола.</p>
    </article>
  </body>
</html>