<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1679204257_Sanna_Marin_e_noviyat_i_nay-mlad_premier_na_Finlandiya"/>
    <meta property="og:site_name" content="webcafé"/>
    <meta property="article:published_time" content="2019-12-09T09:35:00+00:00"/>
    <meta property="og:title" content="Санна Марин е новият и най-млад премиер на Финландия"/>
    <meta property="og:description" content="Бившият министър на транспорта Санна Марин е новият премиер на Финландия и най-младият политик, който заема този пост в страната."/>
  </head>
  <body>
    <article>
      <h1>Санна Марин е новият и най-млад премиер на Финландия</h1>
      <address><time datetime="2019-12-09T09:35:00+00:00">09 Dec 2019, 09:35</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/12/09/sannnamarin/1170x1162.jpg"/>
        <figcaption>34-годишната Марин поема поста в ключов за Хелзинки момент<cite>Снимка: © Getty Images</cite></figcaption>
      </figure>
      <p>Бившият министър на транспорта Санна Марин е новият премиер на Финландия и най-младият политик, който заема този пост в страната.</p>
      <p>В неделя тя беше избрана от нейната Социалдемократическа партия, предава още "Ройтерс". Марин ще направи опит да спаси управляващата коалиция, която е съставена от пет партии.</p>
      <p>Социалдемократическата партия е най-голямата в коалицията, а 34-годишната Марин ще встъпи в длъжност в следващите дни и така ще стане най-младият министър-председател в света.</p>
      <p>Тя поема поста в разгара на масово недоволство, която по изчисленията на Конфедерацията на финландската индустрия изчислява, че ще коства общо 500 млн. евро.</p>
      <p>На 3 декември заради стачките, които блокираха страната, подаде оставка тогавашният премиер Анти Рине. Оттеглянето на Рине веднага беше прието от финландският президент.</p>
      <p>В същото време Центристката партия, която също влиза в състава на петчленната комисия, оттегли доверието си от социалдемократите и така задълбочи правителствената криза.</p>
      <p>Основната причина за конфликтите е стачка в държавната пощенска служба Posti, която има намерението да преназначи на нови договори с по-ниски заплати над 700 служители.</p>
      <p>Работници от други сектори като транспорта изразиха своята солидарност със стачкуващите, а заради недоволството бяха блокирани редица полети и курсове на финландския транспорт.</p>
      <p>Марин заема поста в ключов момент и защото в момента Финландия е ротационен председател на Европейския съюз и Хелзинки ще играе важна роля в приемането на новия бюджет на Брюксел.</p>
      <p>Новият премиер е в политиката от седем години, като започва кариерата си като ръководител на градския съвет в град Тампере.</p>
      <related>
        <h4>Още по темата</h4>
        <a href="https://www.webcafe.bg/lifecafe/gradat/id_60320795"/>
        <a href="https://www.webcafe.bg/lifecafe/zhivotat/id_329783210"/>
        <a href="https://www.webcafe.bg/newscafe/obshtestvo/id_704197467"/>
      </related>
    </article>
  </body>
</html>