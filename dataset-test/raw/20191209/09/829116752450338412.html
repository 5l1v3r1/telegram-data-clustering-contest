<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191209-nka.html"/>
    <meta property="og:site_name" content="Origo"/>
    <meta property="article:published_time" content="2019-12-09T09:33:00+00:00"/>
    <meta property="og:title" content="Hazudik az ellenzéki sajtó, nem szűnik meg az NKA - A törvényjavaslat az önkormányzati színházaknak ajánl közös finanszírozást"/>
    <meta property="og:description" content="A kormány benyújtotta a javaslatot."/>
  </head>
  <body>
    <article>
      <h1>Hazudik az ellenzéki sajtó, nem szűnik meg az NKA - A törvényjavaslat az önkormányzati színházaknak ajánl közös finanszírozást</h1>
      <address><time datetime="2019-12-09T09:33:00+00:00">09 Dec 2019, 09:33</time> by <a rel="author">Origo</a></address>
      <p>
        <b>A kormány benyújtotta az Országgyűlésnek a Nemzeti Kulturális Tanácsról, a kultúrstratégiai intézményekről, valamint egyes kulturális vonatkozású törvények módosításáról szóló törvényjavaslatot.</b>
      </p>
      <h3>Miről szól a javaslat?</h3>
      <p>A kultúra növekvő költségvetési támogatása lehetővé teszi az ágazat legfontosabb intézményei számára a hosszútávú, kiegyensúlyozott tervezést,</p>
      <aside>ezért a törvény értelmében a Kormány a kultúrstrategiai intézményekkel öt évre szóló pénzügyi megállapodást köt.</aside>
      <p>Az intézmények vezetőiből és a Magyar Művészeti Akadémia elnökéből álló Nemzeti Kulturális Tanács feladata a hosszútávú kultúrstratégia kidolgozása, a kultúrát érintő koncepcionális elképzelések és törvényjavaslatok véleményezése.</p>
      <p>A korábban a balliberális sajtóban megjelent, jól értesült kormányzati forrásokból szerzett információk ismét álhíreknek bizonyultak, <br/><mark>mivel a törvényjavaslat semmilyen formában nem érinti a Nemzeti Kulturális Alap működését.</mark></p>
      <p>A javaslat a színházakkal kapcsolatos állami és önkormányzati felelősség és finanszírozás tekintetében a múlt héten elhangzott kormányzati szándéknak megfelelő világos szabályokat állít fel, egyértelműen rögzítve a művészeti szabadság sérthetetlenségét</p>
      <p>A törvény célja világos felelősségi viszonyok mellett a színházak működéséhez szükséges források biztosítása, az aránytalanságok orvoslása, valamint a közpénzből történő finanszírozás átlátható, világos és igazságos helyzetet teremtő szabályozása. Ezért a javaslat tisztázza az intézmények fenntartásával kapcsolatos részletkérdéseket, megteremti a közös működtetés lehetőségét.</p>
      <p>A szabályozást az is indokolttá teszi, hogy az elmúlt időszakban köztörvényes nem pénzügyi jellegű visszaélések gyanúja merül fel állami és önkormányzati forrásokból is működő színházakban, amely önmagában is indokolttá teszi a felelősségi viszonyok tisztázását.</p>
      <p>A színház működéséért a fenntartó a felelős.</p>
      <aside>Az állam által fenntartott színházak működtetéséhez szükséges forrásokat a központi költségvetés biztosítja.</aside>
      <p>Az önkormányzati fenntartású színház működtetéséhez szükséges forrásokat az önkormányzat a saját költségvetéséből biztosítja.</p>
      <p>Amennyiben az önkormányzat az önkormányzati fenntartású színház részére a működéséhez szükséges forrásokat teljes körűen nem biztosítja, úgy az önkormányzat a Kormányhoz közös működtetésre vonatkozó kérelmet terjeszthet elő. Ebben az esetben a közös működtetésről 30 napon belül a miniszter és az önkormányzat megállapodást köt.</p>
      <p>Garanciális törvényi rendelkezés, hogy a megállapodásnak biztositania kell a közös működtetésben működő színház művészeti szabadságát.</p>
      <p>Korábban a Magyar Teátrumi Társaság, a Vidéki Színházak Igazgatóinak Egyesülete, a Magyarországi Nemzetiségi Színházak Szövetsége, a Mozaik Művészegyesület, a Szabadtéri Színházak Szövetsége, a Magyar Művészeti Fesztiválok Szövetsége adott ki <a href="https://www.origo.hu/itthon/20191208--javaslat-a-jogszabalyalkotoknak.html">sajtóközleményt,</a> amelyben a magyar kulturális élet működése szabályozásának egyes területeit érintő jogszabály-módosításokkal kapcsolatban nyugalomra kéri a politika és a kultúra minden szereplőjét.</p>
    </article>
  </body>
</html>