<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/12/09/samsung-turkiye-android-10-guncelleme-takvimini-acikladi/"/>
    <meta property="og:site_name" content="TeknoBurada"/>
    <meta property="article:published_time" content="2019-12-09T09:00:14+00:00"/>
    <meta property="og:title" content="Samsung Türkiye Android 10 güncelleme takvimini açıkladı"/>
    <meta property="og:description" content="Samsung Türkiye Android 10 güncelleme takvimini bazı modeller için duyurdu. Takvime göre aralık ayında bazı modeller yeni güncellemeyi alacak."/>
  </head>
  <body>
    <article>
      <h1>Samsung Türkiye Android 10 güncelleme takvimini açıkladı</h1>
      <address><time datetime="2019-12-09T09:00:14+00:00">09 Dec 2019, 09:00</time> by <a rel="author">Mustafa Kılıç</a></address>
      <p>
        <b><a href="https://www.teknoburada.net/">Samsung</a> Türkiye Android 10 güncelleme takvimini bazı modeller için duyurdu. Takvime göre aralık ayında bazı modeller yeni güncellemeyi alacak.</b>
      </p>
      <p>Samsung Türkiye’nin <i>guncelmiyiz.com</i> sitesi üzerinden yayınladığı takvime göre <b>Ocak 2020</b> sonuna kadar on telefon <b>Android 10</b> sürümüne yükseltilecek. Galaxy S10 ve Galaxy Note 10 serisi modeller için güncellemenin zaten bu dönemde yayına alınması beklenen bir gelişme. Bazı modeller içinse açıkçası güncellemenin bu kadar erken yayınlanacağını düşünmüyoruz.</p>
      <p><b>Galaxy S10</b> serisi için güncellemenin 5 Aralık 2019 – 5 Ocak 2020 tarihleri arasında yayınlanacağı bilgisi veriliyor. Samsung tepe modelleri için güncellemeyi zaten birçok ülkede yayına almış durumda.</p>
      <p>Galaxy S10 serisinin ardından güncelleme sırasıyla <b>Galaxy Note 10 / Note 10 Plus</b>, Galaxy S9 / S9 Plus, Galaxy Note 9, Galaxy M30 ve Galaxy A20 için yayına alınacak. Alt bölümde güncelleme takvimine göz atabilirsiniz.</p>
      <figure>
        <img src="https://www.teknoburada.net/wp-content/uploads/2019/12/Samsung-Android-10-1.jpg"/>
      </figure>
      <h3>Samsung Türkiye Android 10 güncelleme takvimi</h3>
      <ul>
        <li>Galaxy S9: Planlanan güncelleme tarihi &gt; 31 Aralık 2019 -31 Ocak 2020</li>
        <li>Galaxy S9 Plus: Planlanan güncelleme tarihi &gt; 31 Aralık 2019 -31 Ocak 2020</li>
        <li>Galaxy Note 9: Planlanan güncelleme tarihi &gt; 31 Aralık 2019 -31 Ocak 2020</li>
        <li>Galaxy S10e: Planlanan güncelleme tarihi &gt; 5 Aralık 2019 – 5 Ocak 2020</li>
        <li>Galaxy S10: Planlanan güncelleme tarihi &gt; 5 Aralık 2019 – 5 Ocak 2020</li>
        <li>Galaxy S10 Plus: Planlanan güncelleme tarihi &gt; 5 Aralık 2019 -5 Ocak 2020</li>
        <li>Galaxy Note 10: Planlanan güncelleme tarihi &gt; 23 Aralık 2019 -23 Ocak 2020</li>
        <li>Galaxy Note 10 Plus: Planlanan güncelleme tarihi &gt; 23 Aralık 2019 -23 Ocak 2020</li>
      </ul>
      <figure>
        <img src="https://www.teknoburada.net/wp-content/uploads/2019/12/Samsung-Android-10-2.jpg"/>
      </figure>
      <p>Yayınlanan takvimde Samsung Türkiye’nin 16 Aralık 2019 – 16 Ocak 2020 tarihleri arasında Galaxy M30 ve Galaxy A30 için de Android 10 güncellemesini yayınlayacağı bilgisi yer alıyor. Açıkçası söz konusu modeller için güncellemenin daha ileri bir tarihte verileceğini düşünüyoruz.</p>
      <related>
        <h4>Benzer Haberler</h4>
        <a href="https://www.teknoburada.net/2019/12/10/redmi-k30-ve-k30-5g-tanitiliyor-etkinligi-canli-izleyin/"/>
        <a href="https://www.teknoburada.net/2019/12/10/turkiyeye-girmeyi-dusune-elephone-pakistan-pazarinda/"/>
        <a href="https://www.teknoburada.net/2019/12/10/xiaomi-mi-note-10-turkiyede-satisa-sunuldu-iste-fiyati/"/>
      </related>
    </article>
  </body>
</html>