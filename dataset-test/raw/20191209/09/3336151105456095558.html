<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/devlet-fetonun-kiracisi-mi-oldu-09121939.html"/>
    <meta property="og:site_name" content="OdaTV"/>
    <meta property="article:published_time" content="2019-12-09T09:37:00+00:00"/>
    <meta property="og:title" content="Devlet FETÖ'nün kiracısı mı oldu"/>
    <meta property="og:description" content="İstanbul Başsavcılığı’nın soruşturması tamamlandı. Aile, Çalışma ve Sosyal Hizmetler Bakanlığı’nın 7 yıldır kira ödediği Ankara’daki 33 katlı gökdelenin sahibi 3 kardeş hakkında FETÖ davası açıldı."/>
  </head>
  <body>
    <article>
      <h1>Devlet FETÖ'nün kiracısı mı oldu</h1>
      <h2>İstanbul Başsavcılığı’nın soruşturması tamamlandı. Aile, Çalışma ve Sosyal Hizmetler Bakanlığı’nın 7 yıldır kira ödediği Ankara’daki 33 katlı gökdelenin sahibi 3 kardeş hakkında FETÖ davası açıldı.</h2>
      <address>
        <time datetime="2019-12-09T09:37:00+00:00">09 Dec 2019, 09:37</time>
      </address>
      <p>Aile, Çalışma ve Sosyal Hizmetler Bakanlığı'nın yıllardır yüklü miktarda kira ödediği 33 katlı gökdelenin sahipleri hakkında, FETÖ üyeliği iddiasıyla dava açıldı. Bakanlığın gökdelene yaklaşık 7 yıldır bugünkü değerle 125 milyon lira kira ödediği de hesaplandı.</p>
      <figure>
        <img src="https://odatv.com/images2/2019_12/2019_12_09/01zehrazumrut.jpg"/>
      </figure>
      <p>
        <i>Bakan Zehra Zümrüt Selçuk</i>
      </p>
      <p>
        <b>VAKIFLARA YARDIM</b>
      </p>
      <p>İstanbul Cumhuriyet Başsavcılığı, VİA Gayrimenkul Yatırım Ortaklığı'nın sahipleri Bayraktarlar hakkında dava açtı. Aile Bakanlığı'nın hizmet verdiği gökdelenin de sahibi olan Ali, Mehmet ve Coşkun Bayraktar kardeşlerin, terör örgütü FETÖ ile irtibatlı oldukları öne sürülürken, iddianamede şüphelilerin Bank Asya hesaplarına para yatırıp, FETÖ'cü vakıflara yardım yaptıkları bilgisine de ulaşıldı.</p>
      <p>Sözcü’den Erdoğan Süzer’in haberine göre; Bayraktarlar İnşaat firması hakkında hazırlanan FETÖ iddianamesi, devletin yıllarca bu şirkete kira ödediğini de ortaya koydu. Aile ve Sosyal Politikalar Bakanlığı 2012 yılında Fatma Şahin'in bakanlığı döneminde şirketin VİA Twins adıyla yaptığı 33 katlı 2 kuleden birine kiracı olarak yerleşmişti. Türkiye Büyük Millet Meclisi'nde (TBMM) soru önergelerine de konu olan kira bedeli 2013 yılında aylık 680 bin, 2014 yılında aylık 785 bin ve son olarak 2015 yılında ise 850 bin liraya kadar yükseldi. Mehmet Bayraktar, aylık 850 bin liralık kirayı düşük bulmuş, devletin binayı boşaltması halinde daha yüksek fiyatla kiracı bulabileceğini belirtmişti.</p>
      <figure>
        <img src="https://odatv.com/images2/2019_12/2019_12_09/05binaa-1.jpg"/>
      </figure>
      <p>
        <i>Aile Bakanlığı, tam 7 yıldır Ankara Söğütözü'ndeki bu gökdelende hizmet veriyor.</i>
      </p>
      <p>
        <b>1 MİLYONU GEÇİYOR</b>
      </p>
      <p>Bakan Zehra Zümrüt Selçuk'un da kirayı yüksek bulup bakanlığı taşımak istediği, ancak uygun bina bulunamadığı belirtiliyor. Binanın bugünkü aylık kirası bir milyon lirayı geçiyor. TÜİK'in geçmiş yıl fiyatlarını güncellemede kullandığı sisteme göre halen aylık kiranın yaklaşık 1.4 milyon liraya ulaştığına işaret ediliyor. Bakanlığın yaklaşık 7 yıldır kiracı olduğu düşünüldüğünde, bugüne kadar ödenen kira miktarının güncel değer fiyatları ile 125 milyon lirayı aştığı tahmin ediliyor.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/feto-borsasi-kitabi-can-ozcelik">
          <img src="https://odatv.com/images2/2019_12/2019_12_05/feto-borsasi.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>13,434 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/onlarca-ilde-gozaltilar-08101922.html"/>
        <a href="https://odatv.com/fetonun-zenginleri-nasil-kurtarildi-12091920.html"/>
        <a href="https://odatv.com/30-ilde-operasyon-basladi-27071912.html"/>
        <a href="https://odatv.com/sorulari-calan-polislere-9-yillik-maas-cezasi-03031901.html"/>
        <a href="https://odatv.com/cezaevinde-hala-kendisini-gizleyen-orgut-yoneticilerini-ancak-bu-yontemle-ortaya-cikarabilirsiniz-15021935.html"/>
        <a href="https://odatv.com/pismanim-diyen-fetoculeri-samimi-bulmuyorum-08021940.html"/>
        <a href="https://odatv.com/fetonun-yeni-versiyonlari-11011905.html"/>
        <a href="https://odatv.com/219-kisiye-dev-operasyon-14121813.html"/>
        <a href="https://odatv.com/o-sinav-sorusturmasinda-40-gozalti-11091816.html"/>
        <a href="https://odatv.com/istanbulda-buyuk-operasyon-10091821.html"/>
        <a href="https://odatv.com/fetocu-kocasini-giyabinda-bosadi-09091848.html"/>
        <a href="https://odatv.com/12-ilde-34-gozalti-29081810.html"/>
        <a href="https://odatv.com/feto-ile-korkutup-dolandirdilar-19081800.html"/>
        <a href="https://odatv.com/tuzla-piyade-okuluna-feto-gozaltisi-18081800.html"/>
        <a href="https://odatv.com/7-subat-sorusturmasinda-6-tutuklama-19071858.html"/>
        <a href="https://odatv.com/bunca-aci-dersten-sonra-iyice-anlasilmalidir...-16071800.html"/>
        <a href="https://odatv.com/rutbeli-askerlere-gozalti-karari-28061802.html"/>
        <a href="https://odatv.com/fetonun-hayaleti-metrobuste-yakalandi-06061844.html"/>
        <a href="https://odatv.com/fetonun-bir-haberlesme-yontemi-daha-ortaya-cikti-29051843.html"/>
        <a href="https://odatv.com/cok-sayida-askere-operasyon-24051820.html"/>
      </related>
    </article>
  </body>
</html>