<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/uzivanje-u-visokom-nivou-civilizacije-u-socijalizmu-kim-dzong-un-otvorio-novo-skijaliste-jangdok-video/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T09:42:00+00:00"/>
    <meta property="og:title" content="&quot;Уживање у високом нивоу цивилизације у социјализму&quot;: Ким Џонг Ун отворио ново скијалиште Јангдок (ВИДЕО)"/>
    <meta property="og:description" content="Севернокорејски лидер Ким Џонг Ун отворио је ново скијалиште и планинско одмаралиште Јангдок које је намењено за, како је рекао, уживање у високом нивоу цивилизације у социјализму."/>
  </head>
  <body>
    <article>
      <h1>"Уживање у високом нивоу цивилизације у социјализму": Ким Џонг Ун отворио ново скијалиште Јангдок (ВИДЕО)</h1>
      <address><time datetime="2019-12-09T09:42:00+00:00">09 Dec 2019, 09:42</time> by <a rel="author">Танјуг</a></address>
      <p>
        <b>Севернокорејски лидер Ким Џонг Ун отворио је ново скијалиште и планинско одмаралиште Јангдок које је намењено за, како је рекао, уживање у високом нивоу цивилизације у социјализму.</b>
      </p>
      <p>Ким је пресекао траку на церемонији отварања рекреативног скијашког центра Јангдок и похвалио војнике што су изградили "чудесну и савршену грађевину", која се уклапа у настојања владајуће партије да поведе људе ка модерној цивилизацији, јавили су државни медији.</p>
      <p>Државна телевизија приказала је снимке одмаралишта са хотелима црвених кровова, изворима термалне воде и парком за јахање коња.</p>
      <p>Хиљаде војника и грађана махало је заставама, а Кима су поздравила и деца.</p>
      <figure>
        <iframe src="https://www.youtube.com/embed/QI24NNg-_x0" width="640" height="360" data-service="Youtube" scrolling="no"/>
      </figure>
      <p>Званична Агенција КЦНА пренела је да је Ким био срећан што је постало могуће да људи уживају у новој култури и што је веома брзо реализован још један план Партије да би људи уживали у цивилизацији на високом нивоу под социјализмом.</p>
      <p>Одмаралиште Јангдок, чија је изградња почела прошле године, један је од највећих Кимових развојних пројеката заједно са још једним планинским центром у граду Самџијон и летњом туристичком дестинацијом у приобалном граду Вонсан.</p>
      <p>Амерички војници воле Русију, а за то је крива контрола ума! Више о томе <b><a href="http://www.pravda.rs/2019/12/9/pentagon-sokirao-svet-americki-vojnici-vole-rusiju-a-za-to-je-kriva-kontrola-uma/"><b>ОВДЕ</b></a></b>.</p>
      <figure>
        <img src="http://www.pravda.rs/fileadmin/slike/2019/07/29/Mustafa.jpg"/>
      </figure>
    </article>
  </body>
</html>