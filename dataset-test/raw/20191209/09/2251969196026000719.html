<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/assalto-alla-banca-nella-notte-il-colpo-sfuma-foto/1335511/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T09:00:18+00:00"/>
    <meta property="og:title" content="Assalto alla banca nella notte, il colpo sfuma (Foto)"/>
    <meta property="og:description" content="MONTECOSARO - Ladri in azione nella filiale Unicredit di via Bologna, i carabinieri stanno analizzando le immagini delle telecamere di videosorveglianza"/>
  </head>
  <body>
    <article>
      <h1>Assalto alla banca nella notte, il colpo sfuma (Foto)</h1>
      <h2>MONTECOSARO - Ladri in azione nella filiale Unicredit di via Bologna, i carabinieri stanno analizzando le immagini delle telecamere di videosorveglianza</h2>
      <address><time datetime="2019-12-09T09:00:18+00:00">09 Dec 2019, 09:00</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fassalto-alla-banca-nella-notte-il-colpo-sfuma-foto%2F1335511%2F">Condividi26</a><a href="https://twitter.com/intent/tweet?text=Assalto+alla+banca+nella+notte%2C++il+colpo+sfuma++%28Foto%29+&amp;url=https%3A%2F%2Fwww.cronachemaceratesi.it%2F2019%2F12%2F09%2Fassalto-alla-banca-nella-notte-il-colpo-sfuma-foto%2F1335511%2F">Tweet</a>Email26 Condivisioni</p>
      <p> </p>
      <p> </p>
      <p>
        <b>Spaccata alla filiale Unicredit di Montecosaro in via Bologna, i ladri scappano prima di riuscire ad entrare nella banca. Il colpo è stato tentato stanotte qualche minuto prima della mezzanotte, quando una banda di malviventi ha provato a entrare all’interno dell’istituto di credito.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/12/unicredit-montecosaro-assalto-spaccata-1-650x434.jpg"/>
        <figcaption>La vetrata che i ladri hanno provato a spaccare</figcaption>
      </figure>
      <p>Si tratterebbe di un gruppo composto da più di due persone arrivate a bordo di un’auto scura. Con una mazza il volto travisato, uno di loro  ha provato a distruggere la vetrata di una porta laterale, ma non è riuscito a spaccare il vetro e il rumore ha iniziato a svegliare i vicini e i residenti. Vista la situazione, dunque, la banda non ha terminato l’impresa scappando a bordo della vettura. Le telecamere di videosorveglianza dell’istituto di credito hanno ripreso tutta l’azione. Sul posto subito sono intervenuti gli uomini della vigilanza privata e i carabinieri della stazione di Montecosaro. Le immagini sono state acquisite e ora sono al vaglio degli inquirenti. Ascoltate anche le testimonianze dei residenti.</p>
      <p>
        <i>(<b>l. b.</b>)</i>
      </p>
      <p>(foto di <b>Federico De Marco</b>)</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/12/unicredit-montecosaro-assalto-spaccata-2-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/12/unicredit-montecosaro-assalto-spaccata-3.jpg"/>
      </figure>
      <p> </p>
    </article>
  </body>
</html>