<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/rusia-a-fost-suspendata-timp-de-patru-ani-de-la-toate-competitiile-sportive-majore-jocurile-olimpice-de-la-tokyo-si-beijing-si-cupa-mondiala-din-qatar.html"/>
    <meta property="og:site_name" content="G4Media.ro"/>
    <meta property="article:published_time" content="2019-12-09T09:05:01+00:00"/>
    <meta property="og:title" content="Rusia a fost suspendată timp de patru ani de la toate competiţiile sportive majore: Jocurile Olimpice de la Tokyo și Beijing și Cupa Mondială din Qatar"/>
    <meta property="og:description" content="Rusia a fost suspendată de Agenţia Mondială Antidoping (WADA) timp de patru ani de la toate competiţiile sportive majore, informează BBC. Acest lucru"/>
  </head>
  <body>
    <article>
      <h1> Rusia a fost suspendată timp de patru ani de la toate competiţiile sportive majore: Jocurile Olimpice de la Tokyo și Beijing și Cupa Mondială din Qatar </h1>
      <address><time datetime="2019-12-09T09:05:01+00:00">09 Dec 2019, 09:05</time> by <a rel="author">Redacția</a></address>
      <p>Rusia a fost suspendată de Agenţia Mondială Antidoping (WADA) timp de patru ani de la toate competiţiile sportive majore, informează BBC. Acest lucru înseamnă că drapelul Rusiei şi imnul naţional nu vor fi permise la competiţii ca Jocurile Olimpice de la Tokyo din 2020, JO de iarnă din 2022 de la Beijing şi Cupa Mondială din Qatar din 2022, scrie <a href="https://www.news.ro/sport/rusia-suspendata-de-wada-de-la-jo-de-la-tokyo-si-de-la-cupa-mondiala-din-qatar-1922405109002019121219193623">News.ro</a>.</p>
      <p>Sportivii care pot dovedi că nu sunt implicaţi în scandalul de dopaj care a afectat sportul din Rusia vor putea concura sub steag neutru.</p>
      <p>Decizia Cimitetului Executiv al WADA a fost luată în unanimitate, la o reuniune de la Lausanne, în Elveţia, după ce Rusada, agenţia naţională antidoping, a fost declarată neconformă pentru manipularea datelor de laborator ale probelor înmânate invetigatorilor, în ianuarie 2019.</p>
      <p>Rusada a fost nevoită să dea problele Agenţiei Mondiale Antidoping ca o condiţie a reintergării din 2018, după trei ani de supendare pentru scandalul de dopaj sistematizat, cu acordul autorităţilor.</p>
      <p>La JO de iarnă de la Pyeongchang, 168 de sportivi ruşi au concurat sub steag neutru, Rusia fiind suspendată după scandalul de la JO de la Soci, din 2014.</p>
      <p>Rusia este suspendată de la competiţiile atletice din 2015.</p>
      <p>În ciuda sancţiunii primite, Rusia va putea evolua la Campionatul European de fotbal din 2020, la care oraşul Sankt Petersburg este gazdă, deoarece competiţia organizată de UEFA nu este considerată ca fiind una „majoră”.</p>
      <p>
        <i>Foto: Pexels.com</i>
      </p>
    </article>
  </body>
</html>