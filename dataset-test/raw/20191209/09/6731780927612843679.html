<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/lutto-musica-juice-wrld-muore-aeroporto/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T09:19:43+00:00"/>
    <meta property="og:title" content="Lutto nel mondo della musica, Juice Wrld muore in aeroporto a 21 anni"/>
    <meta property="og:description" content="L’astro nascente della musica rap americana, Juice Wrld è morto nelle scorse ore a causa di un malore avvertito mentre si trovava in aeroporto. Jarad Anthony Higgins, artista nato il 2 dicembre del 1998 a Chicago, si era appena affacciato nel mondo della musica. Cresciuto nella periferia della capitale dell’Illinois, il giovanissimo rapper si era …"/>
  </head>
  <body>
    <article>
      <h1>Lutto nel mondo della musica, Juice Wrld muore in aeroporto a 21 anni</h1>
      <address><time datetime="2019-12-09T09:19:43+00:00">09 Dec 2019, 09:19</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/12/juice-Wrld.jpg"/>
      </figure>
      <p>L’astro nascente della musica rap americana, Juice Wrld è morto nelle scorse ore a causa di un malore avvertito mentre si trovava in aeroporto.</p>
      <p><b>Jarad Anthony Higgins</b>, artista nato il 2 dicembre del 1998 a Chicago, si era appena affacciato nel mondo della musica. Cresciuto nella periferia della capitale dell’<b>Illinois</b>, il giovanissimo rapper si era fatto strada attraverso gare di freestyle e contest, riuscendo finalmente a diventare famoso nel 2018 (a nemmeno 20 anni) grazie al singolo ‘<b>Lucid Dreams</b>‘. La canzone è presto diventata un tormentone nelle stazioni musicali americane, scalando classifiche d’ascolto e di gradimento in pochissimo tempo. A fine anno ha persino ottenuto un riconoscimento da <b>Billaboards</b>, entrando a far parte della <b>Hot 100</b> al secondo posto della graduatoria.</p>
      <p>Il successo del brano aveva attirato l’attenzione della major, pronte a scornarsi per mettere sotto contratto uno dei talenti più fulgidi dell’immensa scena rapper americana. Diventato noto con il nome di <b>Juice Wrld</b>, il giovane artista americano stava per affacciarsi su un mondo di opportunità che gli avrebbe potuto consegnare fama e successo internazionali, ma purtroppo si è spento prima che potesse accadere. Nel 2019 aveva anche pubblicato il suo primo album ‘<b>Goodbye &amp; Good Riddance</b>‘ con la Interscope.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Juice Wrdl muore a soli 21 anni</h3>
      <p>La scorsa mattina Juice Wrdl era appena atterrato all’aeroporto di <b>Chicago</b> dopo un volo di diverse ore dalla <b>California</b>. Mentre camminava nell’area per il ritiro dei bagagli il giovane è stato colpito da convulsioni. I testimoni presenti hanno giurato di averlo visto sanguinare dalla bocca ed hanno spiegato come i paramedici gli abbiano offerto assistenza quasi subito. Purtroppo il pronto intervento dello staff medico dell’aeroporto non è stato sufficiente a salvargli la vita. Dopo la disperata corsa in ospedale, infatti, è giunta la triste notizia del suo decesso.</p>
      <figure>
        <img src="https://www.viagginews.com/wp-content/uploads/2019/12/Juice.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/incidente-andrea-madre-trova-morto-strada/"/>
        <a href="https://www.viagginews.com/2019/12/09/serena-mollicone-le-iene-testimone-inchioda-marco-mottola/"/>
        <a href="https://www.viagginews.com/2019/12/09/giulia-de-lellis-foto-senza-veli-fan/"/>
      </related>
    </article>
  </body>
</html>