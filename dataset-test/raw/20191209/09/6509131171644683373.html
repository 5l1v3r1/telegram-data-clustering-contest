<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322598/Zo-veel-kinderen-in-jouw-regio-groeien-in-armoede-op"/>
    <meta property="og:site_name" content="RTV Oost"/>
    <meta property="article:published_time" content="2019-12-09T09:23:30+00:00"/>
    <meta property="og:title" content="Zo veel kinderen in jouw regio groeien in armoede op"/>
    <meta property="og:description" content="In Enschede groeien procentueel (12,7 procent) gezien de meeste Overijsselse kinderen in armoede op. In Tubbergen is dat percentage met drie procent het laagst van de provincie. Dat blijkt uit CBS-cijfers over 2018."/>
  </head>
  <body>
    <article>
      <h1>Zo veel kinderen in jouw regio groeien in armoede op</h1>
      <address>
        <time datetime="2019-12-09T09:23:30+00:00">09 Dec 2019, 09:23</time>
      </address>
      <slideshow>
        <figure>
          <img src="https://imgo.rgcdn.nl/23995e93e5da4071ab7d756fc18950b8/opener/In-de-Twentse-steden-groeien-de-meeste-Overijsselse-kinderen-in-armoede-op-Foto-GettyImages-Ralf-Geithe.jpg?v=BU8XMp3kP8w0KXU6XleerA2"/>
        </figure>
        <figure>
          <img src="https://imgo.rgcdn.nl/23995e93e5da4071ab7d756fc18950b8/opener/In-de-Twentse-steden-groeien-de-meeste-Overijsselse-kinderen-in-armoede-op-Foto-GettyImages-Ralf-Geithe.jpg?v=BU8XMp3kP8w0KXU6XleerA2"/>
        </figure>
        <figcaption>In de Twentse steden groeien de meeste Overijsselse kinderen in armoede op (Foto: GettyImages / Ralf Geithe)</figcaption>
      </slideshow>
      <p>In Enschede groeien procentueel (12,7 procent) gezien de meeste Overijsselse kinderen in armoede op. In Tubbergen is dat percentage met drie procent het laagst van de provincie. Dat blijkt uit CBS-cijfers over 2018.</p>
      <p>Almelo (tien procent) en Hengelo (8,1 procent) completeren samen met Enschede de top drie.</p>
      <p>Landelijk gezien groeien één op de twaalf kinderen op in armoede. Rozendaal, Bunnik en Heiloo zijn de enige gemeenten waar het aantal kinderen uit laag-inkomensgezinnen onder de drie procent ligt.</p>
      <p>
        <b>Armoedegrens</b>
      </p>
      <p>Bij een inkomen beneden de lage-inkomensgrens spreekt CBS van 'risico op armoede'. De lage inkomensgrens hangt af van de gezinssituatie. In 2018 lag de grens voor een alleenstaande op netto 1.060 euro per maand. Voor een paar was dat 1.460 euro, en met twee minderjarige kinderen 2.000 euro.</p>
      <p>Volgens het statistiekbureau komt een groot deel van de gezinnen met een laag inkomen financieel in de problemen. Zo kan de helft van de gezinnen met minderjarige kinderen niet jaarlijks op vakantie. Ook blijft er vaak geen geld over voor nieuwe kleren, een computer of tablet. Het grootste deel van deze gezinnen moet rondkomen van een uitkering.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Zo+veel+kinderen+in+jouw+regio+groeien+in+armoede+op">06 - 57 03 33 33</a>.</aside>
    </article>
  </body>
</html>