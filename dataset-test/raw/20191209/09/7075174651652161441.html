<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55376/belgrade-wedding-show-praznicni-duh-svecana-atmosfera-i-najlepse-emocije"/>
    <meta property="og:site_name" content="Svet Plus"/>
    <meta property="article:published_time" content="2019-12-09T09:47:49+00:00"/>
    <meta property="og:title" content="Belgrade Wedding Show: Praznični duh, svečana atmosfera i najlepše emocije!"/>
    <meta property="og:description" content="Belgrade Wedding Show! Estetika na najvišem nivou, koju ova manifestacija neguje od svog početka, i ovoga puta bila je imperativ za pedesetak najekskluzivnijih i najeminentnijih izlagača koji su prikazali najbolje iz svoje ponude za predstojeću „wedding“ sezonu. Praznični duh, svečana atmosfera i najlepše emocije!"/>
  </head>
  <body>
    <article>
      <h1>Belgrade Wedding Show: Praznični duh, svečana atmosfera i najlepše emocije!</h1>
      <h2>Belgrade Wedding Show! Estetika na najvišem nivou, koju ova manifestacija neguje od svog početka, i ovoga puta bila je imperativ za pedesetak najekskluzivnijih i najeminentnijih izlagača koji su prikazali najbolje iz svoje ponude za predstojeću „wedding“ sezonu. Praznični duh, svečana atmosfera i najlepše emocije!</h2>
      <address><time datetime="2019-12-09T09:47:49+00:00">09 Dec 2019, 09:47</time> by <a rel="author">O.J</a></address>
      <p>Uz praznični duh zbog, svečanu atmosferu i prisustvo najlepših emocija, u elitnom hotelu Hilton otovren je jubilarni, 10. po redu „Belgrade Wedding Show“. Estetika na najvišem nivou, koju ova manifestacija neguje od svog početka, i ovoga puta bila je imperativ za pedesetak najekskluzivnijih i najeminentnijih izlagača koji su prikazali najbolje iz svoje ponude za predstojeću „wedding“ sezonu. Iskusna i priznata dizajnerska imena, ali i mladi kreativci, kao i saloni venčanica predstavili su najlepše venčanice za 2020. godinu. Dizajnerka Biljana Tipsarević predstavila je svoju novu kolekciju venčanica, ali i haljine za majke, deveruše, kume i ostale gošće slavlja. </p>
      <figure>
        <img src="http://www.svetplus.com/userfiles/images/2(101).jpg"/>
      </figure>
      <p><b>„Dizajniranje venčanica za mene predstavlja posebno zadovoljstvo. Drago mi je da su dame ne našem tržištu prepoznale estetiku koju nudim budućim mladama. Važno mi je da se one osećaju najbolje i najlepše tog dana koji je po svemu poseban i najvažniji u životu svake žene“</b>, rekla je Biljana Tipsarević kojoj je ovo prvi veći događaj na kom se pojavila od kako je potvrdila da sa suprugom Jankom Tipsarevićem očekuje drugo dete.</p>
      <p><b>„Osećam se dobro, energično. Važno mi je da sam tu, da sam sa budućim mladama. Trudnoća mi daje neku dodatnu inspiraciju i energiju“</b>, rekla je Biljana Tipsarević koja je u četvrtom mesecu trudnoće.  </p>
      <figure>
        <img src="http://www.svetplus.com/userfiles/images/5(7).jpg"/>
      </figure>
      <p><b>„Radujem se što moj atelje ponovo učestvuje na „Belgrade Wedding Showu“ koji je iz godine u godinu sve bolji. U svakoj svojoj kolekciji imam i deo koji je namenjen mladama, to su uglavnom haljine koje one i posle venčanja mogu da ponesu u nekim svečanim prilikama. Za one devojke koje žele nešto tradicionalniju venčanicu, imamo i modele koji su veoma raskošni, jedinstveni, a opet sa mojim prepoznatljivim autorskim pečatom“</b>, kaže dizajnerka Suzana Perić.</p>
      <p>Nove trendove prikazale su i zlatare, cvećare, poslastičarske kuće, dekorateri, „wedding“ planeri, agencije koje se bave organizacijom venčanja, kao i nekoliko studija specijalizovanih za fotografisanje i snimanje svadbene zabave.</p>
      <figure>
        <img src="http://www.svetplus.com/userfiles/images/3(42).jpg"/>
      </figure>
      <p><b> „Svakog decembra mladencima koji žele da pomeraju granice i da njihovo venčanje bude personalizovano i moderno, predstavljamo nove trendove za narednu godinu. Za 2020. godinu trend je da venčanja budu potpuno personalizovana i da se proslave iz sala izmeštaju na otvoreni prostor“</b>, rekla je Ivana Anđić, urednica magazina „Reci da“ koji je organizator „Belgrade Wedding Showa“.</p>
      <p>Svi oni koji narednoj godini planiraju svoje venčanje, a žele da proslava tog čina bude jedinstvena, sa stilom i u skladu sa poslednjim trendovima, na jubilarnom “Belgrade Wedding Showu” koji je i ovoga puta pomerio granice i postavio nove standarde, na jednom mestu našli su sve ono što im je potrebno da njihov najvažniji dan bude ispunjen najlepšim uspomenama.</p>
    </article>
  </body>
</html>