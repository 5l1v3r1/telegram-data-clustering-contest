<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.huffingtonpost.it/entry/pechino-alla-guerra-dei-byte_it_5dee0bc5e4b05d1e8a544517?utm_hp_ref=it-homepage"/>
    <meta property="og:site_name" content="L'HuffPost"/>
    <meta property="article:published_time" content="2019-12-09T09:05:56+00:00"/>
    <meta property="og:title" content="Pechino alla guerra dei byte: entro il 2022 computer e software esteri dovranno sparire"/>
    <meta property="og:description" content="La mossa del governo cinese è una risposta al sabotaggio Usa verso Huawei. Tutti gli enti pubblici dovranno adottare tecnologie made in China"/>
  </head>
  <body>
    <article>
      <h1>Pechino alla guerra dei byte: entro il 2022 computer e software esteri dovranno sparire</h1>
      <h2>La mossa del governo cinese è una risposta al sabotaggio Usa verso Huawei. Tutti gli enti pubblici dovranno adottare tecnologie made in China</h2>
      <address><time datetime="2019-12-09T09:05:56+00:00">09 Dec 2019, 09:05</time> by <a rel="author">ANSA</a></address>
      <figure>
        <img src="https://img.huffingtonpost.com/asset/5dee0e50210000010234f63d.jpeg?cache=GuWZCtpTSe&amp;ops=scalefit_630_noupscale"/>
        <figcaption>d3sign via Getty Images</figcaption>
      </figure>
      <p>La Cina ordina la rimozione “dei computer e dei software esteri entro il 2022”: lo riporta <a href="https://www.ft.com/content/b55fc6ee-1787-11ea-8d73-6303645ac406">il Financial Times</a> che dà conto dell’ “editto del governo cinese per spingere gli enti pubblici ad adottare kit nazionali”, dando un “colpo ad Hp, Dell e Microsoft” in risposta al sabotaggio dell’amministrazione di Trump all’uso di tecnologia cinese negli Usa, tra cui quella di Huawei.</p>
      <p>Pechino, nella ricostruzione del quotidiano della City, ha disposto che tutte le istituzioni pubbliche e gli uffici che fanno capo al governo eliminino computer e software stranieri per sostenere lo sviluppo delle tecnologie domestiche con un piano graduale, ma serrato, che prevede un primo taglio del 30% entro il 2020, del 50% nel 2021 e del residuo 20% nel 2022.</p>
      <ul>
        <li>ANSA</li>
      </ul>
    </article>
  </body>
</html>