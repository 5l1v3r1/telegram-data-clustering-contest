<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-na-tritwsei-to-kalo"/>
    <meta property="og:site_name" content="24sports.com.cy"/>
    <meta property="article:published_time" content="2019-12-09T09:04:00+00:00"/>
    <meta property="og:title" content="Ανόρθωση: Να τριτώσει το καλό"/>
    <meta property="og:description" content="Στο κυανόλευκο στρατόπεδο αφήνουν πίσω τους πλέον τον αγώνα με την ΑΕΛ και μοναδική σκέψη στο μυαλό τους δεν είναι άλλη από τον αγώνα στο Τσίρειο με τον Απόλλωνα. Ένας αγώνας οπού είναι υψίστης σημασίας."/>
  </head>
  <body>
    <article>
      <h1>Ανόρθωση: Να τριτώσει το καλό</h1>
      <h2>Να κλείσουν με απόλυτη επιτυχία τον κύκλο των ντέρμπι θέλουν στην «Κυρία»</h2>
      <address><time datetime="2019-12-09T09:04:00+00:00">09 Dec 2019, 09:04</time> by <a rel="author">Χρυσόστομος Σουρκούνης</a></address>
      <p>
        <b>Στο κυανόλευκο στρατόπεδο αφήνουν πίσω τους πλέον τον αγώνα με την ΑΕΛ και μοναδική σκέψη στο μυαλό τους δεν είναι άλλη από τον αγώνα στο Τσίρειο με τον Απόλλωνα. Ένας αγώνας οπού είναι υψίστης σημασίας.</b>
      </p>
      <p>Στην ομάδα της Αμμοχώστου έχουν βγάλει με επιτυχία τα δυο από τα τρία ντέρμπι που είχαν να δώσουν και θέλουν να κλείσουν με τον καλύτερο δυνατό τρόπο αυτό τον κύκλο των συνεχομένων ντέρμπι και πάνε στην Λεμεσό με μοναδικό στόχο το τρίποντο.</p>
      <p>Βέβαια αυτή την αποστολή μπορούμε να την χαρακτηρίζουμε και  την δυσκολότερη, καθώς η ομάδα του Απόλλωνα, έχει αφήσει πίσω της το κακό ξεκίνημα το όποιο έκανε και τις τελευταίες αγωνιστικές ανέβασε στροφές.</p>
      <p>Ο Τιμούρ και οι ποδοσφαιριστές του αναμένεται να βρουν μια πολύ διαφορετική ομάδα από τη ομάδα που αντιμετώπισαν στο παιχνίδι του πρώτου γύρου στο Αντώνης Παπαδόπουλος. Για αυτό τον λόγο και ο Τιμούρ χθες, βρέθηκε στον Τσίρειο για να δει από κοντά τον αγώνα με την ΑΕΚ και να προετοιμάσει όσο καλύτερα γίνεται την ομάδα του.</p>
      <p>Στο αγωνιστικό κομμάτι μοναδικός τραυματίας παραμένει ο Γιώργος Γκαλίτσιος, που αν όλα πάνε καλά με τον τραυματισμό του θα είναι έτοιμος στο τέλος της εβδομάδας. Από την άλλη το πρόβλημα που ανάγκασέ τον Τιμούρ να κάνει αναγκαστική αλλαγή τον Γκόρντον Σίλντενφελντ στο παιχνίδι με την ΑΕΛ, δεν φαίνεται να είναι κάτι ανησυχητικό, καθώς όπως ανάφερε και ο Σάββας Πηλακούτας, η αλλαγή έγινε περισσότερο για προληπτικούς λόγους.</p>
    </article>
  </body>
</html>