<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483246"/>
    <meta property="og:site_name" content="طرفداری"/>
    <meta property="article:published_time" content="2019-12-09T09:35:14+00:00"/>
    <meta property="og:title" content="اشتباه در ترجمه برخی رسانه‌های داخلی؛ استراماچونی فعلا گزینه هدایت اودینزه نیست!"/>
    <meta property="og:description" content="طرفداری- فسخ قرارداد آندره آ استراماچونی با استقلال، موضوع داغ این روزهای فوتبال ایران است. گفته می‌شود امروز دوشنبه، استراماچونی با ترک ایران، به ترکیه رفته است."/>
  </head>
  <body>
    <article>
      <h1>اشتباه در ترجمه برخی رسانه‌های داخلی؛ استراماچونی فعلا گزینه هدایت اودینزه نیست!</h1>
      <h2>اودینزه به لوکا گوتی، سرمربی موقت خود اعتماد دارد</h2>
      <address><time datetime="2019-12-09T09:35:14+00:00">09 Dec 2019, 09:35</time> by <a rel="author" href="https://www.tarafdari.com/%D8%B9%D9%84%DB%8C%D8%B1%D8%B6%D8%A7-%D9%86%D8%AC%D8%A7%D8%AA%DB%8C/35197" target="_blank">علیرضا نجاتی</a></address>
      <pre>سران اودینزه تصمیم به حفظ لوکا گوتی، سرمربی موقت خود گرفته اند و فعلا به سراغ آندره آ استراماچونی نمی‌روند.</pre>
      <p><a href="https://www.tarafdari.com/"><b>طرفداری</b></a>- <a href="https://www.tarafdari.com/node/1482774">فسخ قرارداد آندره آ استراماچونی با استقلال</a>، موضوع داغ این روزهای فوتبال ایران است. گفته می‌شود امروز دوشنبه، <a href="https://www.tarafdari.com/node/1483144">استراماچونی با ترک ایران</a>،به ترکیه رفته است.</p>
      <p>امروز وب سایت<b> اودینزه بلاگ</b> به نقل از<b>Messaggero Veneto</b>، گزارشی در خصوص نیمکت اودینزه منتشر کرد که تا حدی نیز به آندره آ استراماچونی نیز مربوط است. چند هفته پیش، اودینزه به دلیل کسب نتایج ضعیف تصمیم به <a href="https://www.tarafdari.com/node/1456882">اخراج ایگور تودور</a> گرفت و لوکا گوتی به عنوان سرمربی موقت این تیم منصوب شد که نتایج نسبتا مطلوبی نیز گرفته است. طبق ادعای این وب سایت، لوکا گوتی که این هفته موفق شد ناپولیِ آنچلوتی را متوقف کند،در دو بازی آینده برابر یوونتوس و کالیاری روی نیمکت اودینزه خواهد نشست و تا کریسمس هدایت این تیم را عهده دار خواهد بود.</p>
      <p>والتر زنگا و پاسکواله مارینو، دو آلترناتیو لوکا گوتی چندان مناسب این باشگاه به نظر نمی‌رسند و<b> آندره آ استراماچونی که سابقه هدایت اودینزه را در کارنامه داشته، با وجود فسخ قرارداد با استقلال، هنوز در بین گزینه‌های اودینزه نیست.</b> این در حالی است که برخی سایت‌های ورزشی با ترجمه اشتباه همین گزارش، استراماچونی را به عنوان گزینه هدایت اودینزه مطرح کردند.</p>
      <figure>
        <img src="https://www.tarafdari.com/sites/default/files/users/user35197/2019/12/09/untitled.jpg"/>
      </figure>
    </article>
  </body>
</html>