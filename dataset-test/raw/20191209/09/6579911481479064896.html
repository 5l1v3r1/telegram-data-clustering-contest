<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23539629-video-schi-alpin-cupa-mondiala-viktoria-rebensburg-castigat-salomul-super-urias-lake-louise.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T09:36:00+00:00"/>
    <meta property="og:title" content="VIDEO Schi alpin - Cupa Mondială: Viktoria Rebensburg a câştigat salomul super-uriaș de la Lake Louise"/>
    <meta property="og:description" content="Campioana olimpică germană Viktoria Rebensburg a câştigat slalomul super-uriaş feminin desfăşurat duminică în staţiunea canadiană Lake Louise, succes în urma căruia a urcat pe locul"/>
  </head>
  <body>
    <article>
      <h1>VIDEO Schi alpin - Cupa Mondială: Viktoria Rebensburg a câştigat salomul super-uriaș de la Lake Louise</h1>
      <address><time datetime="2019-12-09T09:36:00+00:00">09 Dec 2019, 09:36</time> by <a rel="author">Diana Ene</a></address>
      <p><b>Campioana olimpică germană Viktoria Rebensburg a câştigat slalomul super-uriaş feminin desfăşurat duminică în staţiunea canadiană Lake Louise, succes în urma căruia a urcat pe locul al doilea în clasamentul general al Cupei Mondiale de schi alpin, dominat cu autoritate de americanca Mikaela Shiffrin.<br/></b><br/>Rebensburg (30 ani) a obţinut cu această ocazie a 18-a sa victorie în circuitul mondial, prima de la debutul acestui sezon. Ea a fost înregistrată cu timpul de 1 min 20 sec, devansând-o cu 35 sutimi de secundă pe italianca Nadia Delago, ocupanta locului secund, şi cu 42 sutimi pe Corinne Suter din Elveţia, clasată pe poziţia a treia.<br/><br/>Mikaela Shiffrin a terminat proba pe locul al zecelea, după o greşeală comisă pe ultima porţiune a traseului. Schioarea americană are însă un avans de peste 200 de puncte faţă de Rebensburg în ierarhia generală a Cupei Mondiale, după primele 7 probe ale sezonului 2019/2020. Următoarea etapă va avea loc la sfârşitul acestei săptămâni, în staţiunea elveţiană St Moritz.<br/><b><br/>Clasamentul probei de slalom super-uriaş de la Lake Louise:<br/></b><br/>1. Viktoria Rebensburg (Germania) 1:20.00<br/>2. Nicol Delago (Italia) 1:20.35<br/>3. Corinne Suter (Elveţia) 1:20.42<br/>4. Stephanie Venier (Austria) 1:20.53<br/>5. Mirjam Puchner (Austria) 1:20.77<br/>...<br/><br/><b>Clasamentul general al Cupei Mondiale de schi alpin:<br/></b><br/>1. Mikaela Shiffrin (SUA) 472 punce<br/>2. Viktoria Rebensburg (Germania) 235<br/>3. Michelle Gisin (Elveţia) 185<br/>4. Corinne Suter (Elveţia) 185<br/>5. Nicole Schmidhofer (Austria) 168<br/>...</p>
      <figure>
        <iframe src="https://www.youtube.com/embed/dFrJo8HIngQ" width="490" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>