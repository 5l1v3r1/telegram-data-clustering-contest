<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483247"/>
    <meta property="og:site_name" content="طرفداری"/>
    <meta property="article:published_time" content="2019-12-09T09:38:23+00:00"/>
    <meta property="og:title" content="سهیل مهدی: بازی پیکان و استقلال ساعت 17:30 در ورزشگاه آزادی برگزار می‌شود؛ بلیت‌های خریداری شده برای ورزشگاه شهرقدس، در آزادی معتبر است"/>
    <meta property="og:description" content="طرفداری- سهیل مهدی، سرپرست کمیته مسابقات سازمان لیگ فوتبال ایران اعلام کرد که زمان برگزاری دیدار پیکان و استقلال از هفته چهاردهم لیگ برتر تغییری نکرده است."/>
  </head>
  <body>
    <article>
      <h1>سهیل مهدی: بازی پیکان و استقلال ساعت 17:30 در ورزشگاه آزادی برگزار می‌شود؛ بلیت‌های خریداری شده برای ورزشگاه شهرقدس، در آزادی معتبر است</h1>
      <address><time datetime="2019-12-09T09:38:23+00:00">09 Dec 2019, 09:38</time> by <a rel="author" href="https://www.tarafdari.com/%D8%A7%D8%AD%D8%B3%D8%A7%D9%86-%D9%88%D9%84%DB%8C-%D8%AF%D9%88%D8%B3%D8%AA/133918" target="_blank">احسان ولی دوست</a></address>
      <pre>زمان بازی استقلال تغییر نکرده است.</pre>
      <p><b><a href="https://www.tarafdari.com/">طرفداری</a></b>-سهیل مهدی، سرپرست کمیته مسابقات سازمان لیگ فوتبال ایران اعلام کرد که زمان برگزاری دیدار پیکان و استقلال از هفته چهاردهم لیگ برتر تغییری نکرده است.</p>
      <p>به گزارش <b>تسنیم</b>، محل برگزاری دیدار<a href="https://www.tarafdari.com/node/1483201"> پیکان و استقلال از هفته چهاردهم رقابت‌های لیگ برتر</a> فوتبال تغییر کرد و این بازی به جای ورزشگاه شهدای شهر قدس که محل میزبانی دیدارهای خانگی پیکان است، در ورزشگاه آزادی برگزار می‌شود.ساعت برگزاری این مسابقه از سوی سازمان لیگ ساعت 17:30 اعلام شده بود، با این حال رسانه رسمی باشگاه استقلال اعلام کرد که این بازی از ساعت 16 آغاز می‌شود. موضوعی که دچار سردرگمی شده بود، اما سهیل مهدی، رئیس کمیته مسابقات سازمان لیگدر این خصوص گفت:</p>
      <blockquote>ساعت بازی تغییر نکرده و طبق همان اعلام قبلی ساعت 17:30 در ورزشگاه آزادی برگزار می‌شود.</blockquote>
      <p>مهدی همچنین در خصوص ادعای مطرح شده از سوی باشگاه استقلال مبنی بر اینکه تماشاگرانی که اقدام به خرید بلیت بازی در ورزشگاه شهدای شهر قدس کرده بودند، نسبت به عودت پول خود از طریق سامانه بلیت فروشی اقدام کنند، اظهار داشت:</p>
      <blockquote>چنین چیزی مطرح نیست و بلیت‌هایی که برای ورزشگاه شهدای شهر قدس خریداری شده بود، در ورزشگاه آزادی معتبر است.</blockquote>
      <p>به این ترتیب دیدار پیکان و استقلال از ساعت 17:30 امروز (دوشنبه) در ورزشگاه آزادی برگزار می‌شود که تماشاگران می‌توانند با بلیت‌های خریداری شده الکترونیکی به میزبانی ورزشگاه شهدای شهر قدس هم این بازی را در ورزشگاه آزادی از نزدیک تماشا کنند.</p>
    </article>
  </body>
</html>