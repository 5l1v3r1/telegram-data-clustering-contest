<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840231-krim-maye-buti-chastinoyu-peregovoriv-u-normandskomu-formati-golova-sku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:59:00+00:00"/>
    <meta property="og:title" content="Крим має бути частиною переговорів у &quot;нормандському форматі&quot; – голова СКУ"/>
    <meta property="og:description" content="КИЇВ. 9 грудня. УНН. Питання Криму обов’язково має підійматися на &quot;нормандській зустрічі&quot;. Про це в інтерв’ю &quot;Радіо Свобода&quot; повідомив перший …"/>
  </head>
  <body>
    <article>
      <h1>Крим має бути частиною переговорів у "нормандському форматі" – голова СКУ</h1>
      <address><time datetime="2019-12-09T09:59:00+00:00">09 Dec 2019, 09:59</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> Питання Криму обов’язково має підійматися на "нормандській зустрічі". Про це в інтерв’ю <a href="https://www.radiosvoboda.org/">"Радіо Свобода" </a>повідомив перший віцепрезидент Світового конгресу українців Стефан Романів, передає <b>УНН</b>.</p>
      <p>"Очевидно, Крим обов’язково має бути частиною цих переговорів. Адже найважливішим є питання відновлення територіальної цілісності України. Ми, українська діаспора, також закликаємо лідерів Німеччини, Франції, союзників України посилити міжнародні санкції проти Росії, допоки Москва не деокупує суверенну українську територію Криму та частини Донецької та Луганської областей", - зазначив Романів, відповідаючи на питання чи варто підіймати тему Криму на "нормандській зустрічі" у Парижі.</p>
      <p>Нагадаємо, сьогодні, 9 грудня, відбудеться зустріч Президента України Володимира Зеленського із своїми колегами з Франції, Німеччини та Росії в рамках <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">"нормандського формату" у Парижі.</a></p>
    </article>
  </body>
</html>