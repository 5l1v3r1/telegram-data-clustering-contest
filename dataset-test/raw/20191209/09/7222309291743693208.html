<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/fotgangare-utan-reflex-fick-langtradare-att-kora-av-vagen/"/>
    <meta property="og:site_name" content="HBL"/>
    <meta property="article:published_time" content="2019-12-09T09:32:00+00:00"/>
    <meta property="og:title" content="Fotgängare utan reflex fick långtradare att köra av vägen"/>
    <meta property="og:description" content="En tung fordonskombination körde i diket efter att ha väjt för en person som ledde sin cykel längs vägrenen. Den mörkklädda fotgängaren syntes dåligt i mörkret."/>
  </head>
  <body>
    <article>
      <h1>Fotgängare utan reflex fick långtradare att köra av vägen</h1>
      <h2>En tung fordonskombination körde i diket efter att ha väjt för en person som ledde sin cykel längs vägrenen. Den mörkklädda fotgängaren syntes dåligt i mörkret.</h2>
      <address><time datetime="2019-12-09T09:32:00+00:00">09 Dec 2019, 09:32</time> by <a rel="author">SPT</a></address>
      <p>På söndagseftermiddagen körde en långtradare av vägen i på riksväg 4 i Viitasaari i Mellersta Finland, meddelar polisinrättningen i Inre Finland.</p>
      <p>Fordonet körde norrut då föraren plötsligt upptäckte en fotgängare som ledde sin cykel längs vägrenen. Lastbilschauffören var tvungen att väja undan fotgängaren som var klädd i mörka kläder och saknade reflex.</p>
      <p>På grund av den plötsliga manövern började släpet kränga fram och tillbaka, vilket ledde till att långtradaren körde i diket. Fordonet fick skador, men inga personer skadades.</p>
      <p>Fotgängaren hade hunnit lämna platsen innan polisen anlände. Också enligt bilister som stannade vid platsen saknade fotgängaren reflex. Polisen utreder fallet som äventyrande av trafiksäkerheten.</p>
    </article>
  </body>
</html>