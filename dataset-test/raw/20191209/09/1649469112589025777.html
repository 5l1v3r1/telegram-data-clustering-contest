<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/kita-savaite-pasilaiciuose-atidaroma-isskirtine-lidl-haus-parduotuve/"/>
    <meta property="og:site_name" content="Made in vilnius"/>
    <meta property="article:published_time" content="2019-12-09T09:10:11+00:00"/>
    <meta property="og:title" content="Kitą savaitę Pašilaičiuose atidaroma išskirtinė „Lidl Haus“ parduotuvė"/>
    <meta property="og:description" content="Plėtrą Lietuvoje tęsiantis prekybos tinklas „Lidl“ prieš didžiąsias metų šventes atidarys dar dvi parduotuves. Gruodžio 16 d. viena tinklo parduotuvių duris atvers Ukmergės g. 256, o antroji tą pačią dieną bus atidaryta Kaune. Naujų parduotuvių atidarymai šiuose Lietuvos miestuose iš viso sukurs daugiau nei 80 naujų darbo vietų. Naujoji „Lidl“..."/>
  </head>
  <body>
    <article>
      <h1>Kitą savaitę Pašilaičiuose atidaroma išskirtinė „Lidl Haus“ parduotuvė</h1>
      <address><time datetime="2019-12-09T09:10:11+00:00">09 Dec 2019, 09:10</time> by <a rel="author">Made in Vilnius</a></address>
      <p>Plėtrą Lietuvoje tęsiantis prekybos tinklas „Lidl“ prieš didžiąsias metų šventes atidarys dar dvi parduotuves. Gruodžio 16 d. viena tinklo parduotuvių duris atvers Ukmergės g. 256, o antroji tą pačią dieną bus atidaryta Kaune. Naujų parduotuvių atidarymai šiuose Lietuvos miestuose iš viso sukurs daugiau nei 80 naujų darbo vietų.</p>
      <h3>Naujoji „Lidl“ parduotuvė – vilniečių patogumui</h3>
      <p>Nauja „Lidl“ parduotuvė įsikurs itin dinamiškoje ir judrioje sostinės dalyje bei bus orientuota į pirkėjo patogumą bei greitą apsipirkimą. Ši „Lidl“ parduotuvė išskirtinė tuo, jog yra integruota į Vilniaus architektūros gide esantį pastatą bei įgaus simbolinį naują pavadinimą – „Lidl Haus“. Šiame pastate po vienu stogu atvykę pirkėjai turės galimybę ne tik apsipirkti, bet ir apsilankyti trečiame pastato aukšte esančiame sporto klube, pasinaudoti kitomis, po vienu stogu esančiomis, paslaugomis. Parduotuvės dizainas taip pat pritaikytas prie pastato, todėl interjere vyrauja balta spalva.</p>
      <p>Atnaujintoje automobilių stovėjimo aikštelėje prie „Lidl“ parduotuvės, prekybos tinklas pirkėjams suteiks galimybę parkuoti automobilį nemokamai. Naujoje parduotuvėje bus įrengtas terminalas, kuriame suvedus valstybinį automobilio numerį, automobilį bus galima parkuoti 60 minučių nemokamai.</p>
      <h3>Prieš didžiąsias metų šventes – galimybė prisidėti geru darbu</h3>
      <p>Nauame prekybos centre taip pat įrengtos vadinamosios ekostotelės su taromatais, talpomis popieriaus, plastiko bei kitoms atliekoms, baterijoms ir smulkiai elektros įrangai. Pirkėjai taip pat turės galimybę prisidėti prie beveik dvejus metus vykdomo „Lidl“ paramos projekto „Už saugią aplinką mūsų vaikams“. Grąžinant užstato sistemos ženklu pažymėtas pakuotes į taromatus visose „Lidl“ parduotuvėse, sukauptą užstatą keliais mygtukų paspaudimais galima skirti vaikų dienos centrus valdančioms organizacijoms. Bendrovė, savo ruožtu, gyventojų paaukotų pinigų sumą padvigubina.</p>
      <p>Šioje, kaip ir visose šio tinklo parduotuvėse, įrengtas išorinis automatinis širdies defibriliatorius. Jis skirtas gaivinti žmogų bei padeda atkurti širdies ritmą dar iki atvykstant medikams. Šiuo aparatu yra apmokyti naudotis visi „Lidl“ darbuotojai, o svarbiausia – juo gali naudotis kiekvienas, net ir neturintis medicininio išsilavinimo. Šis modernus, automatinis prietaisas prekybos centre užtikrina maksimalų saugumą.</p>
      <p>Naujai atidaromos „Lidl“ parduotuvės – bus jau 46-oji ir 47-oji Lietuvoje. Šiuo metu „Lidl“ parduotuvės veikia Vilniuje, Kaune, Klaipėdoje, Šiauliuose, Alytuje, Marijampolėje, Kėdainiuose, Telšiuose, Kretingoje, Mažeikiuose, Tauragėje, Jonavoje, Panevėžyje, Ukmergėje, Utenoje, Plungėje, Palangoje, Elektrėnuose, Visagine bei Šilutėje.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>108 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/uz-dali-siuntu-po-metu-teks-moketi-brangiau/"/>
        <a href="https://madeinvilnius.lt/verslas/vilniaus-rinka/financial-times-geriausia-miesto-verslo-pletros-agentura-vilniuje/"/>
        <a href="https://madeinvilnius.lt/verslas/vilniaus-rinka/swedbank-gyventojams-siulys-nemokamai-prekiauti-akcijomis/"/>
        <a href="https://madeinvilnius.lt/verslas/vilniaus-rinka/prezidentas-aplanke-lietuvos-vienaragi-vinted-nuotraukos/"/>
        <a href="https://madeinvilnius.lt/verslas/vilniaus-rinka/formuojasi-sventines-siuntu-spustys-kalediniai-pirkiniai-gali-veluoti/"/>
        <a href="https://madeinvilnius.lt/verslas/vilniaus-rinka/girteka-perkope-7000-vilkiku-riba/"/>
      </related>
    </article>
  </body>
</html>