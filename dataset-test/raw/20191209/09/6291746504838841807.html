<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/12/09/le-100-calciatrici-2019/"/>
    <meta property="og:site_name" content="Il Post"/>
    <meta property="article:published_time" content="2019-12-09T09:53:15+00:00"/>
    <meta property="og:title" content="Le 100 calciatrici più forti nel 2019"/>
    <meta property="og:description" content="Le ha scelte il Guardian alla fine di un anno molto importante per il calcio femminile, mostrando che la Serie A deve crescere ancora molto"/>
  </head>
  <body>
    <article>
      <h1>Le 100 calciatrici più forti nel 2019</h1>
      <h2>Le ha scelte il Guardian alla fine di un anno molto importante per il calcio femminile, mostrando che la Serie A deve crescere ancora molto</h2>
      <address>
        <time datetime="2019-12-09T09:53:15+00:00">09 Dec 2019, 09:53</time>
      </address>
      <p>Al termine di un anno in cui si è disputata l’edizione più seguita dei Mondiali femminili di calcio e in cui molti campionati europei hanno assistito a un rapido aumento di interesse e popolarità, il <i>Guardian</i> <a href="https://www.theguardian.com/football/ng-interactive/2019/dec/03/the-100-best-female-footballers-in-the-world-2019?CMP=share_btn_tw">ha realizzato</a> in collaborazione con <i>Offside Rule</i> – un podcast dedicato al calcio femminile – una lista delle 100 migliori calciatrici del 2019. Pochi giorni dopo l’assegnazione del Pallone d’Oro alla statunitense Megan Rapinoe, il <i>Guardian</i> ha invece premiato l’attaccante australiana Samantha Kerr, il cui recente trasferimento al Chelsea è stato uno dei più costosi nella storia dei campionati femminili. Rapinoe si è piazzata al terzo posto, dietro l’inglese Lucy Bronze, difensore dell’Olympique Lione campione d’Europa in carica da quattro anni.</p>
      <slideshow>
        <figure>
          <img src="https://www.ilpost.it/wp-content/uploads/2019/12/barbara-bonansea.jpg"/>
          <figcaption>53</figcaption>
        </figure>
        <figure>
          <img src="https://www.ilpost.it/wp-content/uploads/2019/12/saki-kumagai.jpg"/>
          <figcaption>31</figcaption>
        </figure>
        <figure>
          <img src="https://www.ilpost.it/wp-content/uploads/2019/12/marta.jpg"/>
          <figcaption>26</figcaption>
        </figure>
        <figure>
          <img src="https://www.ilpost.it/wp-content/uploads/2019/12/jenni-hermoso.jpg"/>
          <figcaption>25</figcaption>
        </figure>
        <figure>
          <img src="https://www.ilpost.it/wp-content/uploads/2019/12/christiane-endler.jpg"/>
          <figcaption>24</figcaption>
        </figure>
        <figure>
          <img src="https://www.ilpost.it/wp-content/uploads/2019/12/sari-van-veenendaal.jpg"/>
          <figcaption>20</figcaption>
        </figure>
        <figure>
          <img src="https://www.ilpost.it/wp-content/uploads/2019/12/lieke-martens.jpg"/>
          <figcaption>19</figcaption>
        </figure>
        <figure>
          <img src="https://www.ilpost.it/wp-content/uploads/2019/12/crystal-dunn.jpg"/>
          <figcaption>18</figcaption>
        </figure>
        <figure>
          <img src="https://www.ilpost.it/wp-content/uploads/2019/12/tobin-heat.jpg"/>
          <figcaption>17</figcaption>
        </figure>
        <figure>
          <img src="https://www.ilpost.it/wp-content/uploads/2019/12/danielle-van-de-donk.jpg"/>
          <figcaption>16</figcaption>
        </figure>
        <figure>
          <img src="https://www.ilpost.it/wp-content/uploads/2019/12/caroline-graham-hansen.jpg"/>
          <figcaption>15</figcaption>
        </figure>
        <figure>
          <img src="https://www.ilpost.it/wp-content/uploads/2019/12/ellen-white.jpg"/>
          <figcaption>14</figcaption>
        </figure>
        <figure>
          <img src="https://www.ilpost.it/wp-content/uploads/2019/12/dszsenifer-marozsan.jpg"/>
          <figcaption>13</figcaption>
        </figure>
        <figure>
          <img src="https://www.ilpost.it/wp-content/uploads/2019/12/alex-morgan.jpg"/>
          <figcaption>12</figcaption>
        </figure>
        <figure>
          <img src="https://www.ilpost.it/wp-content/uploads/2019/12/julie-ertz.jpg"/>
          <figcaption>11</figcaption>
        </figure>
        <figure>
          <img src="https://www.ilpost.it/wp-content/uploads/2019/12/eugenie-le-sommer.jpg"/>
          <figcaption>10</figcaption>
        </figure>
        <figure>
          <img src="https://www.ilpost.it/wp-content/uploads/2019/12/wendie-renard.jpg"/>
          <figcaption>9</figcaption>
        </figure>
        <figure>
          <img src="https://www.ilpost.it/wp-content/uploads/2019/12/pernille-harder.jpg"/>
          <figcaption>8</figcaption>
        </figure>
        <figure>
          <img src="https://www.ilpost.it/wp-content/uploads/2019/12/rose-lavelle.jpg"/>
          <figcaption>7</figcaption>
        </figure>
        <figure>
          <img src="https://www.ilpost.it/wp-content/uploads/2019/12/vivianne-miedema.jpg"/>
          <figcaption>6</figcaption>
        </figure>
        <figure>
          <img src="https://www.ilpost.it/wp-content/uploads/2019/12/amandine-henry.jpg"/>
          <figcaption>5</figcaption>
        </figure>
        <figure>
          <img src="https://www.ilpost.it/wp-content/uploads/2019/12/ada-hegerberg.jpg"/>
          <figcaption>4</figcaption>
        </figure>
        <figure>
          <img src="https://www.ilpost.it/wp-content/uploads/2019/12/megan-rapinoe.jpg"/>
          <figcaption>3</figcaption>
        </figure>
        <figure>
          <img src="https://www.ilpost.it/wp-content/uploads/2019/12/lucy-bronze.jpg"/>
          <figcaption>2</figcaption>
        </figure>
        <figure>
          <img src="https://www.ilpost.it/wp-content/uploads/2019/12/samantha-kerr.jpg"/>
          <figcaption>1</figcaption>
        </figure>
      </slideshow>
      <p>Gli Stati Uniti campioni del mondo sono la nazionale più rappresentata, con diciannove giocatrici in lista, seguiti da Francia, Inghilterra, Svezia e Germania, che non a caso sono i paesi europei con i campionati femminili più competitivi. È calato invece il Brasile, la cui prima giocatrice in classifica è Debinha al ventiduesimo posto seguita da Marta Da Silva – miglior marcatrice nella storia dei Mondiali – al ventiseiesimo. L’Italia e la Serie A sono rappresentate soltanto dall’attaccante della Juventus Barbara Bonansea, in cinquantatreesima posizione. Il <i>Guardian</i> ha spiegato che la capitana della Nazionale Sara Gama ha ricevuto molte preferenze, ma non abbastanza da entrare nella classifica.</p>
      <related>
        <h4>Articoli Correlati</h4>
        <a href="https://www.ilpost.it/2019/12/02/megan-rapinoe-pallone-oro-2019/"/>
        <a href="https://www.ilpost.it/2019/12/08/boca-juniors-elezioni/"/>
        <a href="https://www.ilpost.it/2019/12/08/cina-sport-invernali/"/>
      </related>
    </article>
  </body>
</html>