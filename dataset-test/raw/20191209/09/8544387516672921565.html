<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/12/09/grammi-4-neoi-stathmoi-metro/"/>
    <meta property="og:site_name" content="neolaia.gr"/>
    <meta property="article:published_time" content="2019-12-09T09:00:52+00:00"/>
    <meta property="og:title" content="Γραμμή 4: Οι νέοι σταθμοί που θα ανοίξουν στο μετρό"/>
    <meta property="og:description" content="Η κατασκευή της Γραμμής 4 του μετρό στην Αθήνα έχει πάρει κι επισήμως το πράσινο φως, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού, ο οποίος πλέον προχωράει κανονικά."/>
  </head>
  <body>
    <article>
      <h1>Γραμμή 4: Οι νέοι σταθμοί που θα ανοίξουν στο μετρό</h1>
      <h2>Γραμμή 4: Που θα ανοίξουν οι νέοι σταθμοί του μετρό</h2>
      <address><time datetime="2019-12-09T09:00:52+00:00">09 Dec 2019, 09:00</time> by <a rel="author">neolaia.gr Team</a></address>
      <p>Η κατασκευή της<b> Γραμμής 4 του μετρό</b> στην Αθήνα έχει πάρει κι επισήμως το πράσινο φως, αφού απορρίφθηκαν από το Συμβούλιο της Επικρατείας οι προσφυγές εναντίον του διαγωνισμού, ο οποίος πλέον προχωράει κανονικά.</p>
      <p>Η <b>νέα γραμμή του μετρό</b> αναμένεται να καλύψει πυκνοκατοικημένες περιοχές του δήμου Αθηναίων, ενώ στη σύμβαση θα προβλέπεται και η προμήθεια 18 υπεραυτόματων συρμών που θα κινούνται χωρίς οδηγό.</p>
      <p><b>Η Γραμμή 4</b> του Μετρό <b>Άλσος Βεΐκου-Ευαγγελισμός-Φάρος-Μαρούσι</b>, θα περιλαμβάνει 2 προεκτάσεις:</p>
      <p><b>(α)</b> προς Βύρωνα/Άνω Ηλιούπολη</p>
      <p><b>(β)</b> προς Πετρούπολη και Εθνική Οδό.</p>
      <p><b>Η Γραμμή 4</b>, σχήματος <b>«U»</b>, αποτελείται από 2 σκέλη ακτινικής μορφής, προς <b>Γαλάτσι και Μαρούσι</b>, και ένα κεντρικό τμήμα διερχόμενο από το κέντρο της Αθήνας.</p>
      <p>
        <b>Έχει συνολικό μήκος 38,2 χλμ, περιλαμβάνει 35 συνολικά σταθμούς και αποτελείται από πέντε επιμέρους διακριτά τμήματα, Α, Β, Γ, Δ και Ε:</b>
      </p>
      <p>Τμήμα Α: Άλσος Βεΐκου-Γουδή (μήκους 12,8 χλμ και 15 σταθμούς)</p>
      <p>Τμήμα Β: Γουδή-Μαρούσι (μήκους 9,6 χλμ και 8 σταθμούς)</p>
      <p>Τμήμα Γ: Ευαγγελισμός-Άνω Ηλιούπολη (μήκους 4,1 χλμ και 3 σταθμούς)</p>
      <p>Τμήμα Δ: Άλσος Βεΐκου-Πετρούπολη (μήκους 7,5 χλμ και 6 σταθμούς)</p>
      <p>Τμήμα Ε: Μαρούσι-Εθνική Οδός (μήκους 4,4 χλμ και 3 σταθμούς)</p>
      <p>
        <b>Στις αποβάθρες θα υπάρχουν θύρες ασφαλείας, οι οποίες θα ανοίγουν μόνο εφόσον ο συρμός θα έχει ακινητοποιηθεί.</b>
      </p>
      <p>
        <b>Μετρό: Οι 15 νέοι σταθμοί της Γραμμής 4 θα χωροθετούνται ως εξής:</b>
      </p>
      <p>Ο Σταθμός Βεΐκου χωροθετείται στη συμβολή της Λεωφ. Ομορφοκκλησιάς (Βεΐκου) με την οδό Τράλλεων στον Δήμο Γαλατσίου.</p>
      <p>Ο Σταθμός Γαλάτσι χωροθετείται στη συμβολή της Λεωφόρου Ομορφοκκλησιάς (Βεΐκου) και επί της συνέχειας αυτής, οδό Αγ. Γλυκερίας με την Λεωφόρο Γαλατσίου στον Δήμο Γαλατσίου.</p>
      <p>Ο Σταθμός Ελικώνος χωροθετείται στη συμβολή των οδών Αγίας Γλυκερίας και Πάρνηθος στον Δήμο Αθήνας, παρά τον λόφο Ελικώνος.</p>
      <p>Ο Σταθμός Κυψέλη χωροθετείται στη νοτιοανατολική πλευρά της πλατείας Κανάρη στον Δήμο Αθήνας, από την οδό Κυψέλης μέχρι την οδό Βελβενδού.</p>
      <p>Ο Σταθμός Δικαστήρια χωροθετείται στα δυτικά του συμπλέγματος των πρώην κτιρίων της σχολής Ευελεπίδων (κτήρια) Δικαστηρίων στον Δήμο Αθήνας, στη συμβολή των οδών Ευελπίδων και Μουστοξύδη.</p>
      <p>Ο Σταθμός Αλεξάνδρας χωροθετείται στη συμβολή της Λεωφ. Αλεξάνδρας με την οδό Μουστοξύδη στον Δήμο Αθήνας.</p>
      <p>Ο Σταθμός Εξάρχεια χωροθετείται επί της πλατείας Εξαρχείων, στη συμβολή των οδών Στουρνάρη και Σπ. Τρικούπη στον Δήμο Αθήνας.</p>
      <p>Ο Σταθμός Ακαδημίας χωροθετείται στην οδό Ακαδημίας, μεταξύ των οδών Ιπποκράτους και Σίνα στον Δήμο Αθήνας.</p>
      <p>Ο Σταθμός Κολωνάκι χωροθετείται επί της πλατείας Φιλικής Εταιρείας (πλατεία Κολωνακίου) στον Δήμο Αθήνας, στη συμβολή των οδών Σκουφά, Πατριάρχου Ιωακείμ, Καψάλη, Κουμπάρη και Κανάρη.</p>
      <p>Ο Σταθμός Ευαγγελισμός χωροθετείται στο πάρκο της Ριζάρη στον Δήμο Αθήνας, παράλληλα με την οδό Ριζάρη και διαγώνια σε σχέση με τον υφιστάμενο σταθμό Ευαγγελισμό της Γραμμής 3.</p>
      <p>Ο Σταθμός Καισαριανή χωροθετείται στη συμβολή της Λεωφόρου Εθνικής Αντιστάσεως με την Λεωφόρο Βασ. Αλεξάνδρου στον Δήμο Καισαριανής, μεταξύ των οδών Υμηττού και Τζων Κένεντυ.</p>
      <p>Ο Σταθμός Πανεπιστημιούπολη χωροθετείται στον χώρο της Πανεπιστημιούπολης του Εθνικού και Καποδιστριακού Πανεπιστημίου Αθήνας στον Δήμο Καισαριανής, βόρεια της εσωτερικής οδικής αρτηρίας.</p>
      <p>Ο Σταθμός Ιλίσια χωροθετείται στη οδό Ινδού και στις πλατείες Αόρνου και Κύπρου στον Δήμο Ζωγράφου.</p>
      <p>Ο Σταθμός Ζωγράφου χωροθετείται επί της πλατείας Αλεξανδρή (πλατεία Γαρδένιας) στον Δήμο Ζωγράφου, στη συμβολή των οδών Γ. Ζωγράφου και Γ’ Ορεινής</p>
      <p>Ταξιαρχίας με τη λεωφόρο Στρ. Αλεξάνδρου Παπάγου.</p>
      <p>Ο Σταθμός Γουδή χωροθετείται στην πλατεία Ελευθερίας και την οδό Λοχ. Σπηλιωπούλου στον Δήμο Ζωγράφου.</p>
      <figure>
        <img src="https://neolaia.gr/wp-content/uploads/2019/10/60aed2e4a22cc3a7faf111d8c7c2b95f.jpg"/>
      </figure>
      <h3>Δείτε ακόμα: <a href="https://neolaia.gr/2019/12/03/xristougenna-stin-athina-anakoinothike-to-programma-ekdiloseon/">Χριστούγεννα στην Αθήνα: Ανακοινώθηκε το πρόγραμμα εκδηλώσεων – Δείτε το εδώ!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/12/09/juice-wrld-o-xafnikos-thanatos-tou-nearou-rapper/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/12/09/gntm-poso-plironodai-oi-paiktries-tou-gnostou-reality-modas/"/>
        <a href="https://neolaia.gr/2019/12/09/kakokairia-dido-deite-se-poies-perioxes-tha-iparksoun-kataigides/"/>
        <a href="https://neolaia.gr/2019/12/09/monomeles-protodikeio-nafpliou-apagoreusi-enoikiasis-diamerismatos-meso-airbnb/"/>
        <a href="https://neolaia.gr/2019/12/09/argies-2019-upoxreotikes-proairetikes/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>