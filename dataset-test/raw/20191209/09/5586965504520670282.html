<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/unele-dintre-cele-mai-infricosatoare-predictii-care-ar-putea-deveni-realitate-in-urmatorul-deceniu-video-18659809"/>
    <meta property="og:site_name" content="Gândul"/>
    <meta property="article:published_time" content="2019-12-09T09:21:00+00:00"/>
    <meta property="og:title" content="Unele dintre cele mai înfricoşătoare predicţii care ar putea deveni realitate în următorul deceniu - VIDEO"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Unele dintre cele mai înfricoşătoare predicţii care ar putea deveni realitate în următorul deceniu - VIDEO</h1>
      <h2>Poveştile de tip science fiction din filmele de acest gen ar putea deveni realitate din cauza tehnologiei care avansează foarte rapid iar omenirea s-ar putea să fie pregătită pentru ele.</h2>
      <address><time datetime="2019-12-09T09:21:00+00:00">09 Dec 2019, 09:21</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>
        <b>Roboţii ucigaşi</b>
      </p>
      <p>În prezent există tot felul de maşinării precum dronele şi vehicule care pot fi controlate de la distanţă şi care nu au nevoie de un pilot uman. De asemenea, există şi LAWs (lethal autonomous weapons - n. r. arme letale automate) care sunt precum dronele, însă sunt pilotate în întregime de Inteligenţe Artificiale, relatează Vox.</p>
      <p>În privinţa acestor tipuri de arme există întodeauna scenariile de tipul „dacă...”, de exemplu, „dacă sunt hackuite”, ce se va întâmpla? Dacă vor fi controlate de inamic în timpul unui război? Dacă sunt programate să comită un genocid? Acestea sunt doar unele dintre scenariile pentru care poate că omenierea s-ar putea să nu fie pregătită să le facă faţă.</p>
      <p>
        <b>Casele de tip <i>smart</i> vor fi hackuite</b>
      </p>
      <p>Programele de tip „ransomware” sunt un fel de viruşi care preiau controlul asupra computerului (sau dispozitivului ţintat) şi ameninţă cu ştergerea sau criptarea anumitor documente, ulterior solicită userului o anumită sumă pentru salvarea documentelor.</p>
      <p>Însă ce s-ar întâmpla dacă un astfel de program-virus ar ataca sistemul prin care controlezi lucrurile din casă?</p>
      <p>Potrivit The Economist, casele de tip <i>smart</i> vor deveni unele dintre cele mai hackuite sisteme din viitor. Prin urmare, ne putem imagina la ce tip de informaţie ar avea acces un astfel de program-virus. Iar acelaşi lucru poate deveni valabil şi în cazul maşinilor de tip <i>smart</i>.</p>
      <p>
        <b>Automatizarea va continua să îi afecteze pe angajaţi</b>
      </p>
      <p>În ultimul secol, dar nu numai, automatizarea a facilitat majoritatea serviciilor, însă costul a fost scăderea numărului de angajaţi.</p>
      <p>Pe măsură ce companiile vor folosi din ce în ce mai multe maşinării, precum şi Inteligenţa Artificială, tot mai mulţi angajaţi vor rămâne fără serviciu.</p>
      <p>
        <b><i>Deepfake</i>-urile vor face aproape imposibiă distincţia dintre realitate şi fals</b>
      </p>
      <p>Deşi ne-am obişnuit cu fotografiile fake realizate în Photoshop, dar şi alte programe asemănătoare, iar specialiştii pot detecta „urmele” editării, în ceea ce priveşte videoclipurile de tip <i>deepfake</i> lucrurile sunt mai complicate.</p>
      <p>Acest tip de videoclip poate deveni foarte repede viral din cauza internetului şi a reţelelor de socializare, astfel încât informaţiile false ajung mult mai rapid la populaţie.</p>
      <p>Potrivit USA Today, acet tip de videoclip este creat cu ajutorul unei Inteligenţe Artificiale, însă există câteva moduri de a-ţi da seama dacă este fake sau nu, de exemplu, persoana înfăţişată în videoclip nu clipeşte. Însă pe viitor tehnicile s-ar putea îmbunătăţi ceea ce ar face mult mai grea distincţia dintre un videclip real şi unul <i>deepfake</i>.</p>
      <p>Videoclipul prezentat îl prezintă pe fostul preşedinte al Statelor unite ale Americii spunând anumite injurii la adresa altor persoane, însă ulterior, realizatorul videoclipului trage un semnal de alarmă în ceea ce priveşte videoclipuri <i>deepfake</i>:</p>
      <figure>
        <iframe src="https://www.youtube.com/embed/cQ54GDm1eL0" width="600" height="340" data-service="Youtube" scrolling="no"/>
      </figure>
      <p>Acestea sunt doar <a href="https://www.grunge.com/177730/the-scariest-predictions-that-may-come-true-in-the-next-decade/">câteva dintre predicţiile care ar putea deveni realitate în următorul deceniu</a>.</p>
    </article>
  </body>
</html>