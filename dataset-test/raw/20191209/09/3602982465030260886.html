<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/vincent-janssen-ondanks-blessure-mee-naar-wk-clubs-qatar/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T09:25:46+00:00"/>
    <meta property="og:title" content="Vincent Janssen ondanks blessure mee naar WK voor clubs in Qatar"/>
    <meta property="og:description" content="Het Mexicaanse Monterrey hoopt Vincent Janssen op tijd fit te hebben voor het WK voor clubs in Qatar. De Nederlandse spits viel zaterdag geblesseerd uit tijdens de gewonnen return tegen Necaxa in de halve finales van de play-offs om de Mexicaanse titel (1-0). Desondanks stapte Janssen wel in het vliegtuig naar Qatar, waar Monterrey zaterdag…"/>
  </head>
  <body>
    <article>
      <h1>Vincent Janssen ondanks blessure mee naar WK voor clubs in Qatar</h1>
      <address>
        <time datetime="2019-12-09T09:25:46+00:00">09 Dec 2019, 09:25</time>
      </address>
      <p>
        <b>Het Mexicaanse Monterrey hoopt Vincent Janssen op tijd fit te hebben voor het WK voor clubs in Qatar. De Nederlandse spits viel zaterdag geblesseerd uit tijdens de gewonnen return tegen Necaxa in de halve finales van de play-offs om de Mexicaanse titel (1-0).</b>
      </p>
      <p>Desondanks stapte Janssen wel in het vliegtuig naar Qatar, waar Monterrey zaterdag aantreedt in de 2e ronde van het WK voor clubs. De winnaar van de Champions League van de Concacaf, de federatie voor Noord- en Midden-Amerika en het Caribisch gebied, moet in Doha tegen de winnaar van het duel tussen Al-Sadd en Hienghène Sport. Als Monterrey wint, staat de ploeg van Janssen in de halve finales tegenover Liverpool, de kampioen van Europa.<br/><br/><b>Prijzen pakken</b><br/>Volgens berichten in Mexicaanse media heeft Janssen een spierblessure. De spits, die de laatste weken heel wat doelpunten maakte, wordt in Qatar nader onderzocht. Dan moet blijken of hij in actie kan komen op het WK voor de continentale kampioenen. Na dat toernooi gaat Monterrey met Club América strijden om de Mexicaanse titel.</p>
      <figure>
        <img src="https://sportnieuws.nl/app/uploads/2019/12/imageName162184828_original.jpg"/>
      </figure>
    </article>
  </body>
</html>