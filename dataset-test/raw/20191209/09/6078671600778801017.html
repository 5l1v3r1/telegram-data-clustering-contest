<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/snykur-tyrnir-sayditska-1619852.html"/>
    <meta property="og:site_name" content="Cross"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="Саудитска Арабия ще приеме ранкинг турнир по снукър през 2020 г."/>
    <meta property="og:description" content="/КРОСС/ Кралство Саудитска Арабия ще влезе в календара на световния снукър с ранкинг турнир през 2020 г. Това обяви ръководството на световния снукър и уточни, че е подписан 10-годишен договор."/>
  </head>
  <body>
    <article>
      <h1>Саудитска Арабия ще приеме ранкинг турнир по снукър през 2020 г.</h1>
      <address>
        <time datetime="2019-12-09T09:15:00+00:00">09 Dec 2019, 09:15</time>
      </address>
      <p>/КРОСС/ Кралство Саудитска Арабия ще влезе в календара на световния снукър с ранкинг турнир през 2020 г. Това обяви ръководството на световния снукър и уточни, че е подписан 10-годишен договор.</p>
      <p>Турнирът ще се проведе между 4 и 10 октомври 2020 г. Общият награден фонд ще бъде 2.5 милиона паунда.</p>
      <p>Това ще бъде поредната стъпка Саудитска Арабия да навлезе на спортния пазар. Страната прие Суперкупата на Италия по футбол преди година, организира кръг от Формула Е, а след дни ще приеме и демонстративен тенис турнир.</p>
      <p>През уикенда в Дирия се състоя и мача за световната титла по бокс между Антъни Джошуа и Анди Руис.</p>
      <p>Именно около боксовия мач е бил подписан договорът за снукър турнир. Президентът на световния снукър Бари Хърн, който е и представител на британския боксьор Джошуа, лично е преговарял.</p>
      <p>"Това е огромна стъпка за нашия спорт. Снукърът се разви ужасно много и виждаме страхотни турнири в различни части на света. Азис вече е домакин на някои много важни надпревари, но сме развълнувани да стъпим и в Близкия Изток", каза Хърн.</p>
      <p>В момента в календара има 20 ранкинг турнира, чиито общ награден фонд надхвърля 14 милиона паунда.</p>
    </article>
  </body>
</html>