<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/panoramica-buoni-fruttiferi-postali-tasso-rendimento-garantito-e-interessi/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T09:19:10+00:00"/>
    <meta property="og:title" content="Panoramica buoni fruttiferi postali: tasso, rendimento garantito e interessi"/>
    <meta property="og:description" content="Tutti i rendimenti dei buoni fruttiferi postali di Poste Italiane aggiornati ad oggi 9 dicembre."/>
  </head>
  <body>
    <article>
      <h1>Panoramica buoni fruttiferi postali: tasso, rendimento garantito e interessi</h1>
      <h2>Tutti i rendimenti dei buoni fruttiferi postali di Poste Italiane aggiornati ad oggi 9 dicembre.</h2>
      <address><time datetime="2019-12-09T09:19:10+00:00">09 Dec 2019, 09:19</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Senza costi di gestione, rimborso e commissioni di collocamento: ecco come si presentano i <b>buoni fruttiferi postali</b> di <b>Poste Italiane</b>. Ed i punti di forza non finiscono qui: tali titoli, infatti, sono emessi dalla Cassa Depositi e Prestiti e garantiti dallo Stato Italiano. In più, gli interessi sono soggetti ad una <b>tassazione agevolata del 12,50%</b> e sono esenti dall’imposta di successione.</p>
      <p>Detto ciò, ecco una panoramica su quelli del momento.</p>
      <p>
        <b>Sommario</b>
      </p>
      <ol>
        <li>
          <a href="https://www.investireoggi.it/risparmio/panoramica-buoni-fruttiferi-postali-tasso-rendimento-garantito-e-interessi/#i-buoni-fruttiferi-postali-del-momento">I buoni fruttiferi postali del momento</a>
        </li>
        <li>
          <a href="https://www.investireoggi.it/risparmio/panoramica-buoni-fruttiferi-postali-tasso-rendimento-garantito-e-interessi/#interessi-bfp-di-poste-italiane">Interessi bfp di Poste Italiane</a>
        </li>
        <li>
          <a href="https://www.investireoggi.it/risparmio/panoramica-buoni-fruttiferi-postali-tasso-rendimento-garantito-e-interessi/#gli-altri-bfp-di-poste-italiane-gli-interessi">Gli altri bfp di Poste Italiane: gli interessi</a>
        </li>
      </ol>
      <anchor name="i-buoni-fruttiferi-postali-del-momento">
        <h3>I buoni fruttiferi postali del momento</h3>
        <p>I<b> buoni fruttiferi postali</b> del momento, gli ultimi emessi in ordine di tempo sono il <b>buono 170° CDP – Premium</b> e quello <b>Fedeltà</b>. Il primo sarà dedicato a chi vuole versare nuova liquidità contando su un rendimento fisso a scadenza. La durata massima sarà di 4 anni per cui si potrà investire nel medio periodo avendo un <b>rendimento effettivo</b> annuo lordo dopo 4 anni dell’<b>1%</b>. Ricordiamo che per <b>nuova liquidità</b> si intende:</p>
        <ul>
          <li>per i già clienti le somme versate dal 15 novembre 2019, disponibili al momento dell’emissione dei titoli, sui libretti di risparmio e c.c BancoPosta con la stessa intestazione del buono</li>
          <li>e per i nuovi clienti, le somme apportate al momento della sottoscrizione del titolo cartaceo.</li>
        </ul>
        <p>Il secondo sarà dedicato a chi vuole reinvestire i propri risparmi fino a quattro anni. Attenzione però: tale tipologia si buono sarà sottoscrivibile soltanto <b>da chi ha almeno un titolo scaduto a partire dal 1° novembre 2019</b> e rimborsato (l’unica eccezione saranno i buoni dedicati ai minori). Il <b>rendimento</b> annuo effettivo lordo alla scadenza dei quattro anni sarà dell’<b>1%</b>. Ricordiamo che per entrambi i buoni gli interessi matureranno soltanto alla scadenza (quindi al termine del quarto anno). Il rimborso anticipato si potrà comunque richiedere ma si avrà diritto soltanto a quello del capitale investito.</p>
        <anchor name="interessi-bfp-di-poste-italiane">
          <h3>Interessi bfp di Poste Italiane</h3>
          <p>Segnaliamo poi i<b> buoni fruttiferi postali 3×2 e 3×4</b>. I primi saranno il prodotto ideale per chi vuole investire nel medio periodo ovvero fino a <b>sei anni</b> contando su rendimenti fissi crescenti. Il rendimento effettivo annuo lordo sarà infatti dello 0,25%alla fine del terzo anno e dello <b>0,35% alla fine del sesto anno</b>.</p>
          <p>I secondi, invece, saranno il prodotto di investimento ideale per chi vorrà investire nel lungo periodo ovvero fino a <b>dodici anni</b> contando su rendimenti fissi crescenti. Quello effettivo annuo lordo alla fine del terzo anno sarà dello 0,25%, alla fine del sesto anno dello 0,30%, alla fine del nono anno dello 0,70% ed infine al termine del <b>dodicesimo anno dell’1%</b>. In entrambi i casi, non verranno corrisposti interessi prima dei tre anni.</p>
          <anchor name="gli-altri-bfp-di-poste-italiane-gli-interessi">
            <h3>Gli altri bfp di Poste Italiane: gli interessi</h3>
            <p>I <b>buoni fruttiferi postali 4×4</b> e quelli <b>ordinari</b> saranno il prodotto di investimento ideale per chi desidera investire nel lungo periodo: i primi fino a<b> sedici anni</b> ed i secondi fino a <b>vent’anni</b>. Con i 4×4 si potrà contare su rendimenti fissi crescenti e si avrà flessibilità di rimborso anche dopo 4, 8 e 12 anni con il riconoscimento degli interessi maturati. Nel dettaglio il rendimento effettivo annuo lordo alla fine del quarto anno sarà dello 0,25%, alla fine dell’ottavo anno dello 0,60%, alla fine del dodicesimo anno dello 0,90% e <b>alla fine del sedicesimo anno dell’1,25%</b>.</p>
            <p>Gli <b>ordinari</b>, come detto, saranno l’ideale per chi vorrà investire fino a <b>vent’anni</b> senza rinunciare alla flessibilità del rimborso in ogni momento: gli interessi, poi, verranno riconosciuti già dopo 1 anno dalla sottoscrizione. Nel dettaglio, alla fine del primo anno il rendimento effettivo annuo lordo sarà dello 0,05% mentre alla fine del <b>ventesimo anno dello 0,90%</b>.</p>
            <p>L’ultimo titolo sarà il <b>4 anni Risparmio Semplice</b> che potrà essere sottoscritto soltanto da persone maggiorenni che avranno sottoscritto un piano di risparmio “risparmio semplice”. Il<b> rendimento premiale a scadenza</b> sarà dello <b>0,50% annuo lordo</b> se si faranno 24 sottoscrizioni periodiche nel piano di risparmio. La durata massima, infine, sarà di quattro anni.</p>
            <p>Leggete anche: <a href="https://www.investireoggi.it/risparmio/buoni-fruttiferi-postali-quello-che-offre-rendimenti-maggiori-e-il-4x4/">Buoni fruttiferi postali: quello che offre rendimenti maggiori è il 4X4</a></p>
            <p>alessandra.dibartolomeo@investireoggi.it</p>
          </anchor>
        </anchor>
      </anchor>
    </article>
  </body>
</html>