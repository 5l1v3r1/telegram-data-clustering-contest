<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187452/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87-%E0%A6%A8%E0%A7%8C%E0%A6%98%E0%A6%BE%E0%A6%81%E0%A6%9F%E0%A6%BF%E0%A6%A4%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%BE%E0%A6%A3%E0%A7%8D%E0%A6%A1--%E0%A6%8F%E0%A6%AB%E0%A6%AC%E0%A6%BF%E0%A6%86%E0%A6%87"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T09:34:00+00:00"/>
    <meta property="og:title" content="যুক্তরাষ্ট্রে নৌঘাঁটিতে হামলা সন্ত্রাসী কর্মকাণ্ড : এফবিআই"/>
    <meta property="og:description" content="যুক্তরাষ্ট্রের ফ্লোরিডায় নৌঘাঁটির হামলাকে সন্ত্রাসী কর্মকাণ্ড বলে ধারণা ..."/>
  </head>
  <body>
    <article>
      <h1>যুক্তরাষ্ট্রে নৌঘাঁটিতে হামলা সন্ত্রাসী কর্মকাণ্ড : এফবিআই</h1>
      <address><time datetime="2019-12-09T09:34:00+00:00">09 Dec 2019, 09:34</time> by <a rel="author">সময় সংবাদ</a></address>
      <p><b>যুক্তরাষ্ট্রের ফ্লোরিডায় নৌঘাঁটির হামলাকে সন্ত্রাসী কর্মকাণ্ড বলে ধারণা করছে ফেডারেল ব্যুরো অফ ইনভেস্টিগেশন (এফবিআই)। হামলাকারী একাই হামলা চালায় বলেও ধারণা তদন্ত কর্মকর্তাদের।</b><br/><br/>এফবিআই তদন্তের বিস্তারিত কিছু জানায়নি। তবে অস্ত্রধারী ২১ বছর বয়সী মোহাম্মদ আলশামরানি তার বন্দুক বৈধভাবেই যুক্তরাষ্ট্রে এনেছিলেন বলে জানানো হয়। গুলি চালিয়ে হত্যাকাণ্ডের আগে টুইটারে যুক্তরাষ্ট্রবিরোধী পোস্টও দিয়েছিলেন তিনি। <br/><br/>এছাড়াও হামলাকারী গত সপ্তাহে রাতের খাবার খাওয়ার সময় অন্যদের সঙ্গে গোলাগুলির ভিডিও গেম খেলেছিলেন বলেও খবর প্রকাশ করেছে মার্কিন সংবাদমাধ্যমগুলো। সৌদি আরবের নাগরিক আলশামরানি ফ্লোরিডার পেন্সাকোলা নৌঘাঁটিতে প্রশিক্ষণে এসেছিলেন। গত শুক্রবার তার গুলিবর্ষণে তিনজন নিহত হন, আহত হন ৮ জন।</p>
    </article>
  </body>
</html>