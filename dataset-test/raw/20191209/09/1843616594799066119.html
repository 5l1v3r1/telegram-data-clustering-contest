<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://computersweden.idg.se/2.2683/1.727809/snow-stadverktyg-embotics?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="Computer Sweden"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Snow köper nya städverktyg för hybridmolnet"/>
    <meta property="og:description" content="Svenska Snow Software vässar sitt erbjudande genom att köpa kanadensiska Embotics, vars mjukvara används för att hantera verksamheters hybridmoln."/>
  </head>
  <body>
    <article>
      <h1>Snow köper nya städverktyg för hybridmolnet</h1>
      <address>
        <time datetime="2019-12-09T09:50:00+00:00">09 Dec 2019, 09:50</time>
      </address>
      <p>
        <i>Svenska Snow Software vässar sitt erbjudande genom att köpa kanadensiska Embotics, vars mjukvara används för att hantera verksamheters hybridmoln.</i>
      </p>
      <p>Den internationella expansionen fortsätter för Snow Software, som hjälper företag att hålla koll på vilka programvaror som används. Nu utökar man sina analysverktyg genom förvärvet av Embotics, som har huvudkontor i Ottawa.</p>
      <p>Embotics jobbar med att hantera hybridmoln, och tillsammans ska den nya konstellationen hjälpa it-chefer att förstå och hantera all sin teknologi, från mjukvara och hårdvara till infrastruktur och applikationer, oavsett om de lagras lokalt, i molnet eller i en hybridmiljö. Bland Embotics kunder finns exempelvis Nordstrom, Nasa, HBO, LG CNS och NTT Data.</p>
      <p>– Hybridmolnens snabba intåg i företagen har skapat nya utmaningar för teknik- och affärsledare som måste maximera teknikens effektivitet utan att offra innovation, produktivitet eller säkerhet. Teknikanalys är framtiden för tillgångs- och molnhantering, som rör sig bortom stuprör som skapats av punktverktyg för att ge insynen och hanterbarheten som organisationer behöver för att behålla sin konkurrenskraft. Embotics är ett väldigt strategiskt tillskott till Snows produktportfölj. Vi är verkligen glada att välkomna gruppen till Snow och kunna leverera ännu större värde till våra kunder och partners, säger Vishal Rao, vd på Snow.</p>
      <p>– Vi skapade Embotics för att ge företag och tjänsteleverantörer en enklare, snabbare, plattformsneutral och helt integrerad lösning för att hantera hybridmolnet och allt bortom det. Idag blandar de här organisationerna strategiskt lokala, privata, publika och multimolnarkitekturer, och det kräver ett flexibelt och mångfacetterat angreppssätt för att behålla anpassningsbarheten genom automation och samtidigt kontrollera kostnader och risker. Genom att slå oss ihop med Snow kommer Embotics fortsätta att adressera dessa problem och svara på nästa generation av utmaningar med integrerade förmågor i en global skala, säger Jay Litkey, grundare och styrelseordförande i Embotics.</p>
      <p><b>Läs också:</b> <a href="https://computersweden.idg.se/2.2683/1.679252/snow-software-alskar-licenskaos">Svenska mjukvarubolaget älskar licenskaos och stökig digitalisering</a></p>
    </article>
  </body>
</html>