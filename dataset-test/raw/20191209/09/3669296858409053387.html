<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/kayseri/kayseri-eczaci-odasina-3-ayda-2nci-baskan-secildi-1459258"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:01:13+00:00"/>
    <meta property="og:title" content="Kayseri Eczacı Odası’na 3 ayda 2’nci başkan seçildi"/>
    <meta property="og:description" content="Kayseri Eczacı Odası’na 3 ayda 2’nci başkan..."/>
  </head>
  <body>
    <article>
      <h1>Kayseri Eczacı Odası’na 3 ayda 2’nci başkan seçildi</h1>
      <address>
        <time datetime="2019-12-09T09:01:13+00:00">09 Dec 2019, 09:01</time>
      </address>
      <p>Cafer ZENGİN/KAYSERİ, (<a href="https://www.cnnturk.com/haberleri/dha">DHA</a>) -TÜRK Eczacıları Birliği’nin 42.Olağan Büyük Kongresi’nde Denetleme Kurulu Başkanı seçilen Oğuzhan Ulutaş’ın, Başkanlık görevini bırakmasının ardından <a href="https://www.cnnturk.com/haberleri/kayseri">Kayseri</a> Eczacı Odası’nda Yönetim Kurulu Başkanı, Genel Sekreter olarak görev yapan Uğur Nuri Akın oldu.<br/><br/>Kayseri Eczacı Odası'nda 14-15 Eylül 2019 tarihlerinde gerçekleştirilen 48'inci seçimli olağan kongrenin ardından mevcut Başkan Oğuzhan Ulutaş, yeniden başkanlığa seçildi. Türk Eczacıları Birliği’nin (TEB) geçtiğimiz hafta yapılan 42.Olağan Büyük Kongresi’nde Denetleme Kurulu Başkanlığına seçilen Ulutaş’ın, Kayseri Eczacı Odası Başkanlığından bu nedenle ayrılmasının ardından yerine Başkan olarak Genel Sekreter Uğur Nuri Akın seçildi. Odanın temayüllerine göre başkanlıktan ayrılan ismin yerine genel sekreter başkan olarak seçiliyor. <br/><br/>Eczacı Odası yeni Başkanı Akın, göreve gelmesinin ardından “Birlikte güçlüyüz” çağrısı yaptı. Akın, “2015 yılından itibaren yapmış olduğum saymanlık, genel sekreterlik görevinin ardından öncelikle sizlerin öngörüsü ve sonrasında yönetim kurulu kararıyla Başkanlık görevine seçilmiş bulunmaktayım. Ne mutlu ki Oğuzhan Ulutaş başkanımız TEB’de daha önemli bir görevi icra etmek üzere bizlere bu emaneti bırakmıştır. Bizlere düşen ise bayrak yarışında zirveyi hiç bırakmamak ve mesleğimiz adına daha da güzel işlere imza atmak olacaktır. Bu vesile ile öncelikli olarak sizlere ve yönetim, denetleme kurulumuza, haysiyet divanımıza teşekkür etmek istiyorum. En özel teşekkürü ise beni bugünlere yetiştiren, emeklerini hiç esirgemeyen Aileme, başarımın arkasındaki mimar Gilem Hanım’a ve tescilli mutluluk kaynaklarım Tunahan ve Zeynep Duru’ma etmek istiyorum. Birlikte Güçlüyüz. Birlikte nice güzel yarınlara” ifadelerini kullandı. </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/istanbul/merkez/spor-camiasinin-kasim-2019da-one-cikan-isimleri-belirlendi-1459259"/>
        <a href="https://www.cnnturk.com/yerel-haberler/antalya/antalya-osb-cup-2020-basladi-1459257"/>
        <a href="https://www.cnnturk.com/yerel-haberler/antalya/myo-ogrencilerinden-cocuklara-ziyaret-1459256"/>
      </related>
    </article>
  </body>
</html>