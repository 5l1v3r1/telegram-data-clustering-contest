<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/egeszsegugy-kozelet/tanulmanyozni-kell-a-gyogyszerar-tamogatast-2-1919463/"/>
    <meta property="og:site_name" content="Világgazdaság"/>
    <meta property="article:published_time" content="2019-12-09T09:34:00+00:00"/>
    <meta property="og:title" content="Tanulmányozni kell a gyógyszerár-támogatást"/>
    <meta property="og:description" content="A kormányzati kiadások 10 százaléka jut az egészségügyre, az Európai Unió egészére 16 százalék jellemző."/>
  </head>
  <body>
    <article>
      <h6 class="kicker">Túlságosan kórházközpontú az ellátás</h6>
      <h1>Tanulmányozni kell a gyógyszerár-támogatást</h1>
      <address><time datetime="2019-12-09T09:34:00+00:00">09 Dec 2019, 09:34</time> by <a rel="author">K. R.</a></address>
      <p>Magyarország kevesebbet költ az egészségügyre, mint a legtöbb uniós ország, mind fejenként, mind a GDP arányában – mondta Federico Pratellesi, az Európai Bizottság szakreferense a Magyarországról készült egészségügyi országprofilt bemutató háttérbeszélgetésen.</p>
      <aside>A kormányzati kiadások mindössze 10 százaléka jut az ágazatra, az Európai Unió egészére 16 százalék jellemző.</aside>
      <p>A 2016-os adatok vizsgálatából az derült ki, hogy az egészségügyi közkiadások itthon a GDP 4,9 százalékát tették ki, szemben a 7,8 százalékos uniós átlaggal.</p>
      <figure>
        <img src="https://www.vg.hu/wp-content/uploads/2019/12/+otf/810w/oldalraMOR.jpg"/>
        <figcaption>Fotó: VG / Móricz-Sabján Simon</figcaption>
      </figure>
      <p>Federico Pratellesi úgy értékelt, hogy Magyarországon a betegellátás túlságosan kórházközpontú. Szintén probléma, hogy a közvetlen lakossági hozzájárulások az egészségügyi kiadások több mint 27 százalékát tették ki, ami az egyik legmagasabb arány az EU-ban.</p>
      <figure>
        <img src="https://www.vg.hu/wp-content/uploads/2019/12/+otf/405w/Alakossagaltalfizetettegeszsegugyikiadasok3.jpg"/>
      </figure>
      <p>A lakossági hozzájárulás több mint fele gyógyszerekre és gyógyászati segédeszközökre megy el. Az előbbieknél jelentős az önrész, vagyis amit a lakosság saját zsebből fizet. Magyarországon a betegek a legtöbb receptre felírt gyógyszerhez csak térítési díj ellenében juthatnak hozzá.</p>
      <p>Erre reagálva Szigeti Szabolcs, az Emberi Erőforrások Minisztériumának (Emmi) egészségügyi gazdálkodásért és intézményfelügyeletért felelős helyettes államtitkára azt mondta, hogy a jelentésben megfogalmazott gyógyszerár-támogatást alaposan tanulmányoznia kell a hazai egészségpolitikának.</p>
      <p>
        <i>A <a href="https://www.vg.hu/vilaggazdasag/tanulmanyozni-kell-a-gyogyszerar-tamogatast-1915887/">teljes cikket</a> a Világgazdaság hétfői számában olvashatja</i>
      </p>
    </article>
  </body>
</html>