<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Economie/247766/ins-crestere-cu-1-a-castigului-salarial-mediu-nominal-brut-in-octombrie.html"/>
    <meta property="og:site_name" content="Wall-Street"/>
    <meta property="article:published_time" content="2019-12-09T09:25:07+00:00"/>
    <meta property="og:title" content="INS: Crestere cu 1% a castigului salarial mediu nominal brut, in octombrie"/>
    <meta property="og:description" content="Castigul salarial mediu nominal brut a crescut, in luna octombrie fata de septembrie, cu 1%, pana la valoarea de 5.090 de lei, in timp ce salariul mediu net s-a majorat cu 1,1%, raportat la perioada de referinta, arata datele Institutului National de Statistica (INS), publicate luni."/>
  </head>
  <body>
    <article>
      <h1>INS: Crestere cu 1% a castigului salarial mediu nominal brut, in octombrie</h1>
      <address>
        <time datetime="2019-12-09T09:25:07+00:00">09 Dec 2019, 09:25</time>
      </address>
      <p>
        <b>Castigul salarial mediu nominal brut a crescut, in luna octombrie fata de septembrie, cu 1%, pana la valoarea de 5.090 de lei, in timp ce salariul mediu net s-a majorat cu 1,1%, raportat la perioada de referinta, arata datele Institutului National de Statistica (INS), publicate luni.</b>
      </p>
      <p>Potrivit sursei citate, valorile cele mai mari ale castigului salarial mediu nominal net s-au inregistrat in activitati de servicii in tehnologia informatiei (inclusiv activitati de servicii informatice) - de 7.118 de lei, iar cele mai mici in fabricarea articolelor de imbracaminte (1.801 de lei).</p>
      <p>"In luna octombrie 2019, in majoritatea activitatilor din sectorul economic, nivelul castigului salarial mediu net a fost mai mare decat in luna septembrie 2019 ca urmare a acordarii de premii ocazionale (prime trimestriale, anuale, pentru performante deosebite sau al 13-lea salariu), drepturi in natura si ajutoare banesti, sume din profitul net si din alte fonduri (inclusiv bilete de valoare). De asemenea, cresterile castigului salarial mediu net s-au datorat realizarilor de productie ori incasarilor mai mari (functie de contracte/proiecte), cat si a disponibilizarilor de personal cu castiguri salariale mai mici fata de medie, din unele activitati economice", se precizeaza in comunicatul de presa al INS.</p>
      <p>Cele mai semnificative cresteri ale castigului salarial mediu net s-au inregistrat, in octombrie, dupa cum urmeaza: cu 9,8% in fabricarea calculatoarelor si a produselor <a href="http://www.retail.ro/cataloage-electronice/index.html">electronice</a> si optice, respectiv intre 3% si 5,5% in industria metalurgica, fabricarea altor mijloace de transport, fabricarea echipamentelor electrice, transporturi pe apa, intermedieri financiare (cu exceptia activitatilor de asigurari si ale fondurilor de pensii), cercetare-dezvoltare.</p>
      <p>Diminuari intre 2% si 3% au aparut in activitati de posta si de curier, alte activitati extractive, industria constructiilor metalice si a produselor din metal (exclusiv masini, utilaje si instalatii), alte activitati industriale n.c.a., activitati de asigurari, reasigurari si ale fondurilor de pensii (cu exceptia celor din sistemul public de asigurari sociale), fabricarea de mobila, silvicultura si exploatare forestiera (inclusiv pescuit si acvacultura), fabricarea articolelor de imbracaminte, tabacirea si finisarea pieilor (inclusiv fabricarea articolelor de voiaj si marochinarie, harnasamentelor si incaltamintei; prepararea si vopsirea blanurilor), fabricarea altor produse din minerale nemetalice, colectarea si epurarea apelor uzate, tiparirea si reproducerea pe suporturi a inregistrarilor, extractia minereurilor metalifere.</p>
      <p>
        <a href="https://www.wall-street.ro/articol/Economie/246489/salariul-mediu-nominal-net-cu-38-de-lei-mai-mare-in-septembrie-fata-de-luna-precedenta.html">Citeste si:<br/>Salariul mediu net a crescut cu 38 de lei in septembrie</a>
      </p>
      <figure>
        <img src="https://img.wall-street.ro/image_thumbs/thumbs/138/13833bdd50a86da6f8eb2be5b3d0115b-400x250-00-65.jpg?v=1573115208"/>
      </figure>
      <p>Pe de alta parte, in octombrie, scaderile castigului salarial mediu net fata de luna anterioara au fost determinate de acordarea in luna septembrie 2019 de prime ocazionale, drepturi in natura si ajutoare banesti, sume din profitul net si alte fonduri (inclusiv bilete de valoare). De asemenea, scaderile castigului salarial mediu net au fost cauzate de nerealizarile de productie ori incasarile mai mici (in functie de contracte/proiecte), precum si de angajarile in unele activitati economice, de personal cu castiguri salariale mai mici fata de medie.</p>
      <p>Datele INS releva faptul ca in extractia petrolului brut si a gazelor naturale s-a consemnat o scadere de 19,4% a castigului salarial mediu net, respectiv de 17,6% in fabricarea produselor de cocserie si a produselor obtinute din prelucrarea titeiului.</p>
      <p>In acelasi timp, scaderi semnificative pe acelasi segment al castigului salarial mediu net s-au mai inregistrat in fabricarea produselor din tutun, activitati de editare, activitati de productie cinematografica, video si de programe de televiziune, inregistrari audio si activitati de editare muzicala (inclusiv activitati de difuzare si transmitere de programe), activitati de servicii anexe extractiei (intre 3% si 8%) si in activitati auxiliare pentru intermedieri financiare, activitati de asigurare si fonduri de pensii, fabricarea bauturilor, tranzactii <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">imobiliare</a> (intre 1,5% si 2,5%).</p>
      <p>In sectorul bugetar s-au inregistrat cresteri ale castigului salarial mediu net fata de luna precedenta in invatamant (+3,8% ca urmare a acordarii sumelor reprezentand plata cu ora a cadrelor didactice), in administratie publica (+1,3%), respectiv in sanatate si asistenta sociala (+0,8%).</p>
      <p>
        <a href="https://www.wall-street.ro/articol/Social/230305/ins-castigul-salarial-mediu-net-a-scazut-in-sanatate-si-asistenta-sociala-in-februarie-cu-2-1-comparativ-cu-ianuarie.html">Citeste si:<br/>Salariul mediu din sanatate si asistenta sociala a scazut in februarie</a>
      </p>
      <figure>
        <img src="https://img.wall-street.ro/image_thumbs/thumbs/f32/f32e60d9b4aec3d815cb3bd9a01528bc-400x250-00-65.jpg?v=1523435141"/>
      </figure>
      <footer>Sursa foto: Shutterstock.com</footer>
    </article>
  </body>
</html>