<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840222-energosistema-ukrayini-pratsyuye-bez-dvokh-atomnikh-blokiv-16"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:07:00+00:00"/>
    <meta property="og:title" content="Енергосистема України працює без двох атомних блоків"/>
    <meta property="og:description" content="КИЇВ. 9 грудня. УНН. На сьогоднішній ранок у роботі перебувають 13 з 15 енергоблоків на атомних станціях України, за попередню добу АЕС вироблено 274,83 млн …"/>
  </head>
  <body>
    <article>
      <h1>Енергосистема України працює без двох атомних блоків</h1>
      <address><time datetime="2019-12-09T09:07:00+00:00">09 Dec 2019, 09:07</time> by <a rel="author">Юлія Шрамко</a></address>
      <p><b>КИЇВ. 9 грудня. УНН. </b>На сьогоднішній ранок у роботі перебувають 13 з 15 енергоблоків на атомних станціях України, за попередню добу АЕС вироблено 274,83 млн кВт-г електроенергії. Про це <b>УНН</b> повідомили у пресслужбі НАЕК "Енергоатом".</p>
      <p>"8 грудня атомними станціями вироблено 274,83 млн кВт-г електроенергії. Через балансове обмеження за минулу добу атомні станції України недовиробили 5,88 млн кВт-г електроенергії", - вказали у компанії.</p>
      <p>Також повідомляється, що 9 грудня на атомних станціях України в роботі 13 з 15 енергоблоків:</p>
      <ul>
        <li>На енергоблоці №1 Запорізької АЕС 75-а доба капітального планового ремонту.</li>
        <li>На енергоблоці №1 Хмельницької АЕС 380-а доба середнього планового ремонту.</li>
      </ul>
      <p>"9 грудня 2019 року о 1:45 енергоблок №6 Запорізької АЕС розвантажено до 600 МВт (до 73% номінальної потужності) для усунення дефекту на головному циркуляційному насосі №3 (ЦН-3)", - зазначили у НАЕК.</p>
      <p>Диспетчерські графіки генерації становлять: для ЗАЕС – 4 440 МВт, РАЕС – 2 850 МВт, ЮУАЕС – 3 050 МВт, ХАЕС – 1 010 МВт.</p>
      <p>Радіаційний, протипожежний та екологічний стан на промислових майданчиках АЕС ‒ у межах норми.</p>
      <p>Нагадаємо, минулої звітної доби, 5 грудня, АЕС було вироблено 275,25 млн кВт-г <a href="https://www.unn.com.ua/uk/news/1839760-energosistema-ukrayini-prodovzhuye-robotu-bez-dvokh-atomnikh-blokiv">електроенергії</a>.</p>
    </article>
  </body>
</html>