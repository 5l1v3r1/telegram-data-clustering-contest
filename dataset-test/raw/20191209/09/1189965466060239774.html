<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/262209/saoydiki-aravia-telos-o-diaxorismos-sta-estiatoria-koini-eisodos-gia-antres-gynaikes-kai-paidia"/>
    <meta property="og:site_name" content="LiFO"/>
    <meta property="article:published_time" content="2019-12-09T09:06:00+00:00"/>
    <meta property="og:title" content="Σαουδική Αραβία: Τέλος ο διαχωρισμός στα εστιατόρια - Κοινή είσοδος για άντρες, γυναίκες και παιδιά"/>
    <meta property="og:description" content="Η Σαουδική Αραβία έβαλε τέλος στον διαχωρισμό βάσει φύλου στα εστιατόρια της χώρας"/>
  </head>
  <body>
    <article>
      <h1>Σαουδική Αραβία: Τέλος ο διαχωρισμός στα εστιατόρια - Κοινή είσοδος για άντρες, γυναίκες και παιδιά</h1>
      <h2>Η Σαουδική Αραβία έβαλε τέλος στον διαχωρισμό βάσει φύλου στα εστιατόρια της χώρας</h2>
      <address><time datetime="2019-12-09T09:06:00+00:00">09 Dec 2019, 09:06</time> by <a rel="author">NEWSROOM</a></address>
      <p>
        <b>Η <a href="https://www.lifo.gr/tags/%CE%A3%CE%B1%CE%BF%CF%85%CE%B4%CE%B9%CE%BA%CE%AE+%CE%91%CF%81%CE%B1%CE%B2%CE%AF%CE%B1">Σαουδική Αραβία</a> δεν θα απαιτεί πλέον τα εστιατόρια να έχουν ξεχωριστές εισόδους με βάση το φύλο, ανακοίνωσε η κυβέρνηση.</b>
      </p>
      <p>Προηγουμένως ήταν υποχρεωτικό να υπάρχει μια είσοδος για οικογένειες και γυναίκες και διαφορετική είσοδος για άντρες που πήγαιναν μόνοι τους.</p>
      <p>Οι απαγορεύσεις ήδη είχαν σταματήσει να εφαρμόζονται σε πολλά εστιατόρια, καφετέριες και άλλα σημεία συνάντησης, που από καιρό είχαν χαλαρώσει τους αυστηρούς κανόνες περί εισόδου.</p>
      <p>Την Κυριακή, η κυβέρνηση ανακοίνωσε πως τα εστιατόρια δεν χρειάζεται πλέον να διατηρούν τις ξεχωριστές εισόδους, αντιθέτως θα εναπόκειται στην κάθε επιχείρηση να αποφασίσει σχετικά.</p>
      <p>Μέχρι σήμερα, μέσα στα εστιατόρια, οι οικογένειες και οι γυναίκες ήταν συνήθως απομακρυσμένες από άντρες που ήταν εκεί μόνοι τους, και τους χώριζαν παραβάν.</p>
      <p>Από τότε που ο Μοχάμεντ μπιν Σαλμάν ανέβηκε στο θρόνο το 2017, έχει κάνει πολλές κινήσεις για να «εσυγχρονίσει» την άκρως συντηρητική κοινωνία της Σαουδικής Αραβίας. Νωρίτερα φέτος, βασιλικό διάταγμα επέτρεψε στις γυναίκες να ταξιδεύουν στο εξωτερικό χωρίς την άδεια ενός άντρα προστάτη ενώ το 2018 έληξε η απαγόρευση δεκαετιών στις γυναίκες οδηγούς.</p>
      <p>Ωστόσο ακτιβιστές εξακολουθούν να διαμαρτύρονται για νόμους που κάνουν διακρίσεις απέναντι στις γυναίκες, ενώ πολλοί υποστηρικτές των δικαιωμάτων των γυναικών έχουν συλληφθεί ακόμη και μετά τις νέες μεταρρυθμίσεις.</p>
      <p>Με πληροφορίες από BBC</p>
    </article>
  </body>
</html>