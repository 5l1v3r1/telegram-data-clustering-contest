<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/zvilneno-dyrektora-donetskoyi-regionalnoyi-filiyi-ukrzaliznytsi.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T09:26:35+00:00"/>
    <meta property="og:title" content="Звільнено директора Донецької регіональної філії “Укрзалізниці”"/>
    <meta property="og:description" content="Звільнено директора Донецької регіональної філії &quot;Укрзалізниці&quot;"/>
  </head>
  <body>
    <article>
      <h1>Звільнено директора Донецької регіональної філії “Укрзалізниці”</h1>
      <address>
        <time datetime="2019-12-09T09:26:35+00:00">09 Dec 2019, 09:26</time>
      </address>
      <p>
        <b>“Укрзалізниця” звільнила директора Донецької регіональної філії Сергія Бугайова, передає <a href="https://1news.com.ua/">1NEWS</a> з посиланням на <a href="https://www.epravda.com.ua/news/2019/12/7/654585/">ЕП</a>.</b>
      </p>
      <figure>
        <img src="https://1news.com.ua/wp-content/uploads/2019/12/521.jpg"/>
      </figure>
      <p>За словами співрозмовника, причиною звільнення стала “організація Бугайовим протиправної схеми “поборів” з учасників тендерних закупівель, а також залучення до проведення закупівель сумнівних підприємств та родичів”.</p>
      <p>“Протягом останніх років, коли регіональну філію очолював Бугайов, переможцями закупівель на поставку товарів, робіт/послуг ставали підприємства, які не мали ні досвіду виконання таких робіт/послуг, ні матеріально-технічної бази, ні відповідних кваліфікованих працівників”, – сказав він.</p>
      <p>Співрозмовник відзначає, що результатом таких дій керівника регіональної філії стали численні кримінальні провадження розпочаті правоохоронними органами за фактом службових зловживань та привласнення майна “Укрзалізниці”.</p>
      <p>“До своєї протиправної діяльності Бугайов залучив своїх близьких родичів та друзів. Деяких з них було призначено на ключові посади на підприємстві, пов’язанні з проведенням закупівель та розпорядженням майном філії”, – каже представник УЗ.</p>
      <p>За його даними, Бугайов вимагав “відкати” в сумі 20-30% від суми закупівель.</p>
      <p>“Фактично участь приймають одні й ті самі комерційні структури. Окрім того, особисто підбирав членів тендерного комітету, для ухвалення необхідних рішень. “Кришував” очільника філії відомий представник “минулої” влади”, – сказав він.</p>
      <p>За його словами, мова йде про співголову парламентської фракції “Європейська солідарність” Артура Герасимова, який після програшу Петра Порошенка на президентських виборах втратив свій вплив на УЗ.</p>
      <p>В прес-службі “Укрзалізниці” інформацію про звільнення Бугайова офіційно підтвердили, однак жодних інших подробиць поки не надали.</p>
    </article>
  </body>
</html>