<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/obrat-dzhoshua-shte-se-bie-s-kubrat-pulev-qsno-e-koga-i-kyde-1413828.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T09:17:00+00:00"/>
    <meta property="og:title" content="Обрат: Джошуа ще се бие с Кубрат Пулев, ясно е кога и къде"/>
    <meta property="og:description" content="От щаба на Антъни Джошуа изглежда са преосмисли възможностите за следващия бой на британеца След като мениджърът на боксьора Еди Хърн, категорично отхвърляше възможност за двубой с Кубрат Пулев, ситуацията е претърпяла обрат и вече това е сред приоритети на Ей Джей"/>
  </head>
  <body>
    <article>
      <h1>Обрат: Джошуа ще се бие с Кубрат Пулев, ясно е кога и къде</h1>
      <address><time datetime="2019-12-09T09:17:00+00:00">09 Dec 2019, 09:17</time> by <a rel="author">Sportlive.bg</a></address>
      <p>От щаба на <a href="https://www.sportlive.bg/tags/49577"><b>Антъни Джошуа</b></a> изглежда са преосмисли възможностите за следващия бой на британеца. След като мениджърът на боксьора Еди Хърн, категорично отхвърляше възможност за двубой с <a href="https://www.sportlive.bg/tags/1593"><b>Кубрат Пулев</b></a>, ситуацията е претърпяла обрат и вече това е сред приоритети на Ей Джей. Това стана ясно след изказвания на двамата.</p>
      <p>"Цяла година се бия извън родината и вече ме е налегнала носталгията. Искам да зарадвам феновете си в Лондон, видя се, че те много ми помагат и ми е по-трудно без подкрепата им. Да защитя трофеите си пред моята публика ще е мега изживяване. Най-прекрасното би било да го сторя срещу друг британец, но няма как да стане. Вървим по реда на задължителните защити и следващият ми опонент се знае. Веднага започвам работа, защото в края на март трябва да се проведе този мач", заяви Джошуа пред The Sun.</p>
      <p>Кобрата е задължителен претендент на IBF и е по-вероятно именно той да се качи на ринга срещу британеца, тъй като другия задължителен претендент на WBO Олександър Усик е клиент на Еди Хърн. Желанието и на двамата е той да натрупа допълнително опит в тежка категория, след като досега се биеше в полутежка, където така и не допусна загуба.</p>
      <figure>
        <iframe data-src="https://twitter.com/thetimeposts/status/1203874944465227776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Вече дори е определено място на сблъсъка Антъни Джошуа - Кубрат Пулев.</b> Това е новият стадион на Тотнъм, който събира 60 000 зрители. Очаква се битката да е в края на март. "Стадионът на Тотнъм е една прекрасна локация за боксов мач и трябва да я обсъдим. Хора ми звънят от цялата страна и ме молят да заведа Антъни там и там. Говорихме с хората от Тотнъм да проведем мача с Руис на стадиона им, но той беше зает. Сега отново говорим с тях и може би ще стигнем до споразумение за края на март", добави Хърн.</p>
      <p>Самият <b><a href="https://www.sportlive.bg/sport/boxing/Kubrat-Pulev-s-obryshtanie-kym-Dzhoshua-sled-uspeha-i-faktoryt-kojto-shte-go-napravi-shampion-1413598.html">Пулев пък отправи сериозна закана на Джошуа след победата му (какво каза - четете в тази статия)</a></b>.</p>
      <related>
        <h4>Още по темата</h4>
        <a href="https://www.sportlive.bg/sport/boxing/Kubrat-e-gotov-da-se-bie-sreshtu-vseki-edin-za-titlata-posochi-golemite-favoriti-osven-Dzhoshua-1413745.html"/>
        <a href="https://www.sportlive.bg/sport/boxing/Obqviha-koga-Antyni-Dzhoshua-se-vryshta-na-ringa-a-novinite-sa-dobri-za-Kubrat-Pulev-1413717.html"/>
        <a href="https://www.sportlive.bg/sport/boxing/Kubrat-Pulev-s-obryshtanie-kym-Dzhoshua-sled-uspeha-i-faktoryt-kojto-shte-go-napravi-shampion-1413598.html"/>
        <a href="https://www.sportlive.bg/sport/boxing/Dzhoshua-i-Hyrn-otgovoriha-na-vyprosa-shte-se-bie-li-Antyni-s-Pulev-i-Usik--1413557.html"/>
      </related>
    </article>
  </body>
</html>