<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/kobrata-zagubata-nosi-poveche-zashchoto-tya-te-uchi-408645.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T09:25:32+00:00"/>
    <meta property="og:title" content="Кобрата: Загубата носи повече, защото тя те учи"/>
    <meta property="og:description" content="„Мачът между Джошуа и Руис беше игра на надлъгване и надиграване”, коментира Пулев"/>
  </head>
  <body>
    <article>
      <h1>Кобрата: Загубата носи повече, защото тя те учи</h1>
      <address>
        <time datetime="2019-12-09T09:25:32+00:00">09 Dec 2019, 09:25</time>
      </address>
      <p>„Няма по-сигурно нещо. Мачът си дойде. С кого ще е, ще се реши през следващите месеци. Бъдещ мач с Джошуа зависи и от самия него. Всяка една федерация си има правила. Той е шампион на три федерации. Първа по ред е IBF, на която съм аз, така че той трябва да защити титлата срещу мен. Ако случайно не иска, може да я оваканти и ще играя със следващия в ранглистата. Срещу когото и да се изправя аз не се притеснявам”. Така Кубрат Пулев коментира евентуален мач между него и Антъни Джошуа.</p>
      <p>„Предпочитах загубата от Кличко да бъде победа, но това не ми е оставило следа. Загубата носи повече, защото тя те учи”, добави Пулев.</p>
      <p>„Нямаше много голяма битка в мача между Джошуа и Руис. Това беше игра на надлъгване и надиграване. Залогът, както и напрежението е много голямо. На зрителите може да им беше скучно, но двамата боксьори усещат, че всеки един удар може да бъде решаващ. Именно заради това и двамата бяха предпазливи. Джошуа е променил стила и стратегията е друга вече заради противника”, каза Кубрат Пулев.</p>
      <p>Броени дни остават до мача и на Тервел Пулев. Той ще се изправи срещу американеца Дешон Уебстър. Битката ще се играе на българска територия, в Пловдив. В ефира на „Здравей, България” Тервел разказа как върви неговата подготовка.</p>
      <p>„Всичко е нормално няма нещо, което да бъде по-специално. Подготовката си е в реда, чувствам се добре. Вече съм в Пловдив, където проведох и няколко тренировки и на деца. Очаквам да изляза победител от предстоящата битка”, казаТервел Пулев.</p>
    </article>
  </body>
</html>