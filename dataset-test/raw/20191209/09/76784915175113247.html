<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/12/09/nico_kovac_arsenal_bayern_munchen_edzo/"/>
    <meta property="og:site_name" content="Index.hu"/>
    <meta property="article:published_time" content="2019-12-09T09:37:00+00:00"/>
    <meta property="og:title" content="A Bayerntől kirúgott edző bejelentkezett az Arsenalhoz"/>
    <meta property="og:description" content="Sokasodnak a jelöltek a londoni futballklub kispadjára."/>
  </head>
  <body>
    <article>
      <h1>A Bayerntől kirúgott edző bejelentkezett az Arsenalhoz</h1>
      <address><time datetime="2019-12-09T09:37:00+00:00">09 Dec 2019, 09:37</time> by <a rel="author" href="https://index.hu/szerzo/joo_gabor" target="_blank">Joó Gábor</a></address>
      <p>Többen is esélyesek az Arsenal megüresedett kispadjára: az eddig emlegetett Mauricio Pochettino és Max Allegri mellett Niko Kovac neve is felmerült, írja a brit <a href="https://metro.co.uk/2019/12/08/niko-kovac-attend-arsenal-match-making-interest-known-club-chiefs-11410986/">Metro</a>. Az edző képviselői a hétvégén felvették a kapcsolatot a klubbal, és közölték, Kovacot érdekelné az állás. A 48 éves trénert pár hete menesztették a Bayern Münchentől, ezért mielőbb újra dolgozna.  </p>
      <figure>
        <img src="https://kep.cdn.indexvas.hu/1/0/3068/30689/306894/30689449_9b2363e69f95f5e75bf1c8239dde748c_wm.jpg"/>
        <figcaption>
          <cite>Fotó: Alexander Hassenstein / Getty Images Hungary</cite>
        </figcaption>
      </figure>
      <p>Kovac a tervek szerint a helyszínen nézi meg a hétfői West Ham United-Arsenal bajnokit, amelyen még a megbízott edző, Freddie Ljungberg ül majd az Arsenal padján. A klub vezetősége november 29-én menesztette Unai Emeryt, azóta a volt Arsenal-futballistával a kispadon egyszer ikszeltek idegenben, egyszer pedig kikaptak, otthon a Brightontól. Az észak-londoni csapat kilenc tétmeccs óta nyeretlen, ilyen rossz sorozatban 1992 óta nem volt. </p>
      <p>Miután elküldték a Bayerntől, Kovac a Hertha BSC-nél is szóba került, mint lehetséges új edző, de a berliniek végül Jürgen Klinsmannt szerződtették. A horvát állítólag azzal utasította vissza a Hertha érdeklődését, hogy egy ideig távol szeretne maradni a futballtól.</p>
      <related>
        <h4>Kapcsolódók (1)</h4>
        <a href="https://index.hu/sport/futball/2019/12/06/sol_campbell_macclesfield_town_league_two_crewe_alexandra/"/>
      </related>
    </article>
  </body>
</html>