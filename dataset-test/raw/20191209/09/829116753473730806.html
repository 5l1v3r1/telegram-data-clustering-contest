<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tafelspicc/20191209-elkeszult-a-tucskos-feherjepor.html"/>
    <meta property="og:site_name" content="Origo"/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Hódítanak a tücskök: elkészült a tücskös fehérjepor"/>
    <meta property="og:description" content="A szárított tücsök 70 százalékkal több kalciumot tartalmaz, mint a tej."/>
  </head>
  <body>
    <article>
      <h1>Hódítanak a tücskök: elkészült a tücskös fehérjepor</h1>
      <address><time datetime="2019-12-09T09:50:00+00:00">09 Dec 2019, 09:50</time> by <a rel="author">Táfelspicc</a></address>
      <p>
        <b>A finn Entis cég piacra dobta a tücsökből és borsófehérjéből készült fehérjeporát. Noha a rovarevés gondolatától felfordulhat a gyomrunk, az Entis azt állítja, hogy a fehérjepor valójában dióízű.</b>
      </p>
      <p><a href="https://www.mirror.co.uk/science/protein-powder-made-crushed-insects-21022067">Miért tücskök?</a> – kérdezik sokan a cégtől, ha szóba kerülnek a termékeik. Azért döntöttek így, mert a tücskök rendkívül jó tápanyagforrást jelentenek, fenntarthatók és szerintük az ízük is jó.</p>
      <aside>Az Entis szerint a szárított tücskök akár 70%-kal több kalciumot tartalmaznak, mint a tej, ráadásul több vasat, mint a spenót és mind a kilenc esszenciális aminosav megtalálható bennük.</aside>
      <p>A fehérjepor már kapható az Egyesült Királyságban, 510 gramm 17 fontba, vagyis körülbelül 6700 forintba kerül – valamivel drágább, mint a hagyományos fehérjeporok.</p>
      <p>
        <mark>Persze az Entis nem az első vállalat, aki rovarokkal kísérletezik.</mark>
      </p>
      <p>Ott van az Eat Grub, aki nagy versenytársa lehet a cégnek. Az ő küldetésük az, hogy a rovarokat a nyugati étrend szerves részévé tegyék. Készítettek már ők is fehérjeporokat és liszteket is rovarok felhasználásával.</p>
      <related>
        <h4>TOVÁBBI ÉRDEKES CIKKEK, RECEPTEK AZ ORIGO GASZTROROVATÁBAN:</h4>
        <a href="https://www.origo.hu/tafelspicc/index.html"/>
        <a href="https://www.origo.hu/tafelspicc/20191204-szivbarat-alapanyagok.html"/>
        <a href="https://www.origo.hu/tafelspicc/20191206-energiaital.html"/>
        <a href="https://www.origo.hu/tafelspicc/20191204-halpedikur-etterem-indonezia.html"/>
      </related>
    </article>
  </body>
</html>