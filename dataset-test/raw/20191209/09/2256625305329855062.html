<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160701_1107.html"/>
    <meta property="og:site_name" content="Novsport"/>
    <meta property="article:published_time" content="2019-12-09T09:01:00+00:00"/>
    <meta property="og:title" content="Алекс Георгиев с втори шътаут за сезона"/>
    <meta property="og:description" content="Вижте всички резултати в НХЛ от изминалата нощ"/>
  </head>
  <body>
    <article>
      <h1>Алекс Георгиев с втори шътаут за сезона</h1>
      <address>
        <time datetime="2019-12-09T09:01:00+00:00">09 Dec 2019, 09:01</time>
      </address>
      <p>Александър Георгиев спря 38 удара и записа втори шътаут за сезона при победата на Ню Йорк Рейнджърс с 5:0 срещу Лас Вегас в Националната хокейна лига на САЩ и Канада.<br/> <br/>Роденият в България руски национал не допусна голове и срещу Ню Джърси преди десет дни, а неговите съотборници Артьоми Панарин, Крис Крайдър, Якоб Труба, Йеспер Фаст и Майка Зибанеяд вкараха за Рейнджърс срещу Вегас снощи.<br/> <br/>Марк Шайфле се отчете на два пъти и записа своята точка номер 400 в Националната хокейна лига на САЩ и Канада (НХЛ), а Уинипег се наложи с 3:2 срещу Анахайм. Вторият гол на канадеца падна при пауърплей и беше негов 13-и за сезона. Адам Лори също се разписа за Уинипег, Матийо Перо завърши с две асистенции и Конър Хелебюк спаси 31 удара.<br/> <br/>Така Джетс подобриха баланса си в последните седем мача на 5-1-1 и заеха трето място в Централната дивизия при две точки изоставане от отбора на Колорадо, както и четири от лидера и действащ шампион в лигата Сейтн Луис.<br/> <br/>Аризона изравни Едмънтън на върха в Тихоокеанската дивизия, след като Конър Гарланд и Ник Шмалц вкараха дузпи за победата с 4:3 срещу Чикаго. Патрик Гарланд се разписа и в редовното време с 12-ия си гол за сезона, а Карлс Сьодерберг и Крисчън Фишър също отбелязаха по един гол за отбора на Аризона.<br/> <br/>Ойлърс пък спечелиха само точка след загубата с 2:3 срещу Бъфало. Колин Милър вкара 1:13 след началото на продължението за Сейбърс, а Кайл Окпосо и Йохан Ларсон също бяха точни за победителите. За Едмънтън се разписаха Райли Шиън и Йоаким Нюгор.<br/> <br/>Сергей Бобровски спря 30 удара за победа на Флорида с 5:1 срещу Сан Хосе. Александър Барков, Кийт Яндъл и Франк Ватрано записаха по гол и асистенция, а Майк Матисън и Брет Конъли оформиха крайния резултат.<br/> <br/><b>Първенство на Националната хокейна лига на САЩ и Канада (НХЛ), мачове от редовния сезон:<br/></b> <br/>Уинипег - Анахайм - 3:2<br/>Флорида - Сан Хосе - 5:1<br/>Чикаго - Аризона - 3:4 след дузпи<br/>Лас Вегас - НЙ Рейнджърс - 0:5<br/>Едмънтън - Бъфало - 2:3 след продължение<br/> <br/><u>Източна конференция<br/></u>дивизия Метрополитън: Вашингтон 49 точки, Ню Йорк Айлъндърс 40, Филаделфия 39<br/>Атлантическа дивизия: Бостън 46, Флорида 35, Бъфало 34<br/> <br/><u>Западна конференция<br/></u>Централна дивизия: Сейнт Луис 42, Колорадо 40, Уинипег 38<br/>Тихоокеанска дивизия: Едмънтън 40, Аризона 40, Лас Вегас 35</p>
      <p> </p>
    </article>
  </body>
</html>