<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/RealMadritis/real-madriths-kanei-agwna-dromoy-o-mpeil-gia-na-prolavei-to-clasico.5653304.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T09:58:00+00:00"/>
    <meta property="og:title" content="Ρεάλ Μαδρίτης: Κάνει αγώνα δρόμου ο Μπέιλ για να προλάβει το Clasico"/>
    <meta property="og:description" content="O Γκάρεθ Μπέιλ ακολούθησε μέρος του προγράμματος στην προπόνηση της Ρεάλ Μαδρίτης και υπάρχει αισιοδοξία πως θα προλάβει το Clasico με τη Μπαρτσελόνα στις 18 Δεκεμβρίου."/>
  </head>
  <body>
    <article>
      <h1>Ρεάλ Μαδρίτης: Κάνει αγώνα δρόμου ο Μπέιλ για να προλάβει το Clasico</h1>
      <h2>O Γκάρεθ Μπέιλ ακολούθησε μέρος του προγράμματος στην προπόνηση της Ρεάλ Μαδρίτης και υπάρχει αισιοδοξία πως θα προλάβει το Clasico με τη Μπαρτσελόνα στις 18 Δεκεμβρίου.</h2>
      <address><time datetime="2019-12-09T09:58:00+00:00">09 Dec 2019, 09:58</time> by <a rel="author">Sport24.gr</a></address>
      <p>Ο Γκάρεθ Μπέιλ αντιμετωπίζει ένα ακόμη πρόβλημα τραυματισμού που αποκόμισε στο παιχνίδι με την <a href="https://www.sport24.gr/football/Spain/PrimeraDivision/alaves-real-1-2-apodrash-apo-thn-vitoria-kai-proswrina-monh-sthn-koryfh.5648840.html">Αλαβές στη νίκη της Ρεάλ Μαδρίτης με 2-1</a>. Ο Ουαλός σταρ ταλαιπωρείται από οίδημα στο αριστερό πόδι και κάνει αγώνα δρόμου για να προλάβει το Clasico με την <a href="https://www.sport24.gr/football/omades/barcelona/">Μπαρτσελόνα</a> στις 18 Δεκεμβρίου.</p>
      <p>Ο 30χρονος όμως δείχνει να ξεπερνά πολύ γρήγορα το πρόβλημα τραυματισμού σε σχέση με αυτό που είχε εκτιμηθεί στην αρχή, κάτι που φέρνει αισιοδοξία στο στρατόπεδο των <a href="https://www.sport24.gr/football/omades/realmadritis/">Μαδριλένων</a>. Ο Μπέιλ ακολούθησε μέρος της προπόνησης με το γκρουπ που θα παίξει με την Κλαμπ Μπριζ στo <a href="https://www.sport24.gr/football/ChampionsLeague/">Champions League</a>, με τον Ζινεντίν Ζιντάν να τρίβει τα χέρια του.</p>
      <p>Το πλάνο μέχρι στιγμής λέει πως δεν θα αγωνιστεί ούτε με τη Βαλένθια (15/12, 22.00) για το <a href="https://www.sport24.gr/football/Spain/">ισπανικό πρωτάθλημα</a> με σκοπό να προφυλαχτεί και να είναι απόλυτα έτοιμος για το παιχνίδι με τους "μπλαουγκράνα", ενώ δεν αποκλείεται να πάρει και φανέλα βασικού.</p>
      <p><b>Photo Credits</b>: AP / Alvaro Barrientos</p>
    </article>
  </body>
</html>