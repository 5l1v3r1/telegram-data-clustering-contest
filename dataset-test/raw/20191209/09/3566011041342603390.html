<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553215.html/----%d8%aa%d9%86-%d9%86%d9%85%da%a9-%d9%be%d8%a7%d8%b4%db%8c-%d8%af%d8%b1-%d9%85%d8%ad%d9%88%d8%b1%d9%87%d8%a7%db%8c-%d9%85%d9%88%d8%a7%d8%b5%d9%84%d8%a7%d8%aa%db%8c-%d9%85%d9%84%d8%a7%db%8c%d8%b1-%d8%a7%d9%86%d8%ac%d8%a7%d9%85-%d8%b4%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T09:36:00+00:00"/>
    <meta property="og:title" content="۴۵۰ تن نمک‌پاشی در محورهای مواصلاتی ملایر انجام شد"/>
    <meta property="og:description" content="رئیس اداره راهداری و حمل‌ و نقل جاده‌ای ملایر گفت: راهداران ملایری در راستای بارش‌های ۴۸ ساعت گذشته روزانه بیش از ۴۵۰ تن نمک‌پاشی در محورهای مختلف مواصلاتی انجام دادند."/>
  </head>
  <body>
    <article>
      <h1>۴۵۰ تن نمک‌پاشی در محورهای مواصلاتی ملایر انجام شد</h1>
      <h2>رئیس اداره راهداری ملایر:</h2>
      <address>
        <time datetime="2019-12-09T09:36:00+00:00">09 Dec 2019, 09:36</time>
      </address>
      <p>رئیس اداره راهداری و حمل‌ و نقل جاده‌ای ملایر گفت: راهداران ملایری در راستای بارش‌های ۴۸ ساعت گذشته روزانه بیش از ۴۵۰ تن نمک‌پاشی در محورهای مختلف مواصلاتی انجام دادند.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ سید اسماعیل صفوی زاده امروز در گفت‌وگو با خبرنگار <a href="http://asrehamedan.ir/36239">عصر همدان</a>؛ با اشاره به بارش برف در شهرستان ملایر اظهار کرد: طی ۴۸ ساعت گذشت تمام محورهای مواصلاتی شهرستان با بارش برف و باران همراه بوده‌ است.</p>
      <p>وی به آماده باش نیروهای راهدار شهرستان اشاره کرد و گفت: با توجه به‌ پیش‌بینی‌های انجام‌شده و هشدارهای هواشناسی تمام نیروهای راهداری شهرستان در آماده‌باش بوده و در راهدارخانه‌ها مستقر بودند.</p>
      <p>رئیس اداره راهداری و حمل‌ و نقل جاده‌ای ملایر با اشاره به اقدامات انجام‌شده توسط راهداران ملایر در بارش‌های روز گذشته بیان کرد: قبل از شروع بارش‌ها، نمک‌پاشی در محورهای مختلف شهرستان انجام شد.</p>
      <p>وی افزود: پس از شروع بارش‌ها تیغه‌زنی و برف‌روبی در محورها انجام شد تا شهروندان بدون مشکل در جاده‌ها تردد داشته باشند.</p>
      <p>صفوی زاده تصریح کرد: با اقدامات انجام شده تمام محورهای مواصلاتی شهرستان باز است و هیچ‌گونه مشکلی در ترددها نیست.</p>
      <p>وی ادامه داد: با توجه به بارش‌های دو روز گذشته، روزانه بیش از ۴۵۰ تن ماسه‌ریزی و نمک‌پاشی در جاده های شهرستان انجام شده است.</p>
      <p>رئیس اداره راهداری و حمل‌ و نقل جاده ای ملایر خاطرنشان کرد: راهدارخانه یونس، زاغه، زنگنه و آورزمان طی ۴۸ ساعت گذشته فعال بوده است.</p>
      <p>وی در پایان یادآور شد: در حال حاضر تردد وسائل نقلیه بدون هیچ مشکلی در محورهای مواصلاتی شهرستان انجام می‌شود.</p>
      <p>انتهای پیام/</p>
    </article>
  </body>
</html>