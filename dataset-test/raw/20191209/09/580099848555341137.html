<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/cinden-abdyi-kizdiracak-siber-savas-adimi/haber-1028607"/>
    <meta property="og:site_name" content="Akşam"/>
    <meta property="article:published_time" content="2019-12-09T09:25:00+00:00"/>
    <meta property="og:title" content="Çin'den ABD'yi kızdıracak siber savaş adımı"/>
    <meta property="og:description" content="Çin hükümeti, tüm kamu kurum ve kuruluşlarında kullanılan yabancı yazılımların ve bilgisayar ekipmanlarının kaldırılmasını istedi."/>
  </head>
  <body>
    <article>
      <h1>Çin'den ABD'yi kızdıracak siber savaş adımı</h1>
      <h2>Çin hükümeti, tüm kamu kurum ve kuruluşlarında kullanılan yabancı yazılımların ve bilgisayar ekipmanlarının kaldırılmasını istedi.</h2>
      <address>
        <time datetime="2019-12-09T09:25:00+00:00">09 Dec 2019, 09:25</time>
      </address>
      <p>Financial Times'ta yer alan habere göre, Çin hükümeti tüm yabancı bilgisayar ekipmanlarının ve yazılımlarının üç yıl içinde devlet dairelerinden ve kamu kurumlarından kaldırılmasını istedi.</p>
      <p>ABD ile Çin arasındaki siber savaşta atılan bu yeni adımın, HP, Dell ve Microsoft gibi ABD menşeli markalar için bir darbe olacağı açıklandı.</p>
      <p>Haberde, "Çin devlet daireleri, Çinli şirket Lenovo'nun masaüstü bilgisayarlarını kullanma eğiliminde, ancak işlemci çipleri ve sabit diskler dahil olmak üzere bilgisayarların bileşenleri, Amerikan şirketleri tarafından yapılıyor" ifadelerine yer verildi.</p>
      <p>Washington, Çin teknolojisinin kullanımına sınırlama getirmiş, Trump yönetimi, ABD şirketlerinin bu yılın başlarında Çinli telekomünikasyon şirketi Huawei ile iş yapmalarını yasaklamıştı.</p>
      <p>Mayıs ayında Google, Intel ve Qualcomm, Huawei ile iş birliğini donduracaklarını duyurmuştu.</p>
      <p>Çindeki Global Times gazetesinin editörü Hu Xijin, ABDli teknoloji şirketlerinin Huawei ile iş birliğini sona erdirmesinin şirket için ölümcül olmayacağını, çünkü Çinin bu çatışmayı yıllardır planladığını ve kendi mikroçip endüstrisini geliştireceğini açıklamıştı.</p>
      <p>(TRT Haber)</p>
    </article>
  </body>
</html>