<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chomu_pitannya_povernennya_krimu_potribno_virishuvati_negayno_n1245130"/>
    <meta property="og:site_name" content="24 Канал"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Чому питання повернення Криму потрібно вирішувати негайно"/>
    <meta property="og:description" content="Час грає проти нас, адже путін асимілює населення кримського півострова – масово переселяє туди своїх росіян..."/>
  </head>
  <body>
    <article>
      <h1>Чому питання повернення Криму потрібно вирішувати негайно</h1>
      <address><time datetime="2019-12-09T09:00:00+00:00">09 Dec 2019, 09:00</time> by <a rel="author" href="https://24tv.ua/artem_ovdiyenko_tag6255/" target="_blank">Артем Овдієнко</a></address>
      <p>
        <b>Час грає проти нас, адже путін асимілює населення кримського півострова – масово переселяє туди своїх росіян...</b>
      </p>
      <p>У березні мине шість років, як Росія анексувала у нас Кримський півострів. Шість років – це величезний термін. Впродовж цих шести років я жодного разу не був у Криму, тому важко судити неозброєним оком, що ж нині там можна побачити українського. Мабуть, вже нічого...</p>
      <p>Кримські першачки, які наступного року сядуть за парти – народилися вже в окупації, Україну вони не застали. Ці діти не бачили вивісок українською мовою, не бачили нашого прапору, не бачили українською мультфільмів – навіть цього вони позбавлені. <b>Діти в Криму не можуть навіть опосередковано доторкнутися до української культури</b>. Звучить жорстоко, але на превеликий жаль правда – ці дітки є українцями хіба що генетично. На рівні свідомості, з них вже ліплять росіян у садках та школах...</p>
      <blockquote>Читайте також: <a href="https://24tv.ua/mi_ydemo_dodomu__chubarov_anonsuvav_marsh_gidnosti_v_aneksovaniy_krim_n1245040">Ми йдемо додому, – Чубаров анонсував "марш гідності" в анексований Крим </a></blockquote>
      <p>У минуло та сьогодні Росія радо б позбулася й генетично кожного з українців. Після анексії Криму Москва активно асимілює місцеве населення півострова – проукраїнсько налаштованих підштовхують до еміграції, натомість переселяють корінних росіян. Кремль стимулює туди переїжджати, заманюючи гарним кліматом і високою зарплатнею. Окупаційна влада створює в Криму погані умови для місцевих, зокрема для них робочі місця відсутні, а<b> всі вакантні посади тримають для приїжджих росіян</b>.</p>
      <p>Нині російських переселенців в Криму так багато, що через наступні шість років (сподіваюсь швидше повернемо півострів!) отримаємо собі Крим населений справжніми росіянами. Що тоді з ними робити? Силою з квартир виселяти й колонами гнати в бік Краснодарського краю через кримський міст? У такому випадку ми для них будемо такими самим загарбниками, якими були їхні ж зелені чоловічки майже шість років тому.</p>
      <p>Нам не можна тягнути з розв'язання кримського питання! Час грає проти нас, адже путін асимілює населення кримського півострова – масово переселяє туди своїх росіян, які стають місцевим населенням. Мета його очевидна – докласти максимум зусиль, аби корінне українське населення Криму забуло про Україну забуло. Скаже, що це неможливо? Подивіться російський зомбоящик лише один день і ви одразу зміните свою думку. Більше того, кримські українці сьогодні вимущено живуть за російськими законами. А ще ж в Криму підростає нове покоління, яке народилося в окупації й Україну вони не застали. Цим<b> молодим кримцям путін промиває нині мізки в першу чергу</b> – тією піонерією, зарніцами й 9 мая.</p>
      <blockquote>Цікаво:<a href="https://24tv.ua/rosiyskiy_krim_tokayeva_kazahstantsi_cherez_sotsmerezhi_prosyat_v_ukrayini_vibachennya_n1244992"> "Російський Крим" Токаєва: казахстанці через соцмережі просять в України вибачення</a></blockquote>
      <p><a href="https://24tv.ua/politsiya_u_niderlandah_zatrimala_19_pidlitkiv_promovisti_foto_ta_nezvichna_prichina_n1245790">Поліція у Нідерландах затримала 19 підлітків: промовисті фото та незвична причина</a> сьогодні 10759</p>
    </article>
  </body>
</html>