<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/262212/konstantinos-vlasis-simera-orkizetai-o-neos-yfypoyrgos-eksoterikon-meta-tin-paraitisi-diamatari"/>
    <meta property="og:site_name" content="LiFO"/>
    <meta property="article:published_time" content="2019-12-09T09:24:00+00:00"/>
    <meta property="og:title" content="Κωνσταντίνος Βλάσης: Σήμερα ορκίζεται ο νέος υφυπουργός Εξωτερικών μετά την παραίτηση Διαματάρη"/>
    <meta property="og:description" content="Για σήμερα το μεσημέρι είναι προγραμματισμένη η ορκωμοσία του νέου υφυπουργού Εξωτερικών, Κωνσταντίνου Βλάση, ενώπιον του Προέδρου της Δημοκρατίας"/>
  </head>
  <body>
    <article>
      <h1>Κωνσταντίνος Βλάσης: Σήμερα ορκίζεται ο νέος υφυπουργός Εξωτερικών μετά την παραίτηση Διαματάρη</h1>
      <h2>Για σήμερα το μεσημέρι είναι προγραμματισμένη η ορκωμοσία του νέου υφυπουργού Εξωτερικών, Κωνσταντίνου Βλάση, ενώπιον του Προέδρου της Δημοκρατίας</h2>
      <address><time datetime="2019-12-09T09:24:00+00:00">09 Dec 2019, 09:24</time> by <a rel="author">NEWSROOM</a></address>
      <p>
        <b>Σήμερα το μεσημέρι ορκίζεται ο νέος <a href="https://www.lifo.gr/tags/%CE%9A%CF%8E%CF%83%CF%84%CE%B1%CF%82+%CE%92%CE%BB%CE%AC%CF%83%CE%B7%CF%82+%CF%85%CF%86%CF%85%CF%80%CE%BF%CF%85%CF%81%CE%B3%CF%8C%CF%82+%CE%95%CE%BE%CF%89%CF%84%CE%B5%CF%81%CE%B9%CE%BA%CF%8E%CE%BD">υφυπουργός Εξωτερικών, Κωνσταντίνος Βλάσης</a>, μετά την παραίτηση του προκατόχου του, Αντώνη Διαματάρη.</b>
      </p>
      <p>Ο κ. Βλάσης ορκίζεται στις 13.30 το μεσημέρι, ενώπιον του Προέδρου της Δημοκρατίας, Προκόπη Παυλόπουλου και παρουσία του πρωθυπουργού, Κυριάκου Μητσοτάκη.</p>
      <p>Ο κ. Βλάσης θα αντικαταστήσει τον Αντώνη Διαματάρη, ο οποίος παραιτήθηκε την περασμένη εβδομάδα, μετά το σάλο που ξέσπασε με αφορμή τα ψευδή στοιχεία του βιογραφικού του. Συγκεκριμένα, η υπόθεση του μεταπτυχιακού του κ. Διαματάρη στο αμερικανικό πανεπιστήμιο Columbia έγινε η αιτία σφοδρής πολιτικής αντιπαράθεσης, η οποία τελικά οδήγησε και στην παραίτησή του, την περασμένη Πέμπτη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/261787/paraitithike-o-yfypoyrgos-eksoterikon-antonis-diamataris-meta-to-salo-gia-to-pseytiko-viografiko"/>
      </related>
    </article>
  </body>
</html>