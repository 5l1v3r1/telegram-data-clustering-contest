<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/en-iyi-android-telefonlar-antutu-kasim-2019-h81366.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T09:16:00+00:00"/>
    <meta property="og:title" content="AnTuTu, Kasım Ayının En İyi Telefonlarını Açıkladı"/>
    <meta property="og:description" content="Dünyanın en popüler akıllı telefon kıyaslama ve test platformlarından biri olan AnTuTu, kasım ayının en iyi telefonlarını açıkladı."/>
  </head>
  <body>
    <article>
      <h1>AnTuTu, Kasım Ayının En İyi Telefonlarını Açıkladı</h1>
      <h2>Dünyanın en popüler akıllı telefon kıyaslama ve test platformlarından biri olan AnTuTu, kasım ayının en iyi telefonlarını açıkladı. İki farklı liste açıklayan AnTuTu, kasım ayının hem en iyi amiral gemilerini hem de orta segment telefonlarını ortaya koyuyor.</h2>
      <address><time datetime="2019-12-09T09:16:00+00:00">09 Dec 2019, 09:16</time> by <a rel="author" href="https://www.webtekno.com/yazar/eraykalelioglu" target="_blank">Eray Kalelioğlu</a></address>
      <p>2019 yılında onlarca akıllı telefonla karşılaştık. Teknoloji üreticileri kimi zaman <b>amiral gemisi </b>telefonlarla kimi zaman da fiyat performans ürünleriyle tüketicilerin karşısına çıktılar. Hal böyle olunca da tüketiciler, hangi telefonu almak istediklerine karar <b>veremez </b>hale geldiler. Çünkü onlarca telefon modeli arasında karar vermek zaten pek de mümkün değildi. AnTuTu, bu kararı kolaylaştırmak için her ay, bir önceki ayın en iyi telefonlarının listesini paylaşıyor.</p>
      <p>AnTuTu, en iyi akıllı telefonları belirlerken platformun veri tabanındaki test sonuçlarının bir ortalamasını alıyor. Dolayısı ile puanlar, cihazların en iyi performanslarını değil, ortalama performanslarını gösteriyor. Ayrıca AnTuTu, yalnızca amiral gemi segmentindeki telefonların değil, orta segment telefonların da bir listesini paylaştı.</p>
      <h3>İşte AnTuTu'nun belirlediği en iyi amiral gemisi Android telefonlar</h3>
      <figure>
        <img src="https://www.webtekno.com/images/editor/default/0002/33/7cabec03959e0a70636733c4db3ab779f6f84e88.png"/>
      </figure>
      <p>AnTuTu tarafından açıklanan listenin ilk sırasında Asus'un oyuncular için geliştirilen yeni telefonu<b> ROG Phone 2 </b>yer alıyor. 496.662 puan almayı başaran ROG Phone 2'un bu puanı almasına elbette Snapdragon 855+ işlemci, 12 GB RAM ve 512 GB depolama alanının yardımı var. Ancak ROG Phone 2'yi listenin zirvesine oturtan asıl neden, Asus ROG Phone 2'nin sahip olduğu <b>3 katmanlı </b>soğutma sistemi.</p>
      <p>AnTuTu'ya göre kasım ayının en iyi ikinci telefonu ise 482.881 puanla<b> OnePlus 7T</b>. Ayrıca listenin üçüncü, beşinci ve altıncı sırasında da bulunan OnePlus, 2019 yılındaki yükselişini adeta bu listeyle <b>ispatlamış </b>gibi görünüyor. OnePlus'ın listedeki diğer modelleri ise sırasıyla 7T Pro, 7 Pro ve 7. </p>
      <figure>
        <img src="https://www.webtekno.com/images/editor/default/0002/33/d0eea351b1c820fb7f74d607d9b696e6788e8e36.jpeg"/>
      </figure>
      <p>Kasım ayının en iyi amiral gemisi Android telefonlarını açıklayan <b>AnTuTu</b>, listenin dördüncü sırasına 476.185 puanla <b>Realme X2 Pro</b>'yu, yedinci sırasına 452.783 puanla Redmi K20 Pro Premium, sekizinci sırasında Asus ZenFone 6, dokuzuncu sırasında Samsung<b> Galaxy Note10+ </b>ve son sırasında da Samsung Galaxy Note10+ 5G'yi yerleştiriyor. </p>
      <h3>AnTuTu'nun kasım ayı için belirlediği en iyi orta segment telefonlar ise şu şekilde</h3>
      <figure>
        <img src="https://www.webtekno.com/images/editor/default/0002/33/15ccebd3fbae60f8bf2f8b66dccda1803035d2b3.png"/>
      </figure>
      <p>AnTuTu, kasım ayının orta segmentteki en iyi akıllı telefonunu <b>Redmi Note 8 Pro</b> olarak gösteriyor. 283.092 puan almayı başarabilen Redmi Note 8 Pro, MediaTek'in oyuncu telefonları için ürettiği ilk işlemcisi <b>G90T </b>işlemciden güç buluyor. Ayrıca listenin dokuzuncu sırası da Redmi'ye ait. 207.781 puan alan Redmi Note 7 Pro, 6 GB RAM ve 128 GB depolama alanıyla kendisine AnTuTu listesinde yer buluyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/ust-segment-akilli-telefon-pazarinin-lideri-apple-h81328.html">Üst Segment Akıllı Telefon Pazarının Lideri Apple Oldu</a>
      </p>
      <p>AnTuTu'nun orta segmentteki telefonlar listesinin ikinci sırasında <b>Oppo </b>bulunuyor. Şirketin Reno2 modeli 8 GB RAM ve 256 GB depolama alanıyla 260.650 puan almayı başarıyor. Listenin üçüncü sırasında ise Xiaomi'nin <b>popüler </b>modellerinden Mi 9T yer alıyor. 251.491 puan alan Mi 9T'yi ise 244.168 puan alan Samsung Galaxy A80 takip ediyor.</p>
      <figure>
        <img src="https://www.webtekno.com/images/editor/default/0002/33/0213f871bef54bafd3398d60acd387ba0d18b296.jpeg"/>
      </figure>
      <p>AnTuTu tarafından yayımlanan listenin beşinci sırasında yine bir Xiaomi modeli yer alıyor. <b>Mi 9 SE</b>, 220.316 puan alarak listede kendisine yer buluyor. Xiaomi Mi 9 SE'yi ise 217.845 puanla Realme XT, 217.345 puanla Realme Q, 209.523 puanla Xiaomi <b>Mi 9 Lite</b>, 207.781 puanla Redmi Note 7 Pro ve 206.778 puanla da Vsmart Live takip ediyor.</p>
      <p>AnTuTu'nun kasım ayındaki en iyi Android telefonlar listesi işte bu şekildeydi. Platform, bir süre sonra yine bir liste daha yayımlayacak ve bu liste, aralık ayının en iyi Android telefonlarını gösterecek. Ancak açık konuşmak gerekirse aralık ayı için hazırlanacak listenin, kasım ayı için yayımlanan listeye <b>benzerlik </b>gösterecektir. Çünkü aralık ayında, sektöre ciddi anlamda yön verecek bir telefon modelinin duyurulması <b>beklenmiyor</b>.</p>
      <p><b>Kaynak : </b>https://www.antutu.com/en/doc/120135.htm</p>
    </article>
  </body>
</html>