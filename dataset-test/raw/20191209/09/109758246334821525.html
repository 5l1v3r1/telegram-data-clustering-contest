<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281747-idag-far-battlefield-5-custom-servrar"/>
    <meta property="og:site_name" content="FZ.se"/>
    <meta property="article:published_time" content="2019-12-09T09:09:13+00:00"/>
    <meta property="og:title" content="Idag får Battlefield 5 custom-servrar"/>
    <meta property="og:description" content="Lås in dig med 63 kompisar och spela &quot;Community Games&quot;."/>
  </head>
  <body>
    <article>
      <h1>Idag får Battlefield 5 custom-servrar</h1>
      <h2>Lås in dig med 63 kompisar och spela "Community Games".</h2>
      <address><time datetime="2019-12-09T09:09:13+00:00">09 Dec 2019, 09:09</time> by <a rel="author" href="https://www.fz.se/medlem/39274" target="_blank">Joakim Bennet</a></address>
      <p>Från och med idag (exakt tid okänd) kommer du att kunna dra igång <i>BF5</i>-servrar där du och dina vänner kan umgås i lugn och ro. Dice kallar det Community Games, och i dessa kan du spela matcher med 16, 32 eller 64 spelare. Ni väljer själva vilken eller vilka kartor och spellägen som gäller, förutom Grind och Fortress.</p>
      <p>På den officiella bloggen skriver spelets community manager Jeff Braddock att ”Community Games är designade så att spelare ska kunna få mer personliga upplevelser i <i>Battlefield V</i>”. Han tillägger att den här funktionen passar ”oavsett om du är en kreatör som vill ha en privat plats för att skapa häftiga berättelser, eller om du bara vill skapa en playlist över dina favoritkartor till dig och dina vänner.” Servrarna kommer att kunna ha lösenord, och admins kan kicka och banna de som inte sköter sig.</p>
      <p>Dice säger också att de har fått skala tillbaka upplevelsen lite inför dagens release, men att de kommer att fortsätta att jobba på Community Games nästa år. Ett exempel på sådant som kan skava lite är att lösenordsskyddade servrar inte kommer att innehålla någon form av progression.</p>
      <p>Kolla in detaljer och vad som kommer framöver, borta på <a href="https://forums.battlefield.com/en-us/discussion/197401/community-broadcast-first-look-at-community-games/p1?new=1">spelets forum</a>.</p>
      <p>Glöm heller inte bort att den nya kartan, Wake Island, släpps 12 december.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1417564?l=eyJyZXNvdXJjZSI6IlwvYXJ0aWtlbFwvYmlsZFwvMTQxNzU2NCIsImZpbHRlcnMiOltdLCJwYXJhbXMiOltdLCJrZXkiOiI3MmJlMDE4ZDM5NTI0MzgyNGQyNzdjZDg0Mzk1MGZhYyJ9"/>
        <figcaption>Hands-on – nya Battlefield V-kartor</figcaption>
      </figure>
      <figure>
        <img src="https://cdn.fz.se/artikel/bild/1417563?l=eyJyZXNvdXJjZSI6IlwvYXJ0aWtlbFwvYmlsZFwvMTQxNzU2MyIsImZpbHRlcnMiOltdLCJwYXJhbXMiOltdLCJrZXkiOiI2OWY4NGJlOTU2YmI1MGQ3ZGNjN2ZiOTg4MjM3NDAxYSJ9"/>
        <figcaption>Inget nytt Battlefield nästa år</figcaption>
      </figure>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>Snart i BF5 – Wake Island och Iwo Jima</figcaption>
      </figure>
    </article>
  </body>
</html>