<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/20-mac-sonra-kazandilar-217721h.htm"/>
    <meta property="og:site_name" content="OLAY"/>
    <meta property="article:published_time" content="2019-12-09T09:28:18+00:00"/>
    <meta property="og:title" content="20 maç sonra kazandılar"/>
    <meta property="og:description" content="TFF 1. Lig'in 14. haftasında dün Bursaspor'u 3-2 mağlup eden Giresunspor, 20 maç sonra deplasmanda galip gelmeyi başardı."/>
  </head>
  <body>
    <article>
      <h1>20 maç sonra kazandılar</h1>
      <h2>TFF 1. Lig'in 14. haftasında dün Bursaspor'u 3-2 mağlup eden Giresunspor, 20 maç sonra deplasmanda galip gelmeyi başardı.</h2>
      <address>
        <time datetime="2019-12-09T09:28:18+00:00">09 Dec 2019, 09:28</time>
      </address>
      <p>Giresunspor, ligde dış sahadaki galibiyet hasretine Bursaspor karşısında son verdi. Ligin 14. haftasında Bursaspor'a konuk olan Giresunspor, rakibini 3-2 yendi ve 20 maç sonra deplasmanda 3 puan aldı. Giresunspor, son deplasman galibiyetini 2018-2019 sezonunun 6. haftasında, 23 Eylül 2018'de İzmir'de oynanan müsabakada Altay'ı 1-0 mağlup ederek almıştı.  </p>
      <p>Yeşil-beyazlılar, 2018-2019 sezonunda dış sahada oynadığı 17 karşılaşmada 2 galibiyet alırken, 9 müsabakada rakipleriyle berabere kaldı, 6 maçı ise kaybetti. Bu sezon ligde 14 haftalık periyotta 7 kez rakipleriyle deplasmanda karşılaşan Karadeniz temsilcisi, söz konusu müsabakalarda sadece Bursaspor'a üstünlük sağlarken, 2 kez berabere kaldı, 4 karşılaşmayı ise yitirdi.</p>
      <p>Giresunspor, ligin 5. haftası öncesi göreve getirilen teknik direktör Hakan Kutlu yönetiminde çıkışa geçti. Kutlu yönetiminde Karadeniz temsilcisi, yaptığı son 6 karşılaşmada yenilgi yaşamazken, söz konusu maçların 4'ünü kazandı, 2 kez berabere kaldı. Giresunspor, TFF 1. Lig'de 19 puanla 10'uncu sırada yer alıyor.</p>
    </article>
  </body>
</html>