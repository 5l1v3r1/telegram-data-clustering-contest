<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/lodio-non-ha-futuro-anche-sindaci-biellesi-manifesteranno-in-piazza-a-milano"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-12-09T09:21:02+00:00"/>
    <meta property="og:title" content="“L’Odio non ha futuro”, anche sindaci biellesi manifesteranno in piazza a Milano"/>
    <meta property="og:description" content="Domani la manifestazione dei Primi Cittadini da tutta Italia"/>
  </head>
  <body>
    <article>
      <h1>“L’Odio non ha futuro”, anche sindaci biellesi manifesteranno in piazza a Milano</h1>
      <h2>Domani la manifestazione dei Primi Cittadini da tutta Italia</h2>
      <address>
        <time datetime="2019-12-09T09:21:02+00:00">09 Dec 2019, 09:21</time>
      </address>
      <p>L’Amministrazione Comunale di Gaglianico sarà presente con il Sindaco Paolo Maggia in Piazza a Milano il 10 dicembre 2019 per l’iniziativa “L’Odio non ha futuro”, che si svolgerà presso la Galleria Vittorio Emanuele, con ritrovo alle ore 17:30.</p>
      <p>Il Sindaco Paolo Maggia invita i cittadini a partecipare perché “mai come in questo momento storico abbiamo una profonda esigenza di serenità nella società, basta con l’odio, basta con gli insulti, basta con muri e barriere soprattutto mentali che dividono gli uomini e uccidono il mondo”.</p>
      <p>Da Nord a Sud i sindaci insieme scenderanno in piazza a Milano.</p>
      <p>I primi cittadini d’Italia, uniti e senza distinzione alcuna, vogliono ribadire ancora una volta il messaggio che “L’odio non ha futuro” nel nostro paese. E lo faranno indossando il simbolo più importante di unità, impegno e collaborazione: la fascia tricolore.</p>
      <p>“Senatrice Segre, saremo la sua scorta civica”, ha detto il presidente di ANCI, Antonio Decaro.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/eventi-e-cultura/go-blue-anche-biella-aderisce-alliniziativa-a-tutela-dei-diritti-dellinfanzia"/>
        <a href="https://laprovinciadibiella.it/attualita/lauretana-premiata-a-milano-nel-vi-edizione-di-save-the-brand-fashion-food-furniture"/>
      </related>
    </article>
  </body>
</html>