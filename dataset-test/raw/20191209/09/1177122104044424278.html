<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/accident-in-lan-la-straeni--oferul-unui-audi-s-a-angajat-intr-o-manevra-riscanta--foto-149358.html"/>
    <meta property="og:site_name" content="Timpul.md"/>
    <meta property="article:published_time" content="2019-12-09T09:12:00+00:00"/>
    <meta property="og:title" content="Accident în lanț la Strășeni. Șoferul unui AUDI s-a angajat într-o manevră riscantă/ FOTO"/>
    <meta property="og:description" content="Trei mașini au fost avariate, după ce un șofer a încercat să efectueze o manevră neregulamentară. Accidentul a avut loc în această seară, în jurul orei 18:00, la ieșirea din orașul Strășeni. Solicitată telefonic, Silvia Vetcu, ofițerul de presă al IP Străşeni, ne-a spus că în accident au fost implicate trei automobile de marca Audi, Nissan și Renault, iar în urma impactului nu au fost înregistrate victime și nici persoane traumatizate."/>
  </head>
  <body>
    <article>
      <h1>Accident în lanț la Strășeni. Șoferul unui AUDI s-a angajat într-o manevră riscantă/ FOTO</h1>
      <address>
        <time datetime="2019-12-09T09:12:00+00:00">09 Dec 2019, 09:12</time>
      </address>
      <p>
        <b>Trei mașini au fost avariate, după ce un șofer a încercat să efectueze o manevră neregulamentară. Accidentul a avut loc în această seară, în jurul orei 18:00, la ieșirea din orașul Strășeni.<br/><br/>Solicitată telefonic, Silvia Vetcu, ofițerul de presă al IP Străşeni, ne-a spus că în accident au fost implicate trei automobile de marca Audi, Nissan și Renault, iar în urma impactului nu au fost înregistrate victime și nici persoane traumatizate.</b>
      </p>
      <p>„Preliminar, oamenii legii au stabilit că vinovat de accident se face șoferul automobilului Audi, un tânăr în vârstă de de 23 de ani.Acesta a încercat să facă o manevră neregulamentară şi a fost tamponat din spate de un Nissan, condus de un bărbat de 32 de ani. În urma impactului, automobilul Audi a fost lovit de un Renault condus de un şofer de 63 de ani și care venea din sens opus”, ne-a spus Vetcu.</p>
      <figure>
        <img src="https://echipa.md/wp-content/uploads/2019/12/get_img-1-1-scaled.jpg"/>
      </figure>
      <p>Oamenii legii cercetează cazul pentru a stabili toate circumstanțele în care s-a produs accidentul, iar șoferul vinovat, în conformitate cu legislația în vigoare, riscă o amendă în mărime de 1500 de lei și 6 puncte de penalizare.</p>
      <figure>
        <img src="https://echipa.md/wp-content/uploads/2019/12/get_img-2-scaled.jpg"/>
      </figure>
      <p>https://echipa.md/</p>
    </article>
  </body>
</html>