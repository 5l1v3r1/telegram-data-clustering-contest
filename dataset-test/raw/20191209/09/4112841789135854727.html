<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78228-Miss-Universe-2019-vyhrala-26rocna-Juhoafricanka"/>
    <meta property="og:site_name" content="REFRESHER"/>
    <meta property="article:published_time" content="2019-12-09T09:05:00+00:00"/>
    <meta property="og:title" content="Miss Universe 2019 vyhrala 26-ročná Juhoafričanka"/>
    <meta property="og:description" content="Ide o ďalšiu víťazku s čiernou farbou pleti. Titul Miss Sympatia smeruje do Poľska."/>
  </head>
  <body>
    <article>
      <h1>Miss Universe 2019 vyhrala 26-ročná Juhoafričanka</h1>
      <address><time datetime="2019-12-09T09:05:00+00:00">09 Dec 2019, 09:05</time> by <a rel="author">Matej Krajčovič</a></address>
      <p>
        <b>Ide o ďalšiu víťazku s čiernou farbou pleti. Titul Miss Sympatia smeruje do Poľska.</b>
      </p>
      <p>Dnes v noci sa uskutočnilo finále 68. ročníka <b>Miss Universe</b>. V súťaži bolo na začiatku až 90 žien a dievčat z celého sveta, vrátane <i>Laury Longauerovej, </i>ktorá sa v auguste stala slovenskou Miss Universe. Tá sa však do poslednej top dvadsiatky už nedostala. </p>
      <related>
        <a href="https://refresher.sk/68646-Vitazka-CeskoSlovenskej-Miss-Universe-je-20rocna-hnedovlaska-Klara-ziskala-kontrakt-v-hodnote-100-000"/>
      </related>
      <p>Finálový rozstrel z Atlanty ovládli ženy z južnej časti zemegule, informuje<a href="https://www.okayafrica.com/miss-south-africa-zozibini-tunzi-crowned-miss-universe/"> okayafrica.com</a>. Víťazkou sa totiž stala <b>26-ročná Juhoafičanka Zozibini Tunzi</b>, druhá skončila Madison Anderson (Portoriko, 24) a tretia Mexičanka Sofía Aragón (25). </p>
      <figure>
        <embed-post data-src="https://www.instagram.com/p/B5x89gDhdnu" data-service="Instagram"/>
      </figure>
      <p>Krátkovlasá víťazka je už treťou Juhoafričankou, ktorá titul získala. Krajina oslavovala aj v rokoch 2011 a 2017. </p>
      <p>Zaujímavosťou je, že modelingu sa venuje len od roku 2017, kedy sa síce prihlásila do súťaže Miss Južná Afrika 2017, porota ju vtedy nevybrala ani medzi 26 semifinalistiek. Vrátila sa až v roku 2019, kedy už v národnej verzii porovnávania krásy triumfovala. </p>
      <p>Po včerajšom víťazstve v celosvetovom finále Miss Universe sa stala prvou kráľovnou krásy s typickým afro účesom a prvou víťazkou čiernej pleti práve od triumfu svojej krajanky v roku 2011. </p>
      <figure>
        <iframe data-src="https://twitter.com/MissUniverse/status/1203866840549773314?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vo víťaznom prejave vyzvala, aby mladé dievčatá dostali šancu ujať sa vedúcich úloh v dnešnej spoločnosti. Samotné súťaže Miss sú však mnohými považované za prežitok a ukážku šovinizmu. </p>
      <p>Z európskych žien navýraznejšie uspela <b>Poľka Olga Buława</b>, ktorá získala titul <b>Miss Sympatia</b>.</p>
      <figure>
        <embed-post data-src="https://www.instagram.com/p/B51sAoanIwP" data-service="Instagram"/>
      </figure>
      <figure>
        <embed-post data-src="https://www.instagram.com/p/B3coC46HaU5" data-service="Instagram"/>
      </figure>
      <p>   </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30427-Miss-Universe-se-stala-nadherna-Filipinka-Moderator-ale-nejdriv-vyhlasil-spatnou-vitezku"/>
        <a href="https://refresher.sk/60263-Titul-Miss-Universe-ziskala-nadherna-24rocna-Barbora-Pocas-vecera-vsak-putali-viac-pozornosti-Gogo-a-Sajfa"/>
        <a href="https://refresher.sk/60889-Spanielska-transgender-modelka-je-najvacsou-favoritkou-na-vyhru-v-Miss-Universe"/>
        <a href="https://refresher.sk/61286-Vitazkou-Miss-Universe-sa-stala-filipinska-kraska-chce-rozsirovat-usmevy-a-pozitivnu-naladu"/>
        <a href="https://refresher.sk/76834-Ako-vyzeraju-najkrajsie-zeny-sveta-v-beznom-zivote-Nenapadne-krasky-by-si-na-missky-rozhodne-netipoval"/>
        <a href="https://refresher.sk/55894-Spanielsku-Miss-Universe-vyhrala-po-prvykrat-transrodova-sutaziaca"/>
        <a href="https://refresher.sk/68646-Vitazka-CeskoSlovenskej-Miss-Universe-je-20rocna-hnedovlaska-Klara-ziskala-kontrakt-v-hodnote-100-000"/>
        <a href="https://refresher.sk/78072-Maraton-pisania-posuva-pomoc-na-novy-level-Jediny-list-od-teba-moze-zachranit-alebo-zmenit-zivot"/>
      </related>
    </article>
  </body>
</html>