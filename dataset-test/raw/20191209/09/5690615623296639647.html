<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840226-v-uzhgorodi-rozsliduyut-rizaninu-mizh-viyskovosluzhbovtsyami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:30:00+00:00"/>
    <meta property="og:title" content="В Ужгороді розслідують різанину між військовослужбовцями"/>
    <meta property="og:description" content="КИЇВ. 9 грудня. УНН. В Ужгороді з’ясовуються обставини замаху на життя військовослужбовця його товаришем по службі. Про це УНН повідомили у відділі …"/>
  </head>
  <body>
    <article>
      <h1>В Ужгороді розслідують різанину між військовослужбовцями</h1>
      <address><time datetime="2019-12-09T09:30:00+00:00">09 Dec 2019, 09:30</time> by <a rel="author">Роман Рудський</a></address>
      <p><b>КИЇВ. 9 грудня. УНН. </b>В Ужгороді з’ясовуються обставини замаху на життя військовослужбовця його товаришем по службі. Про це <b>УНН</b> повідомили у відділі комунікації ГУНП у Закарпатській області. </p>
      <p>"Правоохоронці Ужгородського відділку поліції документують факт замаху на вбивство 52-річного військовослужбовця його 31-річним товаришем по службі. Повідомлення про госпіталізацію до лікарні чоловіка з ножовими пораненнями надійшло до 8 грудня, близько 19:20", - йдеться в повідомленні.</p>
      <p>Зі слів лікаря, до медзакладу каретою швидкої допомоги з ножовими пораненнями доставлено 52-річного військовика. Слідчо-оперативна група, що прибула за викликом, з’ясувала, що поранення чоловік отримав у військовій частині, яка дислокується в Ужгороді.</p>
      <p>На місці події попередньо встановлено, що у військовослужбовців Збройних сил України за контрактом – 31-річного та 52-річного чоловіків, – виник конфлікт. У розпалі молодший службовець наніс декілька ударів ножем своєму старшому товаришу по службі.</p>
      <p>За фактом замаху на вбивство у поліції відкрили кримінальне провадження за частиною 2 статті 15 частини 1 статті 115 Кримінального кодексу України.</p>
      <p>Відносно 31-річного чоловіка вирішується питання про затримання його в порядку ст. 208 КПК України.</p>
      <p>У ході досудового слідства, правоохоронці з’ясують усі обставини даного злочину.</p>
      <p>Нагадаємо, на Одещині <a href="https://www.unn.com.ua/uk/news/1837904-na-odeschini-cholovik-zarizav-ridnogo-brata-cherez-pult-vid-televizora">чоловік зарізав</a> рідного брата через пульт від телевізора.</p>
    </article>
  </body>
</html>