<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523018-hongkong-by-mel-zvysit-vydaje-na-podporu-hospodarskeho-rustu/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:30:02+00:00"/>
    <meta property="og:title" content="Hongkong by měl zvýšit výdaje na podporu hospodářského růstu"/>
    <meta property="og:description" content="Mezinárodní měnový fond naléhal na hongkongskou vládu, aby zvýšila výdaje na podporu hospodářství v zemi. Větší fiskální podpora by pomohla posílit růst při zachování dlouhodobé udržitelnosti."/>
  </head>
  <body>
    <article>
      <h1>Hongkong by měl zvýšit výdaje na podporu hospodářského růstu</h1>
      <address><time datetime="2019-12-09T09:30:02+00:00">09 Dec 2019, 09:30</time> by <a rel="author">Martin Krištoff</a></address>
      <p>Mezinárodní měnový <a href="https://www.kurzy.cz/podilove-fondy/">fond</a> naléhal na hongkongskou vládu, aby zvýšila výdaje na podporu hospodářství v zemi. Větší fiskální podpora by pomohla posílit růst při zachování dlouhodobé udržitelnosti.</p>
      <p>Vládní výdaje by se měly výrazně zvýšit, aby se vyrovnaly s cyklickým poklesem a řešily strukturální problémy nedostatečné nabídky <a href="https://www.bydlet.cz/">bydlení</a> a vysoké nerovnosti příjmů. I když hospodářský růst klesá víc než se očekávalo, příslušné orgány by měly poskytnout krátkodobější fiskální podporu.</p>
      <p>Zhoršení sociálně-politické situace a opoždění při řešení otázek <a href="https://www.bydlet.cz/">bydlení</a> a nerovnosti příjmů by mohlo dále oslabit hospodářství a z dlouhodobého hlediska snížit konkurenceschopnost města.</p>
      <p>Podle MMF je v současném fiskálním roce potřebný další stimul zaměřený na domácnosti a menší podniky.</p>
      <p>Dodatečné fiskální výdaje ve výši přibližně 2,5 procentuálního bodu <a href="https://www.kurzy.cz/makroekonomika/hdp/">HDP</a> za dva roky, které jsou výrazně zatížené současným fiskálním rokem, by pomohly těm, kteří jsou vážně postihnutí cyklickým poklesem. S nízkými daňovými sazbami by tato podpora mohla pomoci zranitelným domácnostem prostřednictvím odpuštění nájemného a <a href="https://www.kurzy.cz/dotace/">dotací</a> pro studenty s nízkými příjmy.</p>
      <p><anchor name="_wapm7p7k9qio"/>Říjnový maloobchodní prodej klesl oproti předcházejícímu roku o 24,3 procenta, což představuje čtvrtý měsíc dvojciferného poklesu. V pondělí finanční tajemník Paul Chan pověděl zákonodárcům, že od začátku roku 2000 očekává první rozpočtový <a href="https://www.kurzy.cz/tema/deficit/">deficit</a> ve fiskálním roce a uvedl, že nepokoje v tomto roce snížily hospodářský růst o přibližně dva procentní body.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-33868/"/>
        <a href="https://www.kurzy.cz/tema/4714307.html"/>
        <a href="https://zpravy.kurzy.cz/123391-rusko-zvysi-o-72-vydaje-na-zdrav-peci-farmaceuticke-firmy-cekaji-zne/"/>
        <a href="https://www.kurzy.cz/zpravy/nazory/A-V-T-21216/"/>
        <a href="https://www.kurzy.cz/tema/detail/vlada-odmitla-zvysit-vydaje-na-statni-pojistence-964154.html"/>
        <a href="https://www.kurzy.cz/zpravy/411192-crfb-trumpovy-navrhy-zvyseni-fisk-vydaju-zvysi-zadluzeni-o-5-3-bilionu/"/>
        <a href="https://www.kurzy.cz/zpravy/376053-recke-volby-vladni-vydaje-a-napeti-v-eu-se-zvysi/"/>
        <a href="https://www.kurzy.cz/zpravy/129524-obchodni-retezce-zvysily-vydaje-na-tv-reklamu/"/>
        <a href="https://zakony.kurzy.cz/586-1992-zakon-o-danich-z-prijmu/paragraf-34h"/>
        <a href="https://www.kurzy.cz/zpravy/484258-nova-pravidla-statni-podpory-komise-zvysi-vnitrostatni-podporu-pro-zemedelce-az-na-25-000-eur/"/>
        <a href="https://www.kurzy.cz/zpravy/nazory/A-V-T-34347/"/>
        <a href="https://www.kurzy.cz/zpravy/478482-cina-zvysi-snahy-po-podpore-vlastni-ekonomiky-snizi-pozadavky-na-bankovni-rezervy-atd/"/>
      </related>
    </article>
  </body>
</html>