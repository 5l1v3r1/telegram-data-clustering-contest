<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/dolar-yukselise-gecti-dolartl-kuru-5-78-lira-seviyelerinde-1408294"/>
    <meta property="og:site_name" content="Karar.com"/>
    <meta property="article:published_time" content="2019-12-09T09:07:00+00:00"/>
    <meta property="og:title" content="Dolar yükselişe geçti! Dolar/TL kuru 5,78 lira seviyelerinde | 9 Aralık 2019 döviz fiyatları"/>
    <meta property="og:description" content="Dolar haftaya nasıl başladı, dolar/TL kuru güne 5,78 lira seviyelerinde başladı. Geçen haftayı 5,77'den tamamlayan dolar/TL, bugün bankalararası piyasanın açılışında 5,78 seviyesinde işlem görüyor."/>
  </head>
  <body>
    <article>
      <h1>Dolar yükselişe geçti! Dolar/TL kuru 5,78 lira seviyelerinde | 9 Aralık 2019 döviz fiyatları</h1>
      <address>
        <time datetime="2019-12-09T09:07:00+00:00">09 Dec 2019, 09:07</time>
      </address>
      <p>
        <b>Dolar haftaya nasıl başladı, dolar/TL kuru güne 5,78 lira seviyelerinde başladı. Geçen haftayı 5,77'den tamamlayan dolar/TL, bugün bankalararası piyasanın açılışında 5,78 seviyesinde işlem görüyor.</b>
      </p>
      <p>Dolar haftaya nasıl başladı, 9 Aralık 2019 döviz fiyatları belli oldu.</p>
      <p>İstanbul serbest piyasada dolar 5,7810 liradan, avro 6,3950 liradan haftaya başladı.</p>
      <p>Kapalıçarşı'da 5,7790 liradan alınan dolar, 5,7810 liradan satılıyor. 6,3930 liradan alınan avronun satış fiyatı ise 6,3950 lira olarak belirlendi.</p>
      <p>Cuma günü kapanışta doların satış fiyatı 5,7650 lira, avronun satış fiyatı ise 6,3850 lira olmuştu.</p>
      <p>
        <b>ANALİSTLERDEN DOLAR YORUMU</b>
      </p>
      <p>Geçen haftayı 5,7771'den tamamlayan dolar/TL, bugün bankalararası piyasanın açılışında 5,7790 seviyesinde işlem görüyor. </p>
      <p>Bu hafta, perşembe günü gerçekleştirilecek Türkiye Cumhuriyet Merkez Bankasının (TCMB) Para Politikası Kurulu toplantısının yanı sıra cari işlemler dengesi başta olmak üzere yoğun veri gündeminin de takip edileceğini kaydeden analistler, teknik açıdan BIST 100 endeksinde 110.000 ve 111.200 seviyelerinin direnç, 106.400'ün destek konumunda olduğunu belirtildi.</p>
      <p>Analistler, dolar/TL'de ise 5,7350-5,7850 bandının izlenmesi gerektiğini söyledi.</p>
      <p><b>Piyasalarda bugün takip edilecek veriler şöyle</b>:</p>
      <p>10.00 Almanya, ekim ayı dış ticaret dengesi</p>
      <p>14.30 Türkiye, TCMB beklenti anketi</p>
      <p>12.30 Avro Bölgesi aralık ayı yatırımcı güven endeksi</p>
      <p>
        <b>DOLARDA SON DURUM?</b>
      </p>
      <p>Dolar/TL, yükselişini yeni haftaya taşımasının ardından saat 09.45 itibarıyla önceki kapanışın yaklaşık yüzde 0,1 üzerinde 5,7810'dan alıcı buluyor. Aynı dakikalarda avro/TL önceki kapanışa göre sınırlı yükselişle 6,3970'ten, sterlin/TL yüzde 0,14 değer kazancıyla 7,6170'ten satılıyor.</p>
      <p>Avro/dolar paritesi yatay seyirle 1,1060 seviyesinde işlem görüyor. ABD'de geçen haftanın son işlem gününde açıklanan tarım dışı istihdam ve ortalama saatlik kazançlar verisinin beklentileri aşmasıyla 97,8'i gören dolar endeksi, bugün sınırlı düşüşle 97,6 seviyesinde bulunuyor. </p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/ekonomi-haberleri/bu-hafta-kazandiran-borsa-oldu-1406836"/>
      </related>
    </article>
  </body>
</html>