<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/otomobil/hyundai-2025-yili-stratejisini-acikladi"/>
    <meta property="og:site_name" content="CNN Türk"/>
    <meta property="article:published_time" content="2019-12-09T09:07:12+00:00"/>
    <meta property="og:title" content="Hyundai 2025 yılı stratejisini açıkladı"/>
    <meta property="og:description" content="2025 itibariyle yılda 670 bin adet elektrikli ve..."/>
  </head>
  <body>
    <article>
      <h1>Hyundai 2025 yılı stratejisini açıkladı</h1>
      <h2>2025 itibariyle yılda 670 bin adet elektrikli ve hidrojenli araç satarak ilk 3 arasında yer alınacak.</h2>
      <address><time datetime="2019-12-09T09:07:12+00:00">09 Dec 2019, 09:07</time> by <a rel="author">Mehmet Ali Kantarcı</a></address>
      <p>Hyundai, gelecekteki mobilite çözümlerinde liderliğini pekiştirmek için belirlediği cesur yol haritasını açıkladı. Güney Koreli şirket, 2025 stratejisi doğrultusunda Ar-Ge çalışmalarına 51 milyar USD yatıracak. Hyundai ayrıca, otomotivdeki işletme marjını yüzde 8’e çıkaracak ve yüzde 5 pazar payı hedefleyecek. Ayrıca <a href="https://www.cnnturk.com/haberleri/2020">2020</a> Şubat itibariyle 300 milyar Kore Won’u (yaklaşık 250 milyon USD) değerinde hisseyi geri almayı planlayan Hyundai, böylece hissedar ve paydaşlarının değerini artırıp pazarda şeffaf iletişimini genişletmeyi amaçlıyor.</p>
      <p>Strategy 2025 olarak adlandırılan yeni yol haritası dahilinde şirketin iş planı Akılcı Mobilite Araçları ve Akılcı Mobilite Hizmetleri olmak üzere iki ana kola ayrılıyor. Bu iki iş kolunun arasında oluşturulacak sinerji ile birlikte Hyundai’nin Akılcı Mobilite Çözüm Sağlayıcısı konumuna ulaşması hedefleniyor. Akılcı Mobilite Araçları iş kolu hizmetler için optimize edilen ürünleri sağlayacak ve hizmet sektörünün ilerlemesi için temel görevi üstlenecek. Diğer taraftan Akılcı Mobilite Hizmetleri iş kolu ise daha geniş müşteri tabanına ulaşmak için kişiselleştirilmiş içerikler ve araçların hizmetlerini sağlayacak.</p>
      <figure>
        <img src="https://i2.cnnturk.com/i/cnnturk/75/700x0/5dee0e7417aca92320d6b2da"/>
      </figure>
      <p>
        <b>Hava aracı planı</b>
      </p>
      <p>Hyundai’nin Akılcı Mobilite Araç planları arasında Kişisel Hava Aracı (PAV), robotikler ve ulaşımın nihai ayağını oluşturan son-ulaşım mobilitesi gibi otomobillerin ötesinde geniş ürün grupları yer alacak. Hyundai üretim imkanlarını sağlamlaştırarak müşterilere kusursuz mobilite olanaklarını sağlayacak ürünleri bantlardan indirecek.</p>
      <p>Akılcı Mobilite Hizmeti ise Hyundai’nin gelecekteki işlerinde anahtar rol üstlenecek yepyeni bir alan olacak. Hizmetler ve içerikler kişiselleştirilecek ve müşteri deneyimini en üst seviyeye çıkarmak için entegre bir platformdan sunulacak. Bu iki ana yolun altında şirketin belirlediği 3 tane yön bulunuyor: içten yanmalı motora sahip araçlarda karlılığı artırmak, elektrikli araçlarda liderliğe çıkmak ve platform bazlı işler için temel çalışmaları oluşturmak.</p>
      <figure>
        <img src="https://i2.cnnturk.com/i/cnnturk/75/700x0/5dee0e8717aca92320d6b2eb"/>
      </figure>
      <p>
        <b>670 bin elektrikli satışı</b>
      </p>
      <p>Bu doğrultuda Hyundai yılda 670 bin adetlik <a href="https://www.cnnturk.com/haberleri/elektrikli-arac">elektrikli araç</a> satışına ulaşıp liderliği almayı ve 2025 itibariyle pil ve yakıt hücreli elektrikli araçlarda dünyanın 3 üreticisinden biri olmayı hedefliyor. Akılcı Mobilite Hizmetleri tarafında ise şirketin amacı ürün ve hizmetleri bir araya getiren bir iş kolu yaratıp müşterilere kişiselleştirilmiş içerik ve hizmet sunan entegre bir mobilite platformu yaratmayı amaçlıyor.</p>
      <related>
        <h4>ilgili haberler</h4>
        <a href="https://www.cnnturk.com/otomobil/20-yilda-en-fazla-volkswagen-satti"/>
        <a href="https://www.cnnturk.com/otomobil/2020-tahmini-600-bin-adette-bulustu"/>
        <a href="https://www.cnnturk.com/otomobil/yeni-peugeot-2008i-tanimak-zor"/>
      </related>
    </article>
  </body>
</html>