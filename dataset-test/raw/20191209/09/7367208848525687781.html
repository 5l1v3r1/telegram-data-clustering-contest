<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/targato-curiosita/articolo/la-cuneese-anna-viada-conquista-due-podi-alle-finali-nazionali-di-agility-dog-a-cattolica.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="La cuneese Anna Viada conquista due podi alle finali nazionali di Agility Dog a Cattolica"/>
    <meta property="og:description" content="Per lei due terzi posti nella categoria Under 14 nelle specialità Agility e Jumping"/>
  </head>
  <body>
    <article>
      <h1>La cuneese Anna Viada conquista due podi alle finali nazionali di Agility Dog a Cattolica</h1>
      <h2>Per lei due terzi posti nella categoria Under 14 nelle specialità Agility e Jumping</h2>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author">bsimonelli</a></address>
      <p>Dodici anni e una grande passione per i cani. Lo scorso weekend la cuneese Anna Viada è stata s Cattolica, dove dal 5 all'8 dicembre si sono svolte le finali nazionali CSEN/FIDASC di Agility Dog.</p>
      <p>Assieme a lei anche un altro cuneese, Franco Manetta, entrambi atleti della ASD Tenuta la Torre. Anna ha condotto Lino, mentre Franco aveva come partner Samu, entrambi atleti a quattro zampe dello "Spirit's Dog". </p>
      <p>Ben 400 gli atleti in gara, provenienti da tutta Italia. Ognuno, nelle rispettive categorie, ha sfidato a suon di tempo, tra ostacoli e salti, gli atleti delle specialità di Agility e Jumping. Preparati dal coach Silvia Pisano, hanno ottenuto ottimi risultati, conquistando ben due podi: Anna Viada, nella categoria Under 14, è salita sul terzo gradino del podio in entrambe le specialità.</p>
      <slideshow>
        <figure>
          <img src="http://www.targatocn.it/typo3temp/pics/a_ba2135219d.jpg"/>
        </figure>
        <figure>
          <img src="http://www.targatocn.it/typo3temp/pics/a_345dbc08d3.jpg"/>
        </figure>
        <figure>
          <img src="http://www.targatocn.it/typo3temp/pics/c_a07cd6909f.jpg"/>
        </figure>
        <figure>
          <img src="http://www.targatocn.it/typo3temp/pics/m_ceadacacc5.jpg"/>
        </figure>
        <figure>
          <img src="http://www.targatocn.it/typo3temp/pics/p_80fd9c3ff1.jpg"/>
        </figure>
      </slideshow>
    </article>
  </body>
</html>