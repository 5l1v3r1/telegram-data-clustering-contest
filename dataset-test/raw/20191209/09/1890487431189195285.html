<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523016-cesky-prumysl-zustava-utlumen-komentar/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:24:37+00:00"/>
    <meta property="og:title" content="Český průmysl zůstává utlumen (Komentář)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Český průmysl zůstává utlumen (Komentář)</h1>
      <address><time datetime="2019-12-09T09:24:37+00:00">09 Dec 2019, 09:24</time> by <a rel="author">Investiční bankovnictví</a></address>
      <p>
        <b>Průmyslová výroba v ČR v říjnu klesla meziměsíčně o 0,1 %. Na meziroční bázi se jedná o pokles o 0,4 %. Bez očištění o nevýhodu v podobě chybějícího jednoho pracovního dne činil meziroční pokles 3,0 %. To bylo v souladu s očekáváním trhu. My jsme s ohledem na vývoj předstihových indikátorů a vývoj zahraniční poptávky, čekali hlubší pokles. Nicméně průmyslová výroba zůstává v útlumu a pro nejbližší měsíce je pravděpodobný další pokles.</b>
      </p>
      <p>K meziročnímu poklesu nejvíce v říjnu přispělo odvětví výroba kovových konstrukcí a kovodělných výrobků výroba základních <a href="https://www.kurzy.cz/komodity/kovy/">kovů</a>, slévárenství a výroba strojů a zařízení. Vzrostla naopak výroba elektrických zařízení.</p>
      <p>Dle statistiky rostla letos průmyslová výroba do května a od té doby slábne. <b>Za celý rok čekáme růst průmyslové výroby o 0,3 %. Vývoj <a href="https://www.kurzy.cz/makroekonomika/prumysl/">průmyslu</a> v Německu a také pokles indikátorů aktivity v českém <a href="https://www.kurzy.cz/makroekonomika/prumysl/">průmyslu</a> neukazuje na brzký obrat. Pokud se podaří snížit nejistoty v zahraničí, což se nyní částečně děje, český <a href="https://www.kurzy.cz/makroekonomika/prumysl/">průmysl</a> by se příští rok mohl vrátit k růstu. Prozatím pro <a href="https://www.kurzy.cz/finance/2020/">rok 2020</a> čekáme zhruba stagnaci průmyslové výroby.</b></p>
      <p>Dnes zveřejněná data jsou blízko tržního očekávání a tržní reakci proto nečekáme. Zajímavější bude zítřejší zveřejnění <a href="https://www.kurzy.cz/makroekonomika/inflace/">inflace</a>, která by v listopadu mohla poskočit na 3,0 %.<br/>Autor: Michal Brožka</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/493134-cesky-prumysl-zustava-oslaben/"/>
        <a href="https://www.kurzy.cz/zpravy/493216-komentar-k-breznovemu-vykonu-ceskeho-prumyslu-stavebnictvi-a-zahranicniho-obchodu/"/>
        <a href="https://www.kurzy.cz/zpravy/472549-kola-ceskeho-prumyslu-vrzou-komentar/"/>
        <a href="https://www.kurzy.cz/tema/4423291.html"/>
        <a href="https://www.kurzy.cz/zpravy/489702-ranni-komentar-sp500-zatim-zustava-pod-hranici-2-900-usd-dnesek-nabidne-klicove-fundamenty/"/>
        <a href="https://www.kurzy.cz/zpravy/479931-ranni-komentar-sp500-zustava-nad-hranici-2-600-dolaru-pomaha-zatim-i-vysledkova-sezona/"/>
        <a href="https://www.kurzy.cz/zpravy/511515-ranni-komentar-ropa-zustava-v-centru-pozornosti-indexy-se-navzdory-ztratam-zatim-drzi/"/>
        <a href="https://www.kurzy.cz/tema/5419225.html"/>
        <a href="https://www.kurzy.cz/tema/4885067.html"/>
        <a href="https://www.kurzy.cz/tema/4821769.html"/>
        <a href="https://www.kurzy.cz/tema/4165514.html"/>
        <a href="https://www.kurzy.cz/zpravy/158045-komentar-vyhled-pro-akcie-zustava-negativni/"/>
      </related>
    </article>
  </body>
</html>