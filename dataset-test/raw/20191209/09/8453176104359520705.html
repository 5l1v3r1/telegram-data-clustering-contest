<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/Jewish_life/%D7%A0%D7%92%D7%9E%D7%A8%D7%95_%D7%9C%D7%9B%D7%9D_%D7%94%D7%9B%D7%A8%D7%98%D7%99%D7%A1%D7%99%D7%9D_%D7%9C_%D7%99%D7%A8%D7%99%D7%93_%D7%94%D7%97%D7%A1%D7%99%D7%93%D7%95%D7%AA__%D7%A9%D7%91%D7%95%D7%A2_%D7%94%D7%91%D7%90__%D7%99%D7%A9_%D7%A4%D7%AA%D7%A8%D7%95%D7%9F___"/>
    <meta property="og:site_name" content="הקול היהודי"/>
    <meta property="article:published_time" content="2019-12-09T09:23:00+00:00"/>
    <meta property="og:title" content="נגמרו לכם הכרטיסים ל&quot;יריד החסידות&quot; שבוע הבא? יש פתרון..."/>
    <meta property="og:description" content="המארגים מספרים כי נדהמו לנוכח מכירת הכרטיסים המהירה לשבוע אירועי 'י&quot;ט כסלו' בבניינו האומה בשבוע הבא. אחרי שאזלו הכרטיסים בשבוע שעבר, מוצעים כרטיסים לצפייה במסכי ענק במעגל סגור"/>
  </head>
  <body>
    <article>
      <h1>נגמרו לכם הכרטיסים ל"יריד החסידות" שבוע הבא? יש פתרון...</h1>
      <h2>המארגים מספרים כי נדהמו לנוכח מכירת הכרטיסים המהירה לשבוע אירועי 'י"ט כסלו' בבניינו האומה בשבוע הבא. אחרי שאזלו הכרטיסים בשבוע שעבר, מוצעים כרטיסים לצפייה במסכי ענק במעגל סגור</h2>
      <address><time datetime="2019-12-09T09:23:00+00:00">09 Dec 2019, 09:23</time> by <a rel="author">יח"צ</a></address>
      <p>יריד החסידות המסורתי יתקיים בשבוע הבא, החל ממוצאי השבת ועד יום רביעי, כולל - י"ז-כ' כסלו, (14-18/12),  המעורבים בפרטים יודעים לספר כי השנה המארגנים נדהמים במיוחד לרגל קצב המכירה המהיר של הכרטיסים ומצפים לעשרות אלפי המשתתפים שכבר רכשו את כל הכרטיסים ל-12 המופעים שיתקיימו.</p>
      <p>לאור העובדה שאזלו הכרטיסים, כבר בסוף השבוע האחרון, נפתחה רכישת כרטיסים לשידור המופעים בטלוויזיה במעגל סגור באולם מקביל למופע עצמו.</p>
      <p>
        <i>
          <b>תזכורת מאירועי י"ט כסלו של צמאה:</b>
        </i>
      </p>
      <figure>
        <iframe src="https://www.youtube.com/embed/Y_xA3ONPYBc" width="640" height="360" data-service="Youtube" scrolling="no"/>
      </figure>
      <p>שיא המשתתפים נשבר בשנה שעברה עם למעלה משישים אלף משתתפים מכל הארץ, 20,000 מתוכם הן נשים. ביניהם דתיים, חילונים, חרדים, חסידים ומסורתיים. המקום יהפוך בימים אלו ל'פסטיבל חסידות צבעוני' המציע תכנית לכל אורך היום, הכוללת חוויית לימוד, מוזיקה, אמנות ותרבות.</p>
      <h3>    | "אף אחד לא רוצה להחמיץ את החוויה המרוממת"</h3>
      <p>הרב משה שילת, ממארגני האירוע אמר: "משנה לשנה אירועי י"ט כסלו- 'צמאה', הולכים ותופסים הכרה משמעותית בציבור ואין אחד שרוצה להחמיץ את החוויה המרוממת הזו. זה מרגש אותנו שהקהל מביע בנו אמון שוב ושוב ויודע שהוא יקבל את החוייה החסידית במיטבה. שפע רוחניות בכלים גשמיים משובחים".</p>
      <p>אירועי צמאה יעמדו השנה בסימן 'נשמת כל חי' עם הוצאתו לאור של ספר הביאורים המהודר לתפילת הנאמרת בכל שבת וחג המלווה בביאורים חסידיים. הספר יחולק כשי למשתתפי המופעים.</p>
      <p>אלבום צמאה 5, יושק במהלך הפסטיבל, לאחר הפסקה בת שנה. באלבום לוקחים חלק מיטב האמנים- אביתר בנאי, חנן בן-ארי, עמיר בניון, ארז לב-ארי, ביני לנדאו, אברהם פריד, רמי קליינשטיין, שולי רנד ועקיבא.</p>
      <p>כתמיד צפויות במקום תערוכות אמנות וכן ליווי מוזיקלי ברחבי בנייני האומה התורם לאווירה החסידית. אלף כותרים של ספרי חסידות יימכרו כמידי שנה במחירים חסרי תקדים של פעם בשנה. כיבוד חם ועשיר הכולל חמין, מרק, שתיה חמה ועוגות, מוגש לכל אורך הערב ברחבי היריד.</p>
      <p>"בשיאו של היריד יתקיים המופע האנרגטי שלא תפסיקו לרקוד בו- 'צמאה'. המופע יכלול עיבודים אישיים, חדשים ומרגשים לניגוני חב"ד בהשתתפות חנן בן ארי, אברהם פריד, יונתן רזאל נאור כרמי ועוד", אומרים המארגנים.</p>
      <p>האירועים במוצ"ש, ראשון ורביעי ט"ז-י"ז, כ' כסלו, (14-15,18.12) מיועדים לנשים והימים שני-שלישי י"ח- י"ט כסלו, (16-17.12) מיועדים לגברים. </p>
    </article>
  </body>
</html>