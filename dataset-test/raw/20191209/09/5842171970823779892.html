<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/362004-kpv-lv-norobezojas-no-saistibas-memory-water-ministre-rosinas-izmainas-sociala-uznemuma-statusa-pieskirsanas-kartiba"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T09:48:00+00:00"/>
    <meta property="og:title" content="KPV LV norobežojas no saistības &quot;Memory Water; ministre rosinās izmaiņas sociālā uzņēmuma statusa piešķiršanas kārtībā"/>
    <meta property="og:description" content="Labklājības ministre Ramona Petraviča rosinās Labklājības ministriju pārskatīt piešķiršanas noteikumus sociālā uzņēmuma statusa saņemšanai, nosakot daudz stingrākus kritērijus: “Šis gadījums pierāda to, ka ir nepieciešams mainīt statusa piešķiršanas nosacījumus, lai nākotnē samazinātu riskus, ka tas tiek izmantots negodprātīgi un ne sabiedrības interesēs. Sociālais uzņēmuma likums tika radīts ar mērķi palīdzēt integrēt sabiedrībā un darba vidē personas ar invaliditāti, un tā tam arī jāpaliek.”"/>
  </head>
  <body>
    <article>
      <h1>KPV LV norobežojas no saistības "Memory Water; ministre rosinās izmaiņas sociālā uzņēmuma statusa piešķiršanas kārtībā</h1>
      <address><time datetime="2019-12-09T09:48:00+00:00">09 Dec 2019, 09:48</time> by <a rel="author">Jauns.lv</a></address>
      <p>
        <b>Labklājības ministre Ramona Petraviča rosinās Labklājības ministriju pārskatīt piešķiršanas noteikumus sociālā uzņēmuma statusa saņemšanai, nosakot daudz stingrākus kritērijus: “Šis gadījums pierāda to, ka ir nepieciešams mainīt statusa piešķiršanas nosacījumus, lai nākotnē samazinātu riskus, ka tas tiek izmantots negodprātīgi un ne sabiedrības interesēs. Sociālais uzņēmuma likums tika radīts ar mērķi palīdzēt integrēt sabiedrībā un darba vidē personas ar invaliditāti, un tā tam arī jāpaliek.”</b>
      </p>
      <p>Par atbilstību sociālā uzņēmuma statusam lemj ministrijas ierēdņu veidota komisija, ko vada Labklājības ministrijas valsts sekretāra vietniece. Ministre nav iesaistīta šajā procesā. Sākotnējo komisijas lēmumu nepiešķirt statusu  pēc “Memory Water” sūdzības saņemšanas pārskatīja valsts sekretārs, kurš vadījās pēc juridiskiem un tiesiskiem apsvērumiem. Savukārt par granta finansējuma piešķiršanu lemj “Altum finanšu institūcija “Altum” – Labklājības ministrija nepiešķir finanšu atbalstu, bet tikai piešķir sociālā uzņēmuma statusu.</p>
      <p>Savukārt partijai “KPV LV” un tās veidojošajam kodolam un biedriem nav nekāda sakara ar uzņēmumu “Memory Water”. Līdz ar to nepatiess ir TV3 raidījuma “Nekā Personīga” izskanējošais apgalvojums par partijas it kā iespējamo saistību ar šo uzņēmumu, kā rezultātā tas būtu saņēmis priekšrocības sociālā uzņēmuma statusa piešķiršanā. Uzņēmuma priekšvēlēšanu aktivitātes bija saistītas ar cilvēkiem, kas šobrīd vairs nav partijā, turklāt ceļi šķīrās pēc vēlēšanām atšķirīgo uzskatu dēļ. Līdz ar to maldīgs ir pieņēmums, ka uzņēmums jebkādā veidā ir saistīts ar partiju vai partijas cilvēkiem”, informē partijas “KPV LV” Saeimas frakcijas vadītāja vietnieks Ēriks Pucens.</p>
    </article>
  </body>
</html>