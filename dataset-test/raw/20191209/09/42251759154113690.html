<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a317052-Obradovic-Spektakl-dosta-toga-je-u-igri.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T09:57:00+00:00"/>
    <meta property="og:title" content="Obradović: Spektakl, dosta toga je u igri"/>
    <meta property="og:description" content="Selektor reprezentacije Srbije Ljubomir Obradović bio je ponosan na svoj tim posle pobede nad Nemačkom 29:28 u drugom kolu druge faze Svetskog prvenstva u Japanu."/>
  </head>
  <body>
    <article>
      <h1>Obradović: Spektakl, dosta toga je u igri</h1>
      <h2>Selektor reprezentacije Srbije Ljubomir Obradović bio je ponosan na svoj tim posle pobede nad Nemačkom 29:28 u drugom kolu druge faze Svetskog prvenstva u Japanu.</h2>
      <address><time datetime="2019-12-09T09:57:00+00:00">09 Dec 2019, 09:57</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170996/jpeg/Ljubomir-Obradovic.JPG"/>
        <figcaption>
          <cite>print screen</cite>
        </figcaption>
      </figure>
      <p><i>“Bila je ovo vrla teška utakmica za obe reprezentacije. Nemačka je imala tri sata manje odmora od nas nakon jučerašnjih utakmica. Pružili smo dobru rukometnu predstavu. Ubeđen sam da bi ova utakmica bila još veći spektakl da smo imali dan odmora,. Čestitam Nemicama na fer i korektnoj igri, dobro su bile vođene, i juče, i danas. Čestitam svojim devojkama koje su dale sve od sebe da bi došle do ova dva boda. Imamo još po jednu utakmicu, dosta toga je u igri“,</i> rekao je <b>Obradović</b>.</p>
      <related>
        <a href="http://sportklub.rs/Rukomet/a317046-Srbija-u-poslednjoj-sekundi-do-pobede-nad-Nemackom.html"/>
      </related>
      <p><b>Marija Obradović</b>, levi bek reprezentacije Srbije, kaže da je energija bila ključna. <br/><br/><i>“Čestitke Nemicama, pokazale su da imaju dobar tim koji se bori do kraja. Dobro smo otvorile utakmicu, borile smo se do kraja, nismo se predavale. Borićemo se i u narednoj utakmici sa Danskom“.</i><br/><br/>Jevgenija Mineskaja, srednji bek reprezentacije Nemačke, postigla je šest golova. <br/><br/><i>“Krenuli smo loše u odbrani, nismo našli solucije za njihov napad, nije bio ovo dobar dan za nas, ali nastavile smo da se borimo do kraja. Čestitke Srpkinjama, idemo dalje, ništa nije gotovo, nadam se da ćemo imati malo više sreće u narednom meču“,</i> kaže <b>Mineskaja</b>.</p>
    </article>
  </body>
</html>