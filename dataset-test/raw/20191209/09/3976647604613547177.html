<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/vasttrafik-byter-till-nya-tidtabeller-sa-beror-det-dig-som-aker-kollektivt-i-skaraborg/"/>
    <meta property="og:site_name" content="Skövde Nyheter"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="Västtrafik byter till nya tidtabeller- så berör det dig som åker kollektivt i Skaraborg"/>
    <meta property="og:description" content="På söndag byter Västtrafik tidtabeller i hela Västra Götalandsregionen. Samtidigt fortsätter Västtrafik utveckla kollektivtrafiken för att möta det ökande resandet och underlätta pendling i regionen."/>
  </head>
  <body>
    <article>
      <h1>Västtrafik byter till nya tidtabeller- så berör det dig som åker kollektivt i Skaraborg</h1>
      <address>
        <time datetime="2019-12-09T09:00:00+00:00">09 Dec 2019, 09:00</time>
      </address>
      <p>
        <i>
          <b>På söndag byter Västtrafik tidtabeller i hela Västra Götalandsregionen. Samtidigt fortsätter Västtrafik utveckla kollektivtrafiken för att möta det ökande resandet och underlätta pendling i regionen.</b>
        </i>
      </p>
      <p>Vid tidtabellskiftet den 15 december får många linjer justerade avgångstider och i samband med detta införs även de trafikförändringar som tagits fram under året. Vissa linjer förstärks med fler turer, samtidigt som det blir färre turer på linjer med få antal resande. Det framgår av ett pressmeddelande från Västtrafik.</p>
      <p>– Kundsynpunkter och resandestatistik är viktiga när vi utvecklar och anpassar kollektivtrafiken. Alla våra resenärers resandebehov ser olika ut. Utgångspunkten är alltid att använda de resurser vi har på ett ansvarsfullt sätt, med trafik som blir bäst för flest, säger Jarl Samuelsson, chef för Västtrafiks affärsenhet.</p>
      <h3>Nyheter i tågtrafiken</h3>
      <p>Resandet med tågtrafiken i regionen ökar. I år sker därför en hel del satsningar på tågtrafiken där flera tåglinjer får utökad trafik med fler avgångar;</p>
      <p>• Göteborg – Kungsbacka.</p>
      <p>• Göteborg – Skövde.</p>
      <p>• Skövde – Örebro.</p>
      <p>• Göteborg – Trollhättan – Uddevalla.</p>
      <p>• Trollhättan – Ed samt Uddevalla – Strömstad.</p>
      <h3>Förändringar i Skaraborg</h3>
      <p>• Linje 4 och 10 i Skövde får utökad kvälls- och helgtrafik.</p>
      <p>• Linje 500 och 500 express Skövde – Mariestad får ny linjesträckning och fler direktresor.</p>
      <p>• Linje 132 Lidköping – Spiken får utökad trafik, ytterligare en avgång sätts in på eftermiddagen.</p>
      <p>• Linje 303 Tidaholm – Skövde får utökad trafik på vardagar.</p>
      <p>• Linje 520 Gårdsjö – Gullspång får en ny morgontur.</p>
      <p>• Samtidigt får linje 139 Otterstad – Lidköping ett minskat utbud, en tur tas bort.</p>
      <p>• Linje 308 Tidaholm – Mullsjö läggs ned på grund av få resenärer.</p>
      <p>• Nattrafiken på linje 613 Skövde – Lerdala dras in, anledningen är få antal resande.</p>
      <p><b>Fotnot:</b> För att se hur just din linje påverkas, sök din resa i Västtrafiks Reseplanerare. Trafikförändringarna baseras på resandestatistik, kundsynpunkter och långsiktiga planer för kollektivtrafiken i regionen. Arbetet att utveckla trafiken sker i samarbete med Västtrafiks trafikpartners och kommunerna i Västra Götaland.</p>
    </article>
  </body>
</html>