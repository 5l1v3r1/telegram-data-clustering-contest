<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4bdb2192e301c8fa/accident-in-lant-pe-strada-socoleni-din-capitala-doua-persoane-au-fost-transportate-la-spital.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-12-09T09:06:15+00:00"/>
    <meta property="og:title" content="Accident în lanț pe strada Socoleni din capitală: Două persoane au fost transportate la spital"/>
    <meta property="og:description" content="Accident în lanț pe strada Socoleni din sectorul Râșcani al capitalei. Trei mașini s-au tamponat violent, iar în urma impactului două persoane au fost transportate de urgență la spital."/>
  </head>
  <body>
    <article>
      <h1>Accident în lanț pe strada Socoleni din capitală: Două persoane au fost transportate la spital</h1>
      <address><time datetime="2019-12-09T09:06:15+00:00">09 Dec 2019, 09:06</time> by <a rel="author">Jurnal.md</a></address>
      <p>
        <b>Accident în lanț pe strada Socoleni din sectorul Râșcani al capitalei. Trei mașini s-au tamponat violent, iar în urma impactului două persoane au fost transportate de urgență la spital.</b>
      </p>
      <p>Potrivit Ofițerului de presă al Poliției Capitalei, Natalia Stati, accidentul a avut loc la ora 08:50.</p>
      <p><i>„În accident au fost implicate trei unități de transport. O mașină de marca Subaru, un automobil de marca Volkswagen și un Mercedes”,</i> a declarat Natalia Stati.</p>
      <p>În urma impactului, șoferița în vârstă de 29 de ani care se afla la volanul mașinii Subaru, dar și o pasageră de 42 de ani din automobilul Volkswagen, au fost preluate de ambulanță.</p>
      <p>Poliția investighează cazul.</p>
      <figure>
        <img src="http://static.cdn.jurnaltv.md/superdesk/20191209101252/990cec1055be099dedf526f0c3656b7306adf98a6c6099eb4a4d871fb15f8ce4.jpg"/>
        <figcaption>GBM</figcaption>
      </figure>
    </article>
  </body>
</html>