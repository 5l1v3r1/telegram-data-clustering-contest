<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%b7-%ce%b5%ce%bb%ce%bb%ce%ac%ce%b4%ce%b1-%ce%b1%cf%81%ce%bd%ce%ae%ce%b8%ce%b7%ce%ba%ce%b5-%cf%84%ce%b1-%ce%b1%ce%b9%cf%84%ce%ae%ce%bc%ce%b1%cf%84%ce%b1-%ce%b7%cf%80%ce%b1-%ce%ba%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T09:29:25+00:00"/>
    <meta property="og:title" content="«Η Ελλάδα αρνήθηκε τα αιτήματα ΗΠΑ και Γαλλίας για την έκδοση του Βίνικ»"/>
    <meta property="og:description" content="Η Ελλάδα αρνήθηκε τα αιτήματα που ΗΠΑ και Γαλλία είχαν υποβάλει για την έκδοση του Αλεξάντερ Βίνικ, γνωστού κι ως Mr. Bitcoin, σύμφωνα με τη Ρωσίδα επίτροπος για τα Ανθρώπινα Δικαιώματα, Τατιάνα Μοσκαλκόβα."/>
  </head>
  <body>
    <article>
      <h1>«Η Ελλάδα αρνήθηκε τα αιτήματα ΗΠΑ και Γαλλίας για την έκδοση του Βίνικ»</h1>
      <address>
        <time datetime="2019-12-09T09:29:25+00:00">09 Dec 2019, 09:29</time>
      </address>
      <p>
        <b>Η Ελλάδα αρνήθηκε τα αιτήματα που ΗΠΑ και Γαλλία είχαν υποβάλει για την έκδοση του Αλεξάντερ Βίνικ, γνωστού κι ως Mr. Bitcoin, σύμφωνα με τη Ρωσίδα επίτροπος για τα Ανθρώπινα Δικαιώματα, Τατιάνα Μοσκαλκόβα.</b>
      </p>
      <p>Η ελληνική δικαιοσύνη αρνήθηκε να εκδώσει στις <b>Ηνωμένες Πολιτείες</b> και τη <b>Γαλλία</b> τον Ρώσο πολίτη <b>Αλεξάντερ Βίνικ</b>, τον γνωστό κι ως «<b>Mr. Bitcoin</b>» ο οποίος κρατείται στην Ελλάδα από το 2017, όπως δήλωσε η επίτροπος της Ρωσίας για τα Ανθρώπινα Δικαιώματα, <b>Τατιάνα Μοσκαλκόβα</b>, μιλώντας στο Sputnik.</p>
      <blockquote>«Σύμφωνα με τελευταίες πληροφορίες, ελληνικό δικαστήριο ανέτρεψε την απόφαση να εκδώσει τον Βίνικ σε ΗΠΑ και Γαλλία. Δεν έχει ακόμη ληφθεί απόφαση για τη Ρωσική Ομοσπονδία. Προς το παρόν, βοηθάμε τον Ρωσίας μέσω ανθρωπιστικών καναλιών», δήλωσε η Ρωσίδα επίτροπος για τα Ανθρώπινα Δικαιώματα.</blockquote>
      <p>Η επίτροπος πρόσθεσε ότι διατηρεί επαφές με τον Έλληνα ομόλογό της, Συνήγορο του Πολίτη, <b>Ανδρέα Ποτάκη</b>, και τον συνήγορο του Βίνικ για να παρακολουθήσει τα θέματα που αφορούν την κράτηση και την κατάσταση των Ρώσων πολιτών.</p>
      <blockquote>«Όταν ο Βίννικ σταμάτησε την απεργία πείνας, έπρεπε να λάβει ιατρική φροντίδα ώστε να βγει από αυτή την κατάσταση και οι επαφές μας με τον Έλληνα επίτροπο έπαιξαν θετικό ρόλο εκεί», ανέφερε η Τατιάνα Μοσκαλκόβα.</blockquote>
      <p>Υπενθυμίζεται ότι ο <b>Αλεξάντερ Βίνικ</b> συνελήφθη στην Ελλάδα τον Ιούλιο του 2017, μετά από αίτημα των ΗΠΑ, με τις αμερικανικές Αρχές να τον κατηγορούν για ξέπλυμα χρήματος, μέσω κρυπτονομισμάτων. Ο ίδιος αρνείται τις κατηγορίες, ενώ είχε πραγματοποιήσει και απεργία πείνας, καταγγέλλοντας παραβίαση των δικαιωμάτων του. Ο Mr. Bitcoin ζητά να αφεθεί ελεύθερος και έχει ζητήσει να εκδοθεί στη Ρωσία ώστε να δικαστεί εκεί.</p>
      <p>Η <a href="https://www.pentapostagma.gr/2019/11/%CE%BA%CF%89%CE%BD%CF%83%CF%84%CE%B1%CE%BD%CF%84%CE%BF%CF%80%CE%BF%CF%8D%CE%BB%CE%BF%CF%85-%CE%B3%CE%B9%CE%B1-mr-bitcoin-%CE%B7-%CE%B4%CE%AF%CF%89%CE%BE%CE%B7-%CE%B5%CE%AF%CE%BD%CE%B1%CE%B9-%CE%BA.html">δικηγόρος του, Ζωή Κωνσταντοπούλου</a>, είχε καταγγείλει το γεγονός ότι ο Βίνικ παραμένει προφυλακισμένος για διάστημα κατά πολύ μεγαλύτερο από όσο επιτρέπει η ελληνική νομοθεσία. Η ίδια είχε καταγγείλει μάλιστα παρέμβαση των ΗΠΑ στην υπόθεση Βίνικ και «περίεργες συμπεριφορές και παραλείψεις» εκ μέρους των Αρχών.</p>
    </article>
  </body>
</html>