<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/cruzeiro-unul-dintre-cele-mai-mari-cluburi-din-brazilia-a-retrogradat-pentru-prima-data-in-istoria-sa-1922401509562019120919193354"/>
    <meta property="og:site_name" content="News.ro"/>
    <meta property="article:published_time" content="2019-12-09T09:15:56+00:00"/>
    <meta property="og:title" content="Cruzeiro, unul dintre cele mai mari cluburi din Brazilia, a retrogradat pentru prima dată în istoria sa"/>
    <meta property="og:description" content="Cruzeiro, unul dintre cele mai mari cluburi din Brazilia, a retrogradat pentru prima dată în istoria sa, care începe cu aproape o sută de ani în urmă."/>
  </head>
  <body>
    <article>
      <h1>Cruzeiro, unul dintre cele mai mari cluburi din Brazilia, a retrogradat pentru prima dată în istoria sa</h1>
      <address><time datetime="2019-12-09T09:15:56+00:00">09 Dec 2019, 09:15</time> by <a rel="author">Adrian Petculescu</a></address>
      <p>
        <b>Cruzeiro, unul dintre cele mai mari cluburi din Brazilia, a retrogradat pentru prima dată în istoria sa, care începe cu aproape o sută de ani în urmă.</b>
      </p>
      <p>Cruzeiro a pierdut, cu 0-2, meciul disputat, duminică, pe teren propriu, cu Palmeiras, în etapa a XXXVIII-a, ultima, a campionatului brazilian Serie A.</p>
      <p>În urma acestui rezultat, echipa din Belo Horizonte a ocupat locul 17, cu 36 de puncte şi a retrogradat. Echipa Ceara, de pe locul 16, ultimul care asigură menţinerea, a acumulat 39 de puncte.</p>
      <p>Au mai retrogradat Avai, Chapecoense şi CS Alagoano. Campionatul a fost câştigat de Flamengo.</p>
      <p>Fondat în 1921, Cruzeiro a câştigat de patru ori campionatul Braziliei, în 1966, 2004, 2013, 2014, de şase ori Cupa Braziliei şi de două ori Copa Libertadores, în 1976 şi 1997.</p>
      <p>Doar Sao Paulo, Santos şi Flamengo nu au retrogradat niciodată în istoria lor.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>