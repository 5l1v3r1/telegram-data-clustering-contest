<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/1024146901659.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T09:59:39+00:00"/>
    <meta property="og:title" content="ثبت نام مسکن ملی از سه شنبه هفته جاری در استان ایلام آغاز می شود"/>
    <meta property="og:description" content="مهندس کاظمی مدیرکل راه و شهرسازی استان ایلام از آغاز ثبت نام مسکن ملی استان ایلام در روز سه شنبه 19 آذر ماه سال جاری خبر داد."/>
  </head>
  <body>
    <article>
      <h1>ثبت نام مسکن ملی از سه شنبه هفته جاری در استان ایلام آغاز می شود</h1>
      <address><time datetime="2019-12-09T09:59:39+00:00">09 Dec 2019, 09:59</time> by <a rel="author">تابناک ایلام</a></address>
      <p>به گزارش تابناک ایلام ؛ کاظمی اظهار داشت : در راستای کمک به تامین مسکن طرح اقدام ملی تامین مسکن در قالب احداث 5500 واحد مسکونی در استان ایلام برنامه ریزی گردیده است .<br/>وی خاطر نشان کرد متقاضیان می توانند با مراجعه به سامانه اینترنتی www.tem.mrud.ir در تاریخ مذکور، شروط نام نویسی در این طرح را مطالعه و اقدام به ثبت نام و بارگذاری مدارک خود نمایند.<br/> کاظمی متاهل بودن، عدم مالکیت خانه یا زمین توسط خود و همسر از تاریخ 1/1/1384 تا کنون، خانه اولی بودن، 5 سال سکونت در شهر مورد نظر و سبز بودن فرم «ج» آن ها (استفاده نکردن از تسهیلات و یارانه های ارگان های دولتی از 22/11/1357 تا کنون) از شرط های لازم ثبت نام متقاضیان در این طرح ذکر کرد و افزود:زنان خود سر‍پست با 35 سال سن به بالا در صورت دارا بودن سایر شرایط نیز می توانند برای مسکن ملی ثبت نام نمایند.<br/>وی افزود : نداشتن منع قانونی برای دریافت تسهیلات بانکی (نظیر چک برگشتی ، تسهیلات معوق و ...) ، توانایی تامین مازاد بر تسهیلات بانکی( سهم آورده) و توانایی پرداخت اقساط ماهیانه از دیگر شرایط ثبت نام متقاضیان مسکن ملی می باشد.<br/>لازم به ذکر است به هر یک از واحدهای مسکونی این طرح بین ۷۵ تا ۱۰۰ میلیون تومان تسهیلات ۱۲ ساله با سود ۱۸ درصد تعلق گرفته و زمین این واحدها نیز امسال <a href="http://tnews.ir/tags/%d9%82%db%8c%d9%85%d8%aa-%da%af%d8%b0%d8%a7%d8%b1%db%8c">قیمت گذاری</a> می شود و پس از گذشت ۲ سال، در اقساط ۳۶ ماهه از متقاضیان دریافت می شود./م</p>
    </article>
  </body>
</html>