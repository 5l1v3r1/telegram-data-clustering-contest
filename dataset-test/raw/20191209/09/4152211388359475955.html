<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/entertainment/news/598287/%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%A3%E0%A6%BE%E0%A6%B0-%E0%A6%AC%E0%A6%BE%E0%A6%B8%E0%A7%8D%E0%A6%A4%E0%A6%AC-%E0%A6%97%E0%A6%B2%E0%A7%8D%E0%A6%AA-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A7%8D%E0%A6%AC%E0%A6%B2%E0%A7%8D%E0%A6%AA%E0%A6%A6%E0%A7%88%E0%A6%B0%E0%A7%8D%E0%A6%98%E0%A7%8D%E0%A6%AF-%E0%A6%9A%E0%A6%B2%E0%A6%9A%E0%A7%8D%E0%A6%9A%E0%A6%BF%E0%A6%A4%E0%A7%8D%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T09:19:00+00:00"/>
    <meta property="og:title" content="প্রতারণার বাস্তব গল্প নিয়ে স্বল্পদৈর্ঘ্য চলচ্চিত্র"/>
    <meta property="og:description" content="রাজধানী থেকে বহুদূরে গড়ে ওঠা একটি অসম প্রেম কাহিনি এটি। যেখানে দেখা যাবে, ধোপার ছেলে ও তাদের মেয়ে কর্মীর প্রেমে জড়িয়ে যাওয়ার গল্প। অতঃপর নানা ঘটনা-দুর্ঘটনা। এই গল্পের নাম &amp;lsquo;শেষ দেখা&amp;rsquo;; যা একটি স্বল্পদৈর্ঘ্য চলচ্চিত্র। এতে মুখ্য চরিত্রে অভিনয় করেছেন বাপ্পি রাজ ও মৌসুমী হামিদ।..."/>
  </head>
  <body>
    <article>
      <h1>প্রতারণার বাস্তব গল্প নিয়ে স্বল্পদৈর্ঘ্য চলচ্চিত্র</h1>
      <address><time datetime="2019-12-09T09:19:00+00:00">09 Dec 2019, 09:19</time> by <a rel="author">বিনোদন রিপোর্ট</a></address>
      <figure>
        <img src="https://cdn.banglatribune.com/contents/cache/images/825x0x1/uploads/media/2019/12/09/02fca999d447e6ef7134c065c1057900-5dee11fec4b13.jpg"/>
        <figcaption>মৌসুমী ও বাপ্পিরাজ</figcaption>
      </figure>
      <p><b>রাজধানী থেকে বহুদূরে গড়ে ওঠা একটি অসম প্রেম কাহিনি এটি। যেখানে দেখা যাবে, ধোপার ছেলে ও তাদের মেয়ে কর্মীর প্রেমে জড়িয়ে যাওয়ার গল্প।<br/><br/></b>অতঃপর নানা ঘটনা-দুর্ঘটনা। এই গল্পের নাম ‘শেষ দেখা’; যা একটি স্বল্পদৈর্ঘ্য চলচ্চিত্র। এতে মুখ্য চরিত্রে অভিনয় করেছেন বাপ্পি রাজ ও মৌসুমী হামিদ। এটি রচনা ও পরিচালনায় আছেন আরাফাত রহমান।</p>
      <p>বাংলাদেশের দক্ষিণাঞ্চলে বাগেরহাটের মংলা বন্দরের বানিয়াশানতা পতিতাপল্লীতে চিত্রায়িত এই গল্পে তুলে ধরা হয়েছে ওখানকার ঘটে যাওয়া প্রতারণা আর বাস্তবতার নিয়মিত চিত্র। <br/>ইতোমধ্যে ধ্রুব টিভির ইউটিউব চ্যানেলে এই স্বল্পদৈর্ঘ্য চলচ্চিত্রটির প্রমো অবমুক্ত হয়েছে। যা প্রশংসিতও। অন্তত মন্তব্য বাক্স দেখে তেমনটাই বোঝা যাচ্ছে।</p>
      <p>এদিকে কাজ প্রসঙ্গে অভিনেতা বাপ্পিরাজ বলেন, 'দক্ষিণাঞ্চলের খুলনা, বাগেরহাটের বিভিন্ন এলাকায় ঘুরে আমরা শুটিং করেছি। মংলার শুটিং করাটা বেশ কষ্টসাধ্য ছিল। পল্লীর নিয়মিত ঘটে যাওয়া প্রতারণা ও বাস্তবতাই এই সিনেমা। আর আমার সহকর্মী মৌসুমী হামিদ খুব সহযোগিতা করেছেন। নইলে কাজটি এত সুন্দরভাবে শেষ হতো না।’</p>
      <p>জানা যায়, আগামী ১১ ডিসেম্বর ‘শেষ দেখা’ ইউটিউবে আসবে। এটি প্রকাশ করবে ধ্রুব টিভি। তারা জানায়, স্বল্পদৈর্ঘ্যটি নির্মিত হয়েছে ধ্রুব এন্টারটেইনমেন্টের ব্যানারে। যৌথ প্রযোজক হিসেবে আছেন নায়ক বাপ্পিরাজ নিজেই।</p>
      <footer>/এম/</footer>
    </article>
  </body>
</html>