<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/auto-transporturi/producatorii-auto-germani-raporteaza-vanzari-ridicate-in-noiembrie-dupa-evolutii-sub-asteptari-in-ultimele-luni-19193261"/>
    <meta property="og:site_name" content="Profit.ro"/>
    <meta property="article:published_time" content="2019-12-09T09:39:00+00:00"/>
    <meta property="og:title" content="Producătorii auto germani raportează vânzări ridicate în noiembrie, după evoluții sub așteptări în ultimele luni"/>
    <meta property="og:description" content="Producătorii auto de mașini de lux Mercedes-Benz, BMW și Audi au raportat creșteri semnificative ale vânzărilor în noiembrie, după ce evoluțiile din ultimele luni au fost sub așteptări, transmite DPA."/>
  </head>
  <body>
    <article>
      <h1>Producătorii auto germani raportează vânzări ridicate în noiembrie, după evoluții sub așteptări în ultimele luni</h1>
      <address><time datetime="2019-12-09T09:39:00+00:00">09 Dec 2019, 09:39</time> by <a rel="author">Profit.ro</a></address>
      <p>
        <b>Producătorii auto de mașini de lux Mercedes-Benz, BMW și Audi au raportat creșteri semnificative ale vânzărilor în noiembrie, după ce evoluțiile din ultimele luni au fost sub așteptări, transmite DPA.</b>
      </p>
      <p>Cererea solidă din China, SUA și Germania a dus luna trecută la o creștere record a livrărilor de mașini Mercedes-Benz, a anunțat firma mamă Daimler. Compania a vândut 209.048 de automobile Mercedes în noiembrie, depășind pentru prima dată pragul de 200.000 de unități, scrie <a href="http://www.Agerpres.ro/">Agerpres</a>.</p>
      <p>În primele 11 luni din 2019, au fost livrate 2,1 milioane de vehicule Mercedes, o creștere cu 1,4% față de perioada similară din 2018.</p>
      <p>Rivala BMW a vândut aproape două milioane de vehicule în perioada ianuarie-noiembrie 2019, un avans de 2,4% față de primele 11 luni din 2018. Luna trecută, livrările BMW s-au situat la 194.690 unități, un avans de 2,9% comparativ cu noiembrie 2018.</p>
      <p>Audi, subsidiara Volkswagen, a livrat aproape 1,7 milioane de unități în primele 11 luni din 2019, o expansiune de 0,7% față de aceeași perioadă din 2018. În noiembrie, Audi a vândut 163.350 vehicule, în creștere cu 23% față de noiembrie 2018.</p>
    </article>
  </body>
</html>