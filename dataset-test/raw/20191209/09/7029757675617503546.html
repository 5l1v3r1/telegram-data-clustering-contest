<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/balgariya-sred-liderite-na-balkanite-po-nivo-na-choveshko-razvitie.html"/>
    <meta property="og:site_name" content="News.bg"/>
    <meta property="article:published_time" content="2019-12-09T09:31:44+00:00"/>
    <meta property="og:title" content="България сред лидерите на Балканите по ниво на човешко развитие"/>
    <meta property="og:description" content="Страната ни заема 52-о място от 189 държави в Доклад на ООН"/>
  </head>
  <body>
    <article>
      <h1>България сред лидерите на Балканите по ниво на човешко развитие</h1>
      <address>
        <time datetime="2019-12-09T09:31:44+00:00">09 Dec 2019, 09:31</time>
      </address>
      <p><b>България се нарежда на 52-о място с резултат 0,812 в списъка от 189 държави по Индекс на човешко развитие (Human Development Index).</b> Това се посочва Доклада за развитие на човечеството за 2019 г., изготвен от Програмата за развитие на ООН (ПРООН) и характеризиращ човешкото развитие в света на база на показателите за 2018 г.</p>
      <p>По този показател <b>страната ни се нарежда сред водещите държави на Балканите</b>. На по-предни позиции са единствено Словения (24 място), Кипър (31 място), Гърция (32 място) и Хърватия (46 място).</p>
      <p><b>Непосредствено сред нас са Черна гора и Румъния</b>, а Турция заема 59-а позиция.</p>
      <p>От своя страна <b>Сърбия оглавява групата на втората категория държави по човешко развитие,</b> заемайки едва на 63-о място с показател 0,799.</p>
      <p>Както и през 2018 г., и през тази година <b>с най-висок индекс на човешко развитие е Норвегия</b> (0,954). В челната тройка влизат и Швейцария (0,946) и Ирландия (0,943). Германия и Хонконг пък си поделят четвъртото място с по 0,939.</p>
      <p>Докладът за развитие на човечеството е независим отчет на Програмата за развитие на ООН, изготвен от водещи световни учени и експерти в областта на развитието и сътрудничеството.</p>
    </article>
  </body>
</html>