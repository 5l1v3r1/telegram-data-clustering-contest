<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/health/1565114/kleinei-i-nefrologiki-kliniki-stin-santorini"/>
    <meta property="og:site_name" content="NOOZ."/>
    <meta property="article:published_time" content="2019-12-09T09:56:00+00:00"/>
    <meta property="og:title" content="Κλείνει η νεφρολογική κλινική στην Σαντορίνη"/>
    <meta property="og:description" content="Το υπουργείο Υγείας δεν μπορεί να θέσει σε λειτουργία την μονάδα αιμοκάθαρσης του Γενικού Νοσοκομείου Θήρας τεσσάρων θέσεων, ενώ ιδιωτική κλινική κλείνει λόγω...εξωσης"/>
  </head>
  <body>
    <article>
      <h1>Κλείνει η νεφρολογική κλινική στην Σαντορίνη</h1>
      <address>
        <time datetime="2019-12-09T09:56:00+00:00">09 Dec 2019, 09:56</time>
      </address>
      <p>
        <b>Το υπουργείο Υγείας δεν μπορεί να θέσει σε λειτουργία την μονάδα αιμοκάθαρσης του Γενικού Νοσοκομείου Θήρας τεσσάρων θέσεων, ενώ ιδιωτική κλινική κλείνει λόγω...εξωσης</b>
      </p>
      <p>Αν και στο Γενικό Νοσοκομείο Θήρας υπάρχει εδώ και αρκετό καιρό μονάδα αιμοκάθαρσης τεσσάρων θέσεων, το τμήμα δεν λειτουργεί επειδή δεν  έχει γίνει καμία πρόσληψη νεφρολόγου κυρίως λόγω των δυσεύρετων σπιτιών προς ενοικίαση</p>
      <p>Η διοίκηση του νοσοκομείου είχε δεσμευτεί από το περασμένο καλοκαίρι να φροντίσει για ιδιώτη νεφρολόγο αλλά, όπως μεταδίδει η εφημερίδα των Συντακτών, και αυτός έφυγε από τη Σαντορίνη.</p>
      <p>Συνολικά στο νησί ζουν μόνιμα 18 νεφροπαθείς και την προηγούμενη Παρασκευή (29 Νοεμβρίου) κάποιοι από τους ασθενείς της ιδιωτικής κλινικής που βρίσκεται στην περιοχή του «Πύργου Σαντορίνης», ήρθαν αντιμέτωποι με δικαστικό επιμελητή που κοινοποίησε τη διαδικασία της έξωσης στην ιδιοκτήτρια της κλινικής που δηλώνει ότι αδυνατεί να καλύψει το λειτουργικό κόστος</p>
      <p>Ο βουλευτής Κυκλάδων Νίκος Συρμαλένιος έστειλε επείγον υπόμνημα προς την πολιτική ηγεσία του υπουργείου Υγείας.   «Οι οικογένειες των νεφροπαθών βρισκόμαστε σε τεράστια αναστάτωση, σχεδόν σε απόγνωση. Πολλοί είναι χαμηλοσυνταξιούχοι, δεν έχουν τη δυνατότητα να μετακινηθούν για να κάνουν τις αιμοκαθάρσεις, ούτε φυσικά μπορούν να μετοικήσουν. Ζητάμε άμεσα να ξεκινήσει η λειτουργία της τεχνητής μονάδας νεφρού και να γίνει η πρόσληψη τουλάχιστον ενός νεφρολόγου και δύο νοσηλευτών» δήλωσαν στην εφημερίδα συγγενείς. </p>
    </article>
  </body>
</html>