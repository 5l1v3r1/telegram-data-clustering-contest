<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3372267/vucic-izbeglice-ne-ostaju-sve-dok-plata-ne-bude-1-000-evra-gotovo-niko-sada-ne-ostaje"/>
    <meta property="og:site_name" content="kurir.rs"/>
    <meta property="article:published_time" content="2019-12-09T09:00:00+00:00"/>
    <meta property="og:title" content="VUČIĆ: Izbeglice ne ostaju sve dok plata ne bude 1.000 evra! Gotovo niko sada ne ostaje"/>
    <meta property="og:description" content="Predsednik Turske Redžep Tajip Erdogan je taj koji drži ručnu i čuva problem migranata za neke svoje odnose sa Evropljanima, te zbog toga nemamo veći broj izbeglica, ocenio je predsednik Srbije Aleksandar Vučić dodajući da se izbeglice kod nas neće zadržavati ..."/>
  </head>
  <body>
    <article>
      <h6 class="kicker">o problemima migranata</h6>
      <h1>VUČIĆ: Izbeglice ne ostaju sve dok plata ne bude 1.000 evra! Gotovo niko sada ne ostaje</h1>
      <address>
        <time datetime="2019-12-09T09:00:00+00:00">09 Dec 2019, 09:00</time>
      </address>
      <p>
        <b>Predsednik Turske Redžep Tajip Erdogan je taj koji drži ručnu" i čuva problem migranata za neke svoje odnose sa Evropljanima, te zbog toga nemamo veći broj izbeglica, ocenio je predsednik Srbije Aleksandar Vučić dodajući da se izbeglice kod nas neće zadržavati dok ne budemo imali platu veću od 1. 000 evra.</b>
      </p>
      <p>Vučić je sinoć, u emisiji "Hit tvit", vezano za tvitove o migrantima u Srbiji, upozorio da će doći trenutak kada će se Evropa ponovo suočiti sa većim brojem migranata iz Azije ili subsaharskog regiona.</p>
      <p>Tvrdnje u pojedinim tvitovima da zadržava migrante kako bi zauzvrat dobijao podršku EU, ukazao da nas iz Brisela napadaju svakodnevno da puštamo migrante, id a su to gluposti.</p>
      <p>Rekao je da bi ga kritikovali šta god da uradi.</p>
      <p>Upitan da li kritike imaju veze sa njegovom izjavom da će migranti zameniti ljude koji nam odlaze, Vučić je kazao da je ta izjava data na osnovu ozbiljne analize pošto će Srbija ekonomski da raste značajno i ozbiljno.</p>
      <p>Analiza, kako je dodao, pokazuje da će 2027. biti jednak broj emigranata i imigranata.</p>
      <p>"Tu se misli pre svega na ljude iz regiona, koji će dolaziti u Srbiju. Krajem januara ćemo imati veće plate nego druge zemlje i teritorije zapadnobalkanske šestorke. Od tog trenutka ćemo svoju vrednost da povećamo i normalno je da će želeti da dođu u Srbiju", rekao je on.</p>
      <p>Istakao je da će deo ljudi i dalje da odlazi, iako uspevamo da vraćamo ljude, ali nedozvoljno, ali da ćemo poboljšanjem ekonomske situacije imati logodniju situaciju.</p>
      <p>Ssto se migranata tiče kaže da se Srbija normalno, racionalno ponašama prema tim ljudima, koje poštujemo, i ne bijemo kao neki drugi u regionu.</p>
      <p>"Dajemo im da spavaju, jedu u toplom. Niko od njih ne želi da ostane i gotovo niko ne ostaje. Ne vidim da imamo problem, ali kada ne bismo od komarca napravili magarca ili medveda ne znams šta bi drugo uradili", naglasio je on.</p>
      <p>Na stav Vedrane Rudan da predstoje problemi u Hrvatskoj i regionu zbog migranata koje Evropa neće, Vučić je rekao da može da se dogodi da imamo problem.</p>
      <figure>
        <img src="https://www.kurir.rs/data/images/2019/12/09/07/2077809_vucic7_ff.jpg?ver=1575878170"/>
        <figcaption>
          <cite>foto: Printscreen Hit Tvit/RTV Pink</cite>
        </figcaption>
      </figure>
      <p>O tome, kako je preneo, razgovarao je, između ostalog, sa nemačkom kancelarkom Angelom Merkel - o aktuelnoj situaciji, migrantskoj krizi u BiH.</p>
      <p>Istovremeno je rekao da su neke zemlje bile pametne i uzimale krem društva koje je dolazilo, popunili su praznine, napunile radna mesta koja su potrebna, ukazujući da su to bili Nemci, dok smo svi ostali reagovali kako reagujemo inače, emotivno sa samo se sklanjajte od nas" i time uspeli da nema nikog kod nas.</p>
      <p>Ti ljudi, kako ocenjuje, želeće da se zadrže u Srbiji kada budemo imali platu višu od 1.000 evra, a do tada će želeti i dalje u Nemačku, Holandiju, Austriju.</p>
      <p>Rekao je i da je, na jednoj sednici Evropskog saveta, video da EU nema politiku po ovom pitanju, da šta god da ih pitate s tim u vezi nema odgovora.</p>
      <p>Hrvatski pisac Vedrana Rudan ukazala je da Hrvatska dobija ogromne pare od takozvane" Evrope da bi zadržala tu sirotinju, koja nadire, zbog čega će postati hot spot.</p>
      <p>"Tu smo da bi skupili te jadnike da ne idu dalje. Cela Evropa je koncentracioni logor, svaka zemlja je ograđena žiicom - Austrija, Slovenija, Mađarska, a i naša predsednica je rekla da ćemo se i mi ograditi. Ugledni advokat Ante Nobilo rekao je da je Hrvatska pred dileom žica ili metak".</p>
      <p>Sigurna sam da će biti metak", kazala je ona.</p>
      <p>Istakla je da je politika Hrvatske da se ide đonom, a da za sada nema i metaka.</p>
      <p>Na konstataciju da Hrvatska bije migrante, ona je ocenila da je Hrvatska plaćena da to radi.</p>
      <p>"Ne smemo zanemariti priču da je neko te ljude oterao od kuće, razorio im zemlju, domove, a to su bili SAD, Nemačka, Velika Britanija, Francuska. Sada nemaju tamo ništa i pokušavaju naći svoj dom. Nemaju u planu da ostanu u Hrvatsku, Nemačka ih ne želi, Francuska još manje. Mislim da je ovo kraj Evrope kakvu smo poznavali", objasnila je ona.</p>
      <p>Rudan smatra da će milioni izbeglica preplaviti Evropu.</p>
      <p>"Ako ti provali u zemlju 10.000 ili 20.000 ljudi moraš ih pobiti, izbaciti ili prihvatiti, a ne možeš ih izbaciti zbog drugih, ne možeš prihvatiti zbog prezasićenosti društva, jedino ih možeš pobiti", ukazala je ona ocenivši da država ne zna kako s tim izaći na kraj.</p>
      <p>Srbija, prema njenim rečima, nema taj problem s izbeglicama dok ne uđe u Evropu.</p>
      <p>"Ne znam zašto Srbija želi u EU, leglo zla i kriminala", podvukla je Rudan.</p>
      <p>Urednik Hepi TV Milomir Marić ukazao je da su i naši ljudi bili izbeglice, bežali od ratova i da moramo imati saosećanja sa aktuelnim migrantima.</p>
      <p>"Njihove zemlje su rasturene. Tobož su ih oslobodili od diktatora. Ovbećavali su da će živeti kao u Eevrop, a ostali su bez ičega. Ranije su u svojim zemljama Imali snošljiv život, a sada su postali milioni izbeglica koje kukacju na vrata EU", rekao je on.</p>
      <p>Marić je istakao da ima saosećanja sa njima, iako nije sanjao da će Evropa, koja je bila simbol slobode, da se ogradi žicom.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3372245/vucic-o-opoziciji-i-divljastvu-obradovica-ne-vidim-nikakvu-strategiju-samo-da-ne-pucaju-bolje-da-oni-kucaju"/>
        <a href="https://www.kurir.rs/vesti/politika/3372241/rudan-pitala-vucica-zasto-se-srbija-naoruzava-i-plasi-li-se-hrvata-predsednik-je-jednostavnim-pitanjem-sve-objasnio"/>
        <a href="https://www.kurir.rs/vesti/politika/3372235/vucic-o-aferi-megatrend-kakve-veze-ima-ta-prica-sa-strankom-zao-mi-je-sto-su-unistili-ono-sto-je-stvorio-jovanovic"/>
      </related>
      <p>Kurir.rs/Tanjug</p>
    </article>
  </body>
</html>