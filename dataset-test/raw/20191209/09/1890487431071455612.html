<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523023-tentokrat-zadna-zmena-na-trhu-prace-komentar-analytika/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T09:49:04+00:00"/>
    <meta property="og:title" content="Tentokrát žádná změna na trhu práce (komentář analytika)"/>
    <meta property="og:description" content="Za poslední měsíc se výsledku českého trhu práce vlastně na první pohled téměř nezměnily. Míra nezaměstnanosti setrvala na hodnotě 2,6 %, absolutní počty nezaměstnaných zase těsně pod hranicí 200 tisíc a mírně se zvýšil počet nabízených volných pracovních míst. Nicméně tento přírůstek ve srovnání s předchozími měsíci je spíš symbolický. Ačkoliv celková čísla se od těch říjnových až tak neliší, k pohybům na trhu práce nechybně dochází. Výsledek míry nezaměstnanosti zatím nadlepšují sezónní pracovní místa, která postupně po Vánocích zmizí, a česká nezaměstnanost se opět dostane na začátku příštího roku nad hranici tří procent. Jak moc daleko je otázkou, protože s tím, jak se průmysl pohybuje na hraně recese a není jisté, jak rychle a jak moc na ni budou chtít tuzemské firmy reagovat."/>
  </head>
  <body>
    <article>
      <h1>Tentokrát žádná změna na trhu práce (komentář analytika)</h1>
      <address><time datetime="2019-12-09T09:49:04+00:00">09 Dec 2019, 09:49</time> by <a rel="author">Patria</a></address>
      <p><b>Za poslední měsíc se výsledku českého <a href="https://www.kurzy.cz/cnb/ekonomika/prace-a-mzdy/">trhu práce</a> vlastně na první <a href="https://www.kurzy.cz/obec/pohled-okres-havlickuv-brod-569291/">pohled</a> téměř nezměnily. Míra <a href="https://www.kurzy.cz/makroekonomika/nezamestnanost/">nezaměstnanosti</a> setrvala na hodnotě 2,6 %, absolutní počty <a href="https://www.kurzy.cz/makroekonomika/nezamestnanost/">nezaměstnaných</a> zase těsně pod hranicí 200 tisíc a mírně se zvýšil počet nabízených <a href="https://prace.kurzy.cz/urad-prace/volna-mista/">volných pracovních míst</a>. Nicméně tento přírůstek ve srovnání s předchozími měsíci je spíš symbolický. </b><br/><br/>Ačkoliv celková čísla se od těch říjnových až tak neliší, k pohybům na <a href="https://www.kurzy.cz/cnb/ekonomika/prace-a-mzdy/">trhu práce</a> nechybně dochází. Výsledek míry <a href="https://www.kurzy.cz/makroekonomika/nezamestnanost/">nezaměstnanosti</a> zatím nadlepšují sezónní <a href="https://prace.kurzy.cz/urad-prace/volna-mista/">pracovní místa</a>, která postupně po Vánocích zmizí, a <a href="https://www.kurzy.cz/obec/ceska/">česká</a> <a href="https://www.kurzy.cz/makroekonomika/nezamestnanost/">nezaměstnanost</a> se opět dostane na začátku příštího roku nad hranici tří procent. Jak moc daleko je otázkou, protože s tím, jak se <a href="https://www.kurzy.cz/makroekonomika/prumysl/">průmysl</a> pohybuje na hraně recese a není jisté, jak rychle a jak moc na ni budou chtít tuzemské <a href="https://rejstrik-firem.kurzy.cz/">firmy</a> reagovat.</p>
      <p>Předpokládáme, že stále jde jen o cyklický útlum, který neznamená ani celkovou recesi <a href="https://www.kurzy.cz/makroekonomika/">ekonomiky</a> a už vůbec ne nějakou krizi. Problém slabé zahraniční poptávky je spojen především s vývojem v Německu, na které – jako na výrazně exportně orientovanou ekonomiku – dopadá pokles mezinárodního obchodu. Samostatnou kapitolou je vedle toho automobilový <a href="https://www.kurzy.cz/makroekonomika/prumysl/">průmysl</a> zasažený extrémními nejistotami vyvolanými „zelenou“ vlnou odrážející se nejenom na <a href="https://volby.kurzy.cz/strany">straně</a> nabídky, ale i firemní a spotřebitelské poptávky. Ani tento <a href="https://www.kurzy.cz/makroekonomika/prumysl/">průmysl</a> se však svých kvalifikovaných zaměstnanců nebude chtít, podle našeho názoru, jen tak vzdát. <br/><br/>Předpokládaný růst <a href="https://www.kurzy.cz/makroekonomika/nezamestnanost/">nezaměstnanosti</a> by ani tak neměl být nijak výrazný a spíše bude v souladu se sezónním vývojem. To, co uvidíme v první řadě, bude snížení tlaku na růst <a href="https://www.kurzy.cz/mzdy/">mezd</a>. Tedy alespoň v podnikatelském sektoru.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/394497-komentare-ozveny-trhu-data-z-trhu-prace-daji-dolaru-impuls/"/>
        <a href="https://www.kurzy.cz/zpravy/467694-ranni-komentar-trhy-neslysely-zadne-kurzotvorne-zpravy-a-byly-v-klidu/"/>
        <a href="https://zpravy.kurzy.cz/330085-asie-dnes-zadna-zmena-ze-strany-rba-komentar-neutralni/"/>
        <a href="https://www.kurzy.cz/zpravy/123837-cs-koment-pro-1-9-doma-zadne-info-trh-prace-v-usa/"/>
        <a href="https://www.kurzy.cz/tema/5419225.html"/>
        <a href="https://www.kurzy.cz/tema/986698.html"/>
        <a href="https://www.kurzy.cz/zpravy/482488-ranni-komentar-nzd-po-vysledcich-z-trhu-prace-vyrazne-ztraci-dnes-zaseda-boe/"/>
        <a href="https://www.kurzy.cz/tema/5634384.html"/>
        <a href="https://www.kurzy.cz/tema/5069776.html"/>
        <a href="https://www.kurzy.cz/zpravy/394180-komentare-americky-trh-prace-se-ukaze-v-dobrem-svetle/"/>
        <a href="https://www.kurzy.cz/zpravy/359727-komentar-vyvoj-na-trhu-prace-ve-3-ctvrtleti-2013/"/>
        <a href="https://zpravy.kurzy.cz/280788-ranni-komentar-srpnova-data-z-us-trhu-prace-poslala-trhy-nize/"/>
      </related>
    </article>
  </body>
</html>