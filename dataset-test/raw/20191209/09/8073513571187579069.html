<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bloomberght.com/sterlin-secim-anketlerinden-destek-buldu-2239763"/>
    <meta property="og:site_name" content="BloombergHT"/>
    <meta property="article:published_time" content="2019-12-09T09:12:41+00:00"/>
    <meta property="og:title" content="Sterlin seçim anketlerinden destek buldu"/>
    <meta property="og:description" content="Sterlin, İngiltere'de bu hafta gerçekleştirilecek seçime ilişkin yapılan son anketlerin Muhafazakar Parti'nin çoğunlu alacağını işaret etmesinden destek buldu"/>
  </head>
  <body>
    <article>
      <h1>Sterlin seçim anketlerinden destek buldu</h1>
      <h2>Sterlin, İngiltere'de bu hafta gerçekleştirilecek seçime ilişkin yapılan son anketlerin Muhafazakar Parti'nin çoğunlu alacağını işaret etmesinden destek buldu</h2>
      <address>
        <time datetime="2019-12-09T09:12:41+00:00">09 Dec 2019, 09:12</time>
      </address>
      <p>Sterlin, İngiltere'de gerçekleştirilecek genel seçime sadece günler kala anketlerin Muhafazakar Parti'nin çoğunluğu elde edeceğini işaret etmesiyle değer kazandı.</p>
      <p>Sterlin/dolar paritesi yüzde 0.2 yükselişle 1.3165 seviyesinden işlem gördü. Sterlin euro karşısında yüzde 0.1 güçlenerek 84.06 penceten işlem gördü.</p>
      <p>Traderlara göre hafta sonu gerçekleştirilen seçim anketleri Avrupalı hesapların alımlarını tetikledi.</p>
      <p>İngiltere Başbakanı Boris Johnson seçim kampanyasının son günlerine “Brexit'i sadece kendisinin gerçekleştirebileceği” şeklindeki mesajıyla giriyor.</p>
      <p>Aralarında Alain Durre'nin de bulunduğu Goldman Sachs stratejistleri notunda “12 Aralık'taki genel seçimin büyük bir ihtimalle yeterli çoğunlukla Muhafazakar Parti hükümetinin devamıyla sonuçlanacağı yönündeki baz senaryomuzu koruyoruz. Yine de sürpriz olması ihtimali az değil.” dedi.</p>
      <p>Pazar günü gazetelerde yer alan anketlerin tamamı Muhafazakar Parti liderliğinin devam edeceğini gösteriyor. Muhalefet lideri Jeremy Corbyn'in -Muhazakar Parti iktidarını sonlandıracak kadar olmasa da- farkı azalttığına dair bazı sinyaller vardı.</p>
      <p>Sterlin/dolar paritesinde teknik olarak 1.3185 direnci dikkatlerin odağında. Cuma gününü Haziran 2015'ten beri ilk kez 200 günlük hareketli ortalamasının üzerinde kapatan parite 1.3097'den işlem gördü.</p>
    </article>
  </body>
</html>