<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/12/09/super-ligin-en-hizlisi-umut-nayir"/>
    <meta property="og:site_name" content="FotoMaç"/>
    <meta property="article:published_time" content="2019-12-09T09:27:07+00:00"/>
    <meta property="og:title" content="Süper Lig'in en hızlısı Umut Nayir!"/>
    <meta property="og:description" content="Kasımpaşa deplasmanında attığı 2 golle ligdeki gol sayısını 4 yapan Umut Nayir, forma giydiği her 64 dakikada 1 gol atarak bu anlamda ligin en iyisi oldu. 26 yaşındaki golcü oyuncu, bu anlamda krallık yarışındaki isimleri geride bıraktı."/>
  </head>
  <body>
    <article>
      <h1><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in en hızlısı <u><a href="https://www.fotomac.com.tr/haberleri/umut-nayir?id=a8ea384b-4c41-42eb-acc9-441f2ff3a1e1">Umut Nayir</a></u>!</h1>
      <h2><u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u> deplasmanında attığı 2 golle ligdeki gol sayısını 4 yapan <u><a href="https://www.fotomac.com.tr/haberleri/umut-nayir?id=a8ea384b-4c41-42eb-acc9-441f2ff3a1e1">Umut Nayir</a></u>, forma giydiği her 64 dakikada 1 gol atarak bu anlamda ligin en iyisi oldu. 26 yaşındaki golcü oyuncu, bu anlamda krallık yarışındaki isimleri geride bıraktı.</h2>
      <address>
        <time datetime="2019-12-09T09:27:07+00:00">09 Dec 2019, 09:27</time>
      </address>
      <p><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ı <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u> deplasmanında galibiyete uçuran <u><a href="https://www.fotomac.com.tr/haberleri/umut-nayir?id=a8ea384b-4c41-42eb-acc9-441f2ff3a1e1">Umut Nayir</a></u>, bu sezonki istatistiğiyle de dikkatleri üzerine çekiyor. <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de bu sezon 7 karşılaşmada 257 dakika forma giyen 26 yaşındaki futbolcu, her 64 dakikada 1 gol atarak bu anlamda ligdeki forvetleri geride bırakmayı başardı. Bu sezon ilk golünü <u><a href="https://www.fotomac.com.tr/haberleri/gaziantep?id=789935d2-28ef-4fb6-bb94-315131e0f5dc">Gaziantep</a></u> deplasmanında kaydeden ve ardından ligde ilk kez <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u> karşısında ilk 11'de şans bularak ağları havalandıran</p>
      <p>Umut, Kasımpaşa karşısında ise <u><a href="https://www.fotomac.com.tr/haberleri/kartal?id=766d6cd4-1b4d-4783-98a6-a9607cb90ff5">Kartal</a></u>'a hayat veren isim oldu. 60. dakikada Diaby'nin yerine oyuna dahil olduktan sonra 71. dakikada siyah-beyazlılara eşitliği getiren Umut, 90+5'te ise Lens'in asistinde fileleri havalandırarak skoru 3-2'ye getiren isim oldu ve Beşiktaş'ı 3 puana uçurdu. Kasımpaşa karşısında yarım saat sahada kalmasına karşın bu süreye 2 gol sığdıran Umut Nayir, ligde forma giydiği her 64 dakikada 1 gol atma başarısı göstererek bu anlamda ligin en iyisi oldu.</p>
      <related>
        <a href="https://www.fotomac.com.tr/besiktas/2019/12/09/6-patlar-besiktas"/>
      </related>
      <p>Gol krallığı yarışında zirvede yer alan Cisse, Jahovic, Sörloth ve Vedat Muriqi gibi isimler birçok karşılaşmada 11'de başlarken, ortama 120 dakikada 1 gol atma başarısı gösterdi. <u><a href="https://www.fotomac.com.tr/haberleri/alanyaspor?id=f913401e-016d-4837-8cbd-aadfc3635660">Alanyaspor</a></u>'un forveti <u><a href="https://www.fotomac.com.tr/haberleri/papiss-cisse?id=0fe1d328-beb0-4ada-b230-76cd7fa94f2f">Papiss Cisse</a></u>, 12 maçta 1075 dakikada sahada kalırken, her 119 dakikada 1 kez fileleri havalandırdı. <u><a href="https://www.fotomac.com.tr/haberleri/fenerbahce?id=65439000-410e-4c14-94da-0622ac043911">Fenerbahçe</a></u>'nin Bosnalı golcüsü Vedat ise 13 maçta 1093 dakika şans bulup her 121 dakikada 1 kez gol sevinci yaşadı. Malatyaspor'da iyi bir sezon geçiren Adis Jahovic, 14 lig maçında 1260 dakika forma giyip her 140 dakikada 1 kez gol atarken, <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>'un golcü oyuncusu Alexander Sörloth ise 14 maçta 1242 dakika forma giydi ve her 138 dakikada 1 kez gol attı.<br/><br/><b>BURAK YILMAZ'I GEÇTİ</b></p>
      <p>Gol krallığı yarışında 8 golle listede yer alan <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u>'nın Rumen forveti Stancu, 13 maçta 892 dakika sahada kaldı ve 111 dakikada 1 gol sevinci yaşadı. <u><a href="https://www.fotomac.com.tr/haberleri/basaksehir?id=e1177dfe-c90c-4477-8437-07e0dd0b718c">Başakşehir</a></u> forması giyen Crivelli ise 12 maçta tam 1000 dakika sahada kaldı. 7 golü bulunan golcü futbolcu, 142 dakikada 1 kez ağları havalandırdı. Beşiktaş'ın yıldız golcüsü <u><a href="https://www.fotomac.com.tr/haberleri/burak-yilmaz?id=d2994c04-c41c-4742-ab0e-75ac0f06fbd1">Burak Yılmaz</a></u> ise bu sezon sakatlıklar nedeniyle çok fazla oynayamadı. 14 lig maçının 9'unda sahaya çıkan golcü futbolcu, bu maçlarda 729 dakika forma giydi. Rakip fileleri 5 kez havalandıran Burak Yılmaz, her 145 dakikada 1 kez gol sevinci yaşadı. Geride kalan 14 lig maçının 7'sinde toplam 257 dakika şans bulan ve attığı kritik gollerle Beşiktaş'a önemli puanlar kazandıran Umut Nayir, her 64 dakikada 1 kez gol bulurken, ligin de bu anlamda dakika başına en fazla gol atan ismi olmayı başardı.</p>
      <related>
        <a href="https://www.fotomac.com.tr/galeri/superlig/bedava-transfer-bombasi-super-ligin-yildizi-ve-sozlesmesi"/>
      </related>
    </article>
  </body>
</html>