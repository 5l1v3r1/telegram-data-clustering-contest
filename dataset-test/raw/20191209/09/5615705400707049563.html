<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205367-bilorus-hoche-otrimati-70-mln-kompensaciyi-za-rosijsku-brudnu-naftu"/>
    <meta property="og:site_name" content="Mind UA"/>
    <meta property="article:published_time" content="2019-12-09T09:55:00+00:00"/>
    <meta property="og:title" content="Білорусь хоче отримати $70 млн компенсації за російську брудну нафту"/>
    <meta property="og:description" content="Мінськ вважає, що компенсація має відбуватись так само як у РФ з Угорщиною, Польщею та Німеччиною"/>
  </head>
  <body>
    <article>
      <h1>Білорусь хоче отримати $70 млн компенсації за російську брудну нафту</h1>
      <h2>Мінськ вважає, що компенсація має відбуватись так само як у РФ з Угорщиною, Польщею та Німеччиною</h2>
      <address>
        <time datetime="2019-12-09T09:55:00+00:00">09 Dec 2019, 09:55</time>
      </address>
      <p>Білорусь розраховує на компенсацію в розмірі близько $70 млн через інцидент, пов'язаний з поставками забрудненої хлорорганікою російської нафти. Про це повідомив посол Білорусі в Росії Володимир Семашко, <a href="https://www.belta.by/economics/view/belarus-rasschityvaet-na-kompensatsiju-v-70-mln-iz-za-postavok-grjaznoj-nefti-semashko-372122-2019/">передає </a>БЕЛТА.</p>
      <p>За словами Семашка, питання компенсації порушувалося на переговорах глав держав.</p>
      <p>«Мені здалося, що 6 числа (на зустрічі прем'єр-міністрів – ред.) знайшов вирішення це питання, була згода і прем'єра Росії про те, що так само, наприклад, як угорська компанія MOL врегулювала з  «Транснєфтью» : за кожен барель брудної нафти – компенсація $15, – сказав він. – Це б влаштувало і нас. Але в суботу це вже якось по-іншому все прозвучало».</p>
      <p>Посол переконаний, що дане питання цілком вирішуване.</p>
      <p>«Просто потрібно трохи чіткіше і предметніше спрацювати «Білнафтохіму»  з нашими НПЗ. Потрібно офіційно, як це належить за законом, як це вимагає юриспруденція – викласти свої претензії, чітко і зрозуміло. Підходи можуть бути різні, але якщо в Угорщині чи Польщі і Німеччині так само зробили, то у нас теж має бути так зроблено. Там йдеться про чималу суму – близько $70 млн повинна бути компенсація», – зазначив Семашко.</p>
      <p>«Можна й інший підхід: обидва заводи працювали упівсили, це втрата вигоди, втрата прибутку, можна звідси порахувати. Наступного тижня має приїхати Рибаков (голова «Білнафтохіму» – ред.) з гранично вивіреними юридичними документами і висунути ці претензії», – додав він.</p>
      <p>Нагадаємо: з травня по листопад 2019 року АТ «Укртранснафта» <a href="https://mind.ua/news/20204432-ukrtransnafta-vzhe-otrimala-42-mln-evro-za-rosijsku-brudnu-naftu">отримало 4,168 млн євро</a> від ПАТ «Транснефть» за резервування потужностей української нафтотранспорної системи через потрапляння до неї нафти з підвищеним вмістом хлорорганічних сполук.</p>
      <p>Наприкінці жовтня глава «Транснєфті» заявив, що АТ «Укртранснафта» і російська компанія врегулювали <a href="https://mind.ua/news/20203911-transneft-zayavila-shcho-virishila-pitannya-kompensacij-ukrtransnafti-za-brudnu-naftu-z-rf">питання компенсацій</a> за потрапляння нафти з підвищеним вмістом хлорорганічних сполук в українську ділянку нафтопроводу «Дружба»</p>
      <related>
        <h4>Також читайте</h4>
        <a href="https://mind.ua/news/20205378-vikonkom-wada-na-chotiri-roki-diskvalifikuvav-rf-za-doping"/>
        <a href="https://mind.ua/news/20205358-u-vitoku-dokumentiv-pro-peregovori-ssha-ta-velikobritaniyi-pidozryuyut-rosijskih-hakeriv"/>
        <a href="https://mind.ua/news/20205350-v-minsku-drugij-den-protestuyut-proti-pogliblenoyi-integraciyi-z-rosieyu"/>
      </related>
    </article>
  </body>
</html>