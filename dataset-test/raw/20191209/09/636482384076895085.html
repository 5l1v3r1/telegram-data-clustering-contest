<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/povestea-cutremuratoare-a-lui-filip-baiatul-lui-madalin-ionescu-in-aceasta-tara-tinerii-ca-tine-sunt-condamnati-la-infern-20106503"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T09:24:22+00:00"/>
    <meta property="og:title" content="Povestea cutremurătoare a lui Filip, băiatul lui Mădălin Ionescu: ”În această ţară, tinerii ca tine sunt condamnaţi la Infern”"/>
    <meta property="og:description" content="Mădălin Ionescu are trei copii - două fete și un băiat - proveniți din două căsătorii. Din păcate, Filip este bolnav, avâmd probleme neurologice. Băiatul"/>
  </head>
  <body>
    <article>
      <h1>Povestea cutremurătoare a lui Filip, băiatul lui Mădălin Ionescu: ”În această ţară, tinerii ca tine sunt condamnaţi la Infern”</h1>
      <address><time datetime="2019-12-09T09:24:22+00:00">09 Dec 2019, 09:24</time> by <a rel="author">Alexandru C.</a></address>
      <p>
        <b>Mădălin Ionescu are trei copii – două fete și un băiat – proveniți din două căsătorii. Din păcate, Filip este bolnav, avâmd probleme neurologice. Băiatul a împlinit 16 ani pe 7 decembrie, iar Mădălin Ionescu și Cristina Șișcanu i-au organizat o petrecere.</b>
      </p>
      <p>Povestea de viață a lui Filip este dureroasă. S-a născut sănătos, însă – la vârsta de 2 luni – a contractat virusul varicelei, iar de atunci totul s-a transformat într-un coșmar. Vaccinul nu exista în România, la vremea respectivă, medicii nici nu erau suficient de informați, spune Mădălin Ionescu. Integrarea lui Filip în societatee va fi foarte dificilă, deși are o imaginație incredibilă, desenează, fotografiază și scrie. Dar nu poate vorbi.  <i><b>“La mulţi ani, Filip! Te voi iubi şi te voi păzi toată viaţa mea. Ştiu că ai un destin special, aşa cum am şi eu pe lângă tine. Împreună trebuie să învingem, chiar dacă în această ţară tinerii ca tine sunt aproape condamnaţi la Infern. Astăzi, însă, e de bine. E ziua ta şi te vom sărbători alături de invitaţii pe care i-ai dorit”</b></i>, a scris Mădălin Ionescu pe Facebook.</p>
      <p>Mădălin Ionescu mărturisește cp Filip a avut neșansă.<i><b> „A fost un caz special. Cu el am făcut mari eforturi, deşi când ai un copil care trece printr-o dramă, nu poţi spune că ai făcut suficient… El nu prea mai poate fi ajutat. Când ai neuronii prăjiţi, ce să mai faci? Filip s-a născut perfect sănătos, normal, dar a luat virusul varicelei la vârsta de două luni, iar vaccinul nu exista la noi… În România nu era, nici medicii nu erau suficient de informaţi… Acum, fizic vorbind, el are încă foarte multe din abilităţile unui om normal. Dar mi-e foarte greu să-mi imaginez că va fi integrat… Este extrem de creativ! Are o imaginaţie incredibilă! Desenează inimaginabil, fotografiază, scrie, a ajuns să descarce programe de pe internet înainte să ştie să citească. Are o memorie vizuală excelentă. Neputând să vorbească, a trebuit să-şi dezvolte alte abilităţi”, </b></i>a mărturisit Mădălin Ionescu<i><b>. „În mod normal, vaccinul ăsta se face la vârsta de doi ani, doar că, atunci când a fost Mădălin în Germania, medicii i-au spus că ar fi trebuit să îi fie administrat lui Filip imediat după infectare…”</b></i>, a afirmat Cristina Şişcanu, potrivit <a href="https://www.click.ro/vedete/romanesti/aceasta-tara-tinerii-ca-filip-sunt-condamnati-la-infern">click.ro</a>.</p>
      <figure>
        <img src="https://www.cancan.ro/wp-content/uploads/2019/12/m32-3-3-25col.jpg"/>
      </figure>
      <h3>”Are limba pe jumătate paralizată”</h3>
      <p>Mădălin și Cristina și-ar dori ca Filip să fie, la un moment dat, vreodată pe picioarele sale, însă sunt realişti. Din nefericire, boala i-a afectat lui Filip și vorbirea.</p>
      <p><i><b>„Eu îmi doresc asta, dar la modul realist spus, e greu de crezut, pentru că exact centrii vorbirii sunt afectaţi, are limba pe jumătate paralizată”</b></i>, a spus Mădălin Ionescu. <i><b>„Noi acum încercăm să ne dăm seama cam ce activitate ar putea avea ca să poată obţină un venit, o colaborare. Când l-am întrebat ce vrea să se facă, mi-a spus că i-ar plăcea să prezinte meteo, pentru că de mic e foarte pasionat de hărţi”</b></i>, a completat Cristina Şişcanu.</p>
    </article>
  </body>
</html>