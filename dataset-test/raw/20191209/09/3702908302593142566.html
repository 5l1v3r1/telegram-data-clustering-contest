<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fcnn.com/?p=10056"/>
    <meta property="og:site_name" content="اف سی ان ان"/>
    <meta property="article:published_time" content="2019-12-09T09:21:17+00:00"/>
    <meta property="og:title" content="آمریکا موفق شد آزادی یک گروگان‌ آمریکایی در ایران را کسب کند؛ ژیو وانگ در راه بازگشت به آمریکا - اف سی ان ان"/>
    <meta property="og:description" content="بنا به گزارش رسانه های آمریکا، شنبه ۱۶ آذر ۱۳۹۸ «ژیو وانگ» که شهروند ایالات متحده است، با ‌هواپیمای دولت سوئیس از تهران به زوریخ منتقل شد. در زوریخ"/>
  </head>
  <body>
    <article>
      <h1>آمریکا موفق شد آزادی یک گروگان‌ آمریکایی در ایران را کسب کند؛ ژیو وانگ در راه بازگشت به آمریکا - اف سی ان ان</h1>
      <address>
        <time datetime="2019-12-09T09:21:17+00:00">09 Dec 2019, 09:21</time>
      </address>
      <p>بنا به گزارش رسانه های آمریکا، شنبه ۱۶ آذر ۱۳۹۸ «ژیو وانگ» که شهروند ایالات متحده است، با ‌هواپیمای دولت سوئیس از تهران به زوریخ منتقل شد. در زوریخ برایان هوک شخصا به استقبال او رفت.</p>
      <p> </p>
      <p>ژیو وانگ دانشجوی مقطع دکترا در دانشگاه پرینستون برای تحقیق درباره دوره قاجار در ژانویه ۲۰۱۶ به ایران سفر کرد اما در تابستان آن سال توسط جمهوری اسلامی ایران بازداشت شد.</p>
      <p>جمهوری اسلامی ایران آقای وانگ را به اتهام جاسوسی در پوشش تحقیق دانشگاهی به ۱۰ سال زندان محکوم کرد. خانواده آقای وانگ می گویند وی در ایران مشغول تحقیق برای پایان‌نامه دکترایش بود.</p>
      <p>مایک پمپئو وزیر خارجه ایالات متحده بامداد یکشنبه به وقت آمریکا ضمن اعلام خبر بازگشت ژیو وانگ، نوشت که ما تا زمان آزادی همه آمریکایی‌های بازداشتی در ایران آرام نخواهیم نشست</p>
      <p>هوا کو، همسر ژیو وانگ نیز در توئیتی ضمن اعلام خبر آزادی او، از همه کسانی که به آزادی این گروگان آمریکایی کمک کردند، تشکر کرد.</p>
      <p>چندین آمریکایی در ایران هنوز زندانی هستند.۱۳ آذر خانواده‌های زندانیان آمریکایی و دوتابعیتی خواستار فشار بر جمهوری اسلامی برای آزادی بستگانشان شدند.</p>
      <p>همچنین، تام کاتن و تد کروز، دو سناتور جمهوریخواه ۱۴ آبان، طرحی را به سنای آمریکاارائه دادند که در صورت تصویب، تحریم هایی را علیه دولت های خارجی که شهروندان آمریکایی را گروگان بگیرند، اجرایی می کند.</p>
      <p>در چهلمین سالگرد گروگانگیری دیپلمات‌های آمریکایی توسط جمهوری اسلامی،‌ ۱۴ آبان امسال، مایک پمپئو دیداری با خانواده گروگان‌های پیشین و فعلی در ایران داشت و در آن مراسم گفت که آمریکا خواستار آزادی و بازگشت همه گروگان‌ها است.</p>
      <p> </p>
      <p>منبع:‌ صدای آمریکا</p>
    </article>
  </body>
</html>