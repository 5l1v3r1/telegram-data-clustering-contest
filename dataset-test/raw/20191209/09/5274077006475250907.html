<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/420595"/>
    <meta property="og:site_name" content="ערוץ 7"/>
    <meta property="article:published_time" content="2019-12-09T09:37:00+00:00"/>
    <meta property="og:title" content="ויתרה על האולימפיאדה והתגייסה לצה&quot;ל"/>
    <meta property="og:description" content="אוקראינה הציעה ליאנה וולגנוב, מטפסת הרים וקירות, לייצג את המדינה בטוקיו 2020, אך היא בחרה לעלות לארץ ולשרת בצה&quot;ל."/>
  </head>
  <body>
    <article>
      <h1>ויתרה על האולימפיאדה והתגייסה לצה"ל</h1>
      <address><time datetime="2019-12-09T09:37:00+00:00">09 Dec 2019, 09:37</time> by <a rel="author">ערוץ 7</a></address>
      <p>ברחבי העולם בימים אלו עושים ספורטאים לילות כימים באימונים לקראת אולימפיאדת טוקיו 2020, שתיפתח ביולי הקרוב, אך את יאנה וולגנוב זה כבר ממש לא מטריד.</p>
      <p>מבחינתה, טיפוס ההרים והקירות שבו עסקה מאז ילדותה המוקדמת משני לעומת תפקידה הנוכחי - לוחמת בחיל התותחנים.</p>
      <p>"אני בספורט מקצועי מגיל 4. כל החיים שלי היו תחרויות, אימונים ואוכל בריא", סיפרה וולגנוב.</p>
      <p>כילידת אוקראינה היא השתתפה בתחרויות שונות, כשבכל תחרות היא הגיעה למקומות הראשונים. בין היתר הוכתרה כמה פעמים כאלופת אוקראינה בטיפוס.</p>
      <p>בגיל 17, שלוש שנים בלבד לפני שעשתה שינוי דרמטי, היא הביסה את אחת התחרויות החשובות בעולם והוכתרה כאלופת אירופה. בגיל 20 הדרך לאולימפיאדה היתה פתוחה בפניה.</p>
      <p>אבל אז התרחש שינוי דרמטי. "התקשרו אלי ואמרו שבגלל שאני חצי יהודייה, יש לי אפשרות לצאת לסיור של תגלית. רציתי לנוח ולכן הסכמתי. מגיל 4 הייתי כל הזמן בתחרויות ובאימונים, וזה לא היה פשוט. רציתי הפסקה. לא הכרתי כלום על ישראל וכשראיתי את המדינה אמרתי 'וואו, כאן אני רוצה לגור'".</p>
      <p>כעת ממתינה וולגנוב לפתיחת תהליך הגיור, "אני גם מחכה לקורס נתיב, כי אני רוצה להיות יהודייה. אני עדיין אוהבת את אוקראינה, אבל עכשיו ישראל היא גם המדינה שלי".</p>
    </article>
  </body>
</html>