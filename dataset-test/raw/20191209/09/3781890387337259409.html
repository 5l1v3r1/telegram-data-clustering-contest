<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/746017"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T09:30:00+00:00"/>
    <meta property="og:title" content="ธอส.เจ๋งคว้ารางวัลITA Awards 3 ปีซ้อน"/>
    <meta property="og:description" content="ธอส.คว้ารางวัล ITA Awards ในฐานะหน่วยงานที่มีคะแนนประเมินสูงสุด เป็นปีที่ 3 ติดต่อกันด้วย 99.06 คะแนน จาก 8,299 หน่วยงาน"/>
  </head>
  <body>
    <article>
      <h1>ธอส.เจ๋งคว้ารางวัลITA Awards 3 ปีซ้อน</h1>
      <address>
        <time datetime="2019-12-09T09:30:00+00:00">09 Dec 2019, 09:30</time>
      </address>
      <p>
        <b>ธอส.คว้ารางวัล ITA Awards ในฐานะหน่วยงานที่มีคะแนนประเมินสูงสุด เป็นปีที่ 3 ติดต่อกันด้วย 99.06 คะแนน จาก 8,299 หน่วยงาน</b>
      </p>
      <p>นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) รับรางวัลการประเมินคุณธรรมและ ความโปร่งใสในการดำเนินงานของหน่วยงานภาครัฐ ประจำปีงบประมาณ 2562 (ITA Awards) ในฐานะหน่วยงานที่มีคะแนนสูงสุด จาก 8,299 หน่วยงาน เป็นปีที่ 3 ติดต่อกัน และได้รับคะแนนประเมินสูงที่สุดเป็นอันดับ 1 ที่ 99.06 คะแนน โดยมีพลเอกประยุทธ์ จันทร์โอชา นายกรัฐมนตรี เป็นประธานในพิธีมอบรางวัลในงานวันต่อต้านคอร์รัปชันสากล (ประเทศไทย) ซึ่งจัดขึ้นโดยสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ภายใต้แนวคิด “Zero Tolerance คนไทยไม่ทนต่อการทุจริต” <br/><br/>สำหรับปัจจัยหลักที่ทำให้ธนาคารได้คะแนนประเมิน ITA อันดับ 1 ติดต่อกันถึง 3 ปีซ้อน เป็นผลมาจาก 6 Key Success Factors ประกอบด้วย 1.Leadership : ผู้บริหารกำหนดนโยบายที่ชัดเจน บริหารงานอย่างมีธรรมมาภิบาล 2.Employee Awareness &amp; Engagement : สร้างการรับรู้ให้พนักงานตระหนักถึงการปฏิบัติงาน มีความรักความผูกพันต่อองค์กร 2.Digitized Communication : สื่อสารนโยบายต่าง ๆ ให้พนักงานทั่วทั้งองค์กรและผู้มีส่วนได้เสียได้รับทราบด้วยรูปแบบดิจิทัล <br/><br/>4.Paticipation : พนักงานและผู้มีส่วนได้เสียมีส่วนร่วมในการดำเนินงาน 5.Technology : พนักงานปรับตัวนำเทคโนโลยีเข้ามาช่วยในการทำงาน และ 6.Learning : เรียนรู้จากผลประเมินปีที่ผ่านมา เพื่อนำมาปรับปรุงกระบวนการทำงานให้มีประสิทธิภาพและยั่งยืนทั้งนี้ กิจกรรมดังกล่าวจัดขึ้น ณ อิมแพ็คเอ็กซิบิชั่น ฮอลล์ 6 ศูนย์การประชุมอิมแพ็คเมืองทองธานี  <br/> </p>
    </article>
  </body>
</html>