<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483243"/>
    <meta property="og:site_name" content="طرفداری"/>
    <meta property="article:published_time" content="2019-12-09T09:32:14+00:00"/>
    <meta property="og:title" content="جیمز پالوتا آماده واگذاری بخش بزرگی از سهام آاس رم به «فریدکین» است"/>
    <meta property="og:description" content="طرفداری-"/>
  </head>
  <body>
    <article>
      <h1>جیمز پالوتا آماده واگذاری بخش بزرگی از سهام آاس رم به «فریدکین» است</h1>
      <address><time datetime="2019-12-09T09:32:14+00:00">09 Dec 2019, 09:32</time> by <a rel="author" href="https://www.tarafdari.com/%D8%AC%D9%88%D8%A7%D8%AF-%D8%B1%D8%AD%D9%85%D8%A7%D9%86%DB%8C/137112" target="_blank">جواد رحمانی</a></address>
      <pre>باشگاه رم به زودی با مدیریتی جدید، به فعالیتش ادامه خواهد داد.</pre>
      <p><b><a href="https://www.tarafdari.com/">طرفداری</a></b>- <b><a href="https://www.tarafdari.com/%D8%AE%D8%A8%D8%B1/816722/%D8%AA%D8%AD%D9%84%DB%8C%D9%84%DB%8C-%D8%A8%D8%B1-%D9%88%D8%B6%D8%B9%DB%8C%D8%AA-%D9%85%D8%A7%D9%84%DB%8C-%D8%B1%D9%85%D9%90-%D8%A2%D9%85%D8%B1%DB%8C%DA%A9%D8%A7%DB%8C%DB%8C%D8%9B-%DA%86%D8%B1%D8%A7-%D9%81%DB%8C%D8%B1%D9%BE%D9%84%DB%8C-%D9%85%D8%A7%D9%84%DB%8C-%DB%8C%D9%88%D9%81%D8%A7-%D9%87%D9%85%DB%8C%D8%B4%D9%87-%D8%A2-%D8%A7%D8%B3-%D8%B1%D9%85-%D8%B1%D8%A7-%D8%AA%D9%87%D8%AF%DB%8C%D8%AF-%D9%85%DB%8C-%DA%A9%D9%86%D8%AF%D8%9F">جیمز پالوتا</a></b>به نظر به پایان خود در آاس رم رسیده است. تاجر نه چندان محبوب آمریکایی، منتظر چراغ سبز برای ساخت ورزشگاه است تا سپس اقدام به فروش کند.</p>
      <p>به گزارش <b>ایل تمپو</b>، روزنامه چاپ شهر رم، و به نقل از <b>گل ایتالیا</b>، کریسمس شاید برای جالوروسی ها کمی متفاوت‌تر دنبال شود. جیمز پالوتا آمادگی خود را برای فروش آاس رم اعلام کرده و دن فریدکین، دیگر تاجر آمریکایی که دارایی شخصی‌اش به 4.1 میلیارد دلار می رسد، قدم پیش گذاشته تا یکی از بزرگ‌ترین باشگاه های ایتالیا را بخرد. فریدکین قصد دارد پس از اتمام مذاکرات، سریعا در راس امور قرار گیرد. مبلغ این معامله، چیزی در حدود 1 میلیارد دلار خواهد بود.</p>
      <p>این باور در ایتالیا وجود دارد که جیمز پالوتا پس از هشت سال، دیگر به عنوان مدیر باشگاه رم فعالیت نخواهد کرد. گفته می شود او و همکاران تجاری‌اش، بیشتر به فرصت هایی که سود مالی بیشتری داشته باشد، می نگرند. اخبار جدیدتر طی هفته‌های آتی منتشر خواهد شد زیرا این خبر، هم برای آاس رم و هم برای فوتبال ایتالیا، خبری بزرگ خواهد بود.</p>
    </article>
  </body>
</html>