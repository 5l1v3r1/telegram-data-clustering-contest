<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840228-wada-sogodni-rozglyane-sanktsiyi-proti-rf"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:40:00+00:00"/>
    <meta property="og:title" content="WADA сьогодні розгляне санкції проти РФ"/>
    <meta property="og:description" content="КИЇВ. 9 грудня. УНН. Виконавчий комітет Всесвітнього антидопінгового агентства (WADA) збереться на засідання у понеділок, 9 грудня, у Лозанні, щоб розглянути …"/>
  </head>
  <body>
    <article>
      <h1>WADA сьогодні розгляне санкції проти РФ</h1>
      <address><time datetime="2019-12-09T09:40:00+00:00">09 Dec 2019, 09:40</time> by <a rel="author">Марк Омелянюк</a></address>
      <p><b>КИЇВ. 9 грудня. УНН.</b> Виконавчий комітет Всесвітнього антидопінгового агентства (WADA) збереться на засідання у понеділок, 9 грудня, у Лозанні, щоб розглянути можливе запровадження санкційних обмежень проти РФ через новий допінговий скандал. Про це повідомляє <a href="https://www.bbc.com/sport">ВВС</a>, інформує <b>УНН</b>.</p>
      <p>Росія була оголошена винною щодо маніпулювання лабораторними даними, переданими слідчим. Ключова комісія рекомендувала цілий ряд заходів - включаючи заборону Росії прийматись та брати участь у великих міжнародних турнірах.</p>
      <p>Міжнародний олімпійський комітет заявив, що буде готовий дозволити російським спортсменам, які зможуть довести, що вони чисті, змагатись під нейтральним прапором, як на минулорічних зимових Олімпійських іграх у Пхенчхані.</p>
      <p>Але більшість членів комітету з числа впливових спортсменів WADA стверджують, що "єдиним відповідним рішенням є повна заборона російської участі", яка виключає їх із Токійських ігор наступного року та Пекінських 2022 року.</p>
      <p>У спільній заяві від дев'яти членів комітету, в тому числі його голови комітету Бекі Скотт та колишньої британської паралімпійської спортсменки Вікі Аггар, йдеться про те, що такий крок був "єдиною значущою санкцією".</p>
      <p>"Ми стверджуємо, що шахрайство, маніпуляції та обман, виявлені на сьогоднішній день, будуть лише заохочуватись та продовжуватися з меншою реакцією. Поки ці критичні зловживання доброчесністю у спорті не зіткнуться із сміливістю та рішучим зобов'язанням захистити спортсменів та чистий спорт, вони продовжуватимуться, а види спорту, які ми любимо, залишаться заплямованими", - йдеться у заяві.</p>
      <p>Як повідомлялося раніше, <a href="https://www.unn.com.ua/uk/news/1839691-doping-u-rf-rishennya-wada-bude-obovyazkovim-dlya-mok">рішення WADA щодо РФ</a> буде обов'язковим для МОК.</p>
    </article>
  </body>
</html>