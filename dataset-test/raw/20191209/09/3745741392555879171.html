<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/bethesda-the-elder-scrolls-legends-calismalarini-durdurdu-h81365.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T09:24:00+00:00"/>
    <meta property="og:title" content="Bethesda, The Elder Scrolls: Legends Çalışmalarını Durdurdu"/>
    <meta property="og:description" content="Bethesda Softworks, bir kart oyunu olması beklenen The Elder Scrolls: Legends için üzerinde çalıştıkları tüm projelerin durdurulduğunu açıkladı."/>
  </head>
  <body>
    <article>
      <h1>Bethesda, The Elder Scrolls: Legends Çalışmalarını Durdurdu</h1>
      <h2>Bethesda Softworks, The Elder Scrolls hayranlarını üzecek bir açıklama yaptı. Yayıncı, kart oyunu The Elder Scrolls: Legends için üzerinde çalıştıkları tüm projelerin durdurulduğunu açıkladı.</h2>
      <address><time datetime="2019-12-09T09:24:00+00:00">09 Dec 2019, 09:24</time> by <a rel="author" href="https://www.webtekno.com/yazar/ozanbaki" target="_blank">Ozan Baki</a></address>
      <p>Bethesda <b>The Elder Scrolls: Legends</b> üzerindeki tüm çalışmaların durdurulduğunu açıkladı. Geçtiğimiz yıl açıklanan uzun yol haritasının yanı sıra duyurulan tüm genişlemeler de şimdilik iptal edildi. Strateji kart oyunlarının son dönemde arttığı pazarda, The Elder Scrolls gibi büyük bir markanın başarısız olması aslında pek de sürpriz olmadı.</p>
      <p>Oyun ilk olarak Dire World Digital tarafından 2017 yılında piyasaya sürülmek üzere geliştiriliyordu ancak sonunda tüm proje başka bir geliştiriciye taşındı. <b>Sparkypants Studios</b> kontrolü devraldı ve değişimin sebebi, oyun için geliştirilmesi daha kolay, denge sorunlarını çözecek yeni bir istemci yapmaktı. The Elder Scrolls: Legends'taki bu önemli değişimin büyük bir soruna işaret ettiği düşünülüyordu ve artık tahminlerin doğru olduğu görüldü.</p>
      <figure>
        <img src="https://www.webtekno.com/images/editor/default/0002/33/61a37502ff5a4f28489f3cdeaa840e6638afe11a.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/the-elder-scrolls-skyrim-de-objeleri-kirmanizi-saglayacak-mod-cikti-h74443.html">The Elder Scrolls: Skyrim'de Objeleri Kırmanızı Sağlayacak Mod Çıktı</a>
      </p>
      <p>Bethesda, aylık ödül kartının ve standart oyun içi etkinliklerin devam edeceğini ancak geleceğe yönelik tüm içerikleri beklemeye aldığını belirtti. Bu kararın <b>para iadesi</b> talep edecek oyunculara karşı önlem olarak verildiği düşünülüyor. Çünkü oyunu devam ettirmek için yıllar alabilecek bir değişim süreci oyuncuları bekliyor olabilir ve yayıncının başı iade talepleriyle ağrıyabilir.</p>
      <p>The Elder Scrolls: Legends'ın başarısızlığının diğer geliştiricilerin kendi oyunlarını yaparken dikkate alacakları bir durum olduğu kesin. Dünyanın en popüler oyun serilerinden birinin yoluna devam edememesi endüstride sürpriz olarak yorumlanıyor.</p>
      <p>Oyun <b>çift taraflı</b> tasarımıyla yenilikçi bir anlayış getirmişti ve dengeleme sorunları olmasına rağmen oyunu bıraktıracak kadar büyük sorunları yoktu. Bethesda'nın bu açıklamasıyla oyuncu kitlesini hızla kaybedeceği kesin ve olası bir geri dönüşte topluluğu geri getirmesi zor görünüyor.</p>
      <p><b>Kaynak : </b>https://www.thegamer.com/bethesda-cancels-the-elder-scrolls-legends-development/</p>
    </article>
  </body>
</html>