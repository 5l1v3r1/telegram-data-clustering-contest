<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/alex-de-souza-istanbul-da-hosgeldin-kaptan,851404"/>
    <meta property="og:site_name" content="T24"/>
    <meta property="article:published_time" content="2019-12-09T09:59:00+00:00"/>
    <meta property="og:title" content="Alex de Souza, İstanbul'da: 'Hoşgeldin kaptan'"/>
    <meta property="og:description" content="Eski Fenerbahçeli'nin İstanbul’a PRP tedavisi için geldiği öğrenildi"/>
  </head>
  <body>
    <article>
      <h1>Alex de Souza, İstanbul'da: 'Hoşgeldin kaptan'</h1>
      <h2>Eski Fenerbahçeli'nin İstanbul’a PRP tedavisi için geldiği öğrenildi</h2>
      <address>
        <time datetime="2019-12-09T09:59:00+00:00">09 Dec 2019, 09:59</time>
      </address>
      <p>Türkiye’de 2004-2012 yılları arasında 8 yıl Fenerbahçe forması giyen Alex de Souza dün gece geç saatlerde uzun bir aranın ardından İstanbul’a geldi… Fenerbahçe’nin efsane kaptanını karşılayan ilk isim sarı lacivertlilerin eski tercümanı Samet Güzel oldu. Alex’in Boğaz’ı izlerken çekilmiş bir fotoğrafını sosyal medya hesabından paylaşan Güzel, “Kaptan özlemiş. Hoşgeldin kaptan…” ifadelerini kullandı.<br/>İstanbul’a PRP tedavisi (kırışıklık, leke oluşumları, sivilce ve yara izleri, cilt çatlakları ve saç dökülmelerinde kullanılmaktadır) için geldiği öğrenilen Alex de Souza bugün Beşiktaş Dikilitaş’ta hayranları ve medya ile buluşacak. Efsane oyuncu, hem İstanbul’daki sevenleriyle hasret giderecek hem de gazetecilerin sorularını yanıtlayacak. Etkinlik saat 15.00’te başlayacak.<br/>Alex de Souza’nın Türkiye’ye gelişi sosyal medyada da büyük bir heyecan yarattı. Sarı lacivertli taraftarlar Twitter’dan eski kaptanlarına hoşgeldin mesajları gönderirken Alex de Souza ismi Türkiye gündemine girdi.<br/> </p>
    </article>
  </body>
</html>