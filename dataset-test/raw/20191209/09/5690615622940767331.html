<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840232-nevidomoyu-rechovinoyu-na-chernigivschini-otruyilisya-troye-ditey-odna-pomerla"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T09:50:00+00:00"/>
    <meta property="og:title" content="Невідомою речовиною на Чернігівщині отруїлися троє дітей, одна померла"/>
    <meta property="og:description" content="КИЇВ. 9 грудня. УНН. Троє дітей у Чернігівській області отруїлися невідомою речовиною, одна дитина померла у реанімації однієї із районних лікарень. Про це …"/>
  </head>
  <body>
    <article>
      <h1>Невідомою речовиною на Чернігівщині отруїлися троє дітей, одна померла</h1>
      <address><time datetime="2019-12-09T09:50:00+00:00">09 Dec 2019, 09:50</time> by <a rel="author">Юлія Шрамко</a></address>
      <p><b>КИЇВ. 9 грудня. УНН.</b> Троє дітей у Чернігівській області отруїлися невідомою речовиною, одна дитина померла у реанімації однієї із районних лікарень. Про це <b>УНН</b> повідомляє з посиланням на пресслужбу УДСНС у Чернігівській області.</p>
      <p>Дітей доставили до приймального відділення Новгород-Сіверської центральної районної лікарні з попереднім діагнозом "отруєння невідомою речовиною" 8 грудня 2019 року о 16:00.</p>
      <p>Усі - з села Стахорщина Новгород-Сіверського району, утім проживають на різних вулицях.</p>
      <p>Двоє дітей - 2005 р.н. та 2007 р.н. - перебувають у стані середньої тяжкості. Дитина 2010 р.н. - помер у реанімаційному відділенні ЦРЛ.</p>
      <p>Остаточний діагноз встановлюється.</p>
      <p>За попередньою інформацією, подія сталася на вулиці Зелена у селі Стахорщина.</p>
      <p>Нагадаємо, на Львівщині чадним газом отруїлася родина з двома <a href="https://www.unn.com.ua/uk/news/1840120-na-lvivschini-chadnim-gazom-otruyilasya-rodina-z-dvoma-ditmi">дітьми</a>.</p>
    </article>
  </body>
</html>