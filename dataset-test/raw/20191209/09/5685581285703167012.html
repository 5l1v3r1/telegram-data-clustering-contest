<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/buyukelcinin-skandal-goruntuleri--1289390-dunya/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T09:34:00+00:00"/>
    <meta property="og:title" content="Büyükelçinin skandal görüntüleri!"/>
    <meta property="og:description" content="Meksika Dışişleri Bakanı Marcelo Ebrard, 10 dolarlık kitabı çalmakla suçlanan Meksika'nın Buenos Aires Büyükelçisi Oscar Ricardo Valero Recio'nun geri çekildiğini duyurdu."/>
  </head>
  <body>
    <article>
      <h1>Büyükelçinin skandal görüntüleri!</h1>
      <h2>Meksika Dışişleri Bakanı Marcelo Ebrard, 10 dolarlık kitabı çalmakla suçlanan Meksika'nın Buenos Aires Büyükelçisi Oscar Ricardo Valero Recio'nun geri çekildiğini duyurdu.</h2>
      <address>
        <time datetime="2019-12-09T09:34:00+00:00">09 Dec 2019, 09:34</time>
      </address>
      <p>Ebrard, <a href="http://www.gazetevatan.com/arama/?Keyword=Twitter">Twitter</a> hesabından yaptığı açıklamada, "Etik Kurulundan, ünlü  bir <a href="http://www.gazetevatan.com/arama/?Keyword=Kitap">kitap</a>çıdan kitap çalmakla suçlanan <a href="http://www.gazetevatan.com/arama/?Keyword=Arjantin">Arjantin</a>'deki büyükelçinin durumunun  incelenmesini istedim. Bu arada kendisinin geri dönmesini emrettim. Görüntülerin  doğruluğu onaylanırsa görevinden ayrılacak. Sahtekarlığa sıfır tolerans."  ifadelerini kullandı.</p>
      <p>Arjantin basınında yer alan görüntülerde, 76 yaşındaki büyükelçinin,  26 Ekim'de Buenos Aires'in en ünlü kitapçılarından El Ateneo Grand Splendid'de  raftan aldığı kitabı bir gazetenin arasına koyduğu ve ücretini ödemeden kapıdan  çıkarken alarmın çalmasının ardından güvenlik tarafından durdurulduğu görülüyor.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/12/09/--4321113.Jpeg"/>
      </figure>
      <p>Güvenlik görevlisinin, Oscar Ricardo Valero Recio'nun faturasını  kontrol etmesi ve kitabın satın alınmadığının belirlenmesi üzerine polise <a href="http://www.gazetevatan.com/arama/?Keyword=haber">haber</a>  verilerek, <a href="http://www.gazetevatan.com/arama/?Keyword=Meksika">Meksika</a>lı büyükelçi hakkında şikayette bulunuldu.</p>
      <p>Hakkında hırsızlık suçundan soruşturma başlatılan büyükelçi,  diplomatik haklara sahip olduğu için Arjantin'de tutuklanma, yargılanma ve  cezadan muaf bulunuyor.</p>
      <p>Oscar Ricardo Valero Recio'nun çalmakla suçlandığı yaklaşık 10 <a href="http://www.gazetevatan.com/arama/?Keyword=dolar">dolar</a>  değerindeki kitabın, Fransız tarihçi Guy Chaussinand-Nogaret'in yazdığı, maceracı  ve çapkın Giacomo Casanova'nın biyografisi olduğu belirlendi.</p>
    </article>
  </body>
</html>