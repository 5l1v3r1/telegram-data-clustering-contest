<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813276/%DA%AF%D9%84%D8%A7%DB%8C%D9%87-%D8%AA%D8%B1%D8%A7%D9%85%D9%BE-%D8%A7%D8%B2-%D8%AA%D9%85%D8%B3%D8%AE%D8%B1-%D8%B4%D8%AF%D9%86-%D8%AA%D9%88%D8%B3%D8%B7-%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%A7%D8%AE%D8%A8%D8%A7%D8%B1-%D8%AF%D8%B1%D9%88%D8%BA"/>
    <meta property="og:site_name" content="ایسنا"/>
    <meta property="article:published_time" content="2019-12-09T09:21:24+00:00"/>
    <meta property="og:title" content="گلایه ترامپ از تمسخر شدن توسط &quot;رسانه‌های اخبار دروغ&quot;"/>
    <meta property="og:description" content="رئیس جمهور آمریکا در توئیتی به پوشش خبری &quot;رسانه‌های اخبار دروغ&quot; کشورش از تحولات مربوط به حضور وی در اجلاس سران ناتو در شهر لندن حمله کرده و مدعی شد، به رغم باور او به موفقیت آمیز بودن چشمگیر حضورش در این اجلاس، برخی از این رسانه‌ها بی وقفه او را به تمسخر گرفتند."/>
  </head>
  <body>
    <article>
      <h1>گلایه ترامپ از تمسخر شدن توسط "رسانه‌های اخبار دروغ"</h1>
      <address><time datetime="2019-12-09T09:21:24+00:00">09 Dec 2019, 09:21</time> by <a rel="author">علی مدنی</a></address>
      <p>رئیس جمهور آمریکا در توئیتی به پوشش خبری "رسانه‌های اخبار دروغ" کشورش از تحولات مربوط به حضور وی در اجلاس سران ناتو در شهر لندن حمله کرده و مدعی شد، به رغم باور او به موفقیت آمیز بودن چشمگیر حضورش در این اجلاس، برخی از این رسانه‌ها بی وقفه او را به تمسخر گرفتند.</p>
      <p>به گزارش ایسنا، به نقل از روزنامه دیلی میل، دونالد ترامپ رئیس جمهور آمریکا در توئیتی ابتدا نوشت: "من کشورهای ناتو را مجبور کردم 530 میلیارد دلار بیشتر پول بپردازند تا پرداختی آمریکا کمتر شود اما به هنگام بازگشت به خانه با رسانه‌های اخبار دروغی مواجه شدم که من را مسخره کردند. فکر نمی‌کردم که چنین اتفاقی بیفتد."</p>
      <p>رئیس جمهور آمریکا تلاش کرده تا برای خودش از بابت مساله افزایش بودجه نظامی کشورهای عضو ناتو اعتبار کسب کند و در عین حال مکرراً همپیمانان اروپایی کشورش را متهم به نپرداختن سهمی عادلانه در بودجه نظامی ناتو کرده است.</p>
      <p>با این حال بررسی ها نشان می‌دهد که کشورهای عضو ائتلاف ناتو به صورت مداوم از سال 2014 و از قبل از آن که ترامپ رئیس جمهور آمریکا شود مشارکت و تعهد نظامی خود را افزایش داده‌اند.</p>
      <p>این شکایتهای ترامپ بعد از انتشار ویدیویی در اینترنت که در آن جاستین ترودو، نخست وزیر کانادا، امانوئل ماکرون، رئیس جمهور فرانسه و بوریس جانسون، نخست وزیر انگلیس در حال تمسخر ترامپ و همچنین خندیدن در جریان کنفرانس خبری او هستند، مطرح می‌شوند.</p>
      <p>این ویدیو دستاویزی برای ساخت یک ویدیوی تمسخر آمیز ساختگی دیگر علیه ترامپ که از سوی برنامه‌ای موسوم به Saturday Night Live پخش شد نیز قرار گرفت.</p>
      <p>روز یکشنبه سازمان موسوم به شورای آتلانتیک دانمارک اعلام کرد، مجبور به لغو یک سمینار تحت پشتیبانی دولت آمریاک درباره ناتو و روابط ترانس آتلانتیک به سبب آنکه سفارت آمریکا در این کشور جلوی شرکت یک استاد دانشگاه آمریکایی منتقد ترامپ در این اجلاس را گرفت، شد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98091410315/%D8%AA%D8%B1%D8%A7%D9%85%D9%BE-%D8%AA%D8%B1%D9%88%D8%AF%D9%88-%D8%AF%D9%88-%D8%B1%D9%88-%D8%A7%D8%B3%D8%AA"/>
        <a href="https://www.isna.ir/news/98091309644/%D9%88%D9%82%D8%AA%DB%8C-%D8%B3%D8%B1%D8%A7%D9%86-%D9%86%D8%A7%D8%AA%D9%88-%D8%A8%D9%87-%D8%BA%DB%8C%D8%A8%D8%AA-%DA%A9%D8%B1%D8%AF%D9%86-%D8%A7%D8%B2-%D8%AA%D8%B1%D8%A7%D9%85%D9%BE-%D9%85%DB%8C-%D9%86%D8%B4%DB%8C%D9%86%D9%86%D8%AF"/>
      </related>
    </article>
  </body>
</html>