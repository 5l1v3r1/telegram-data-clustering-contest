<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/746044"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T09:58:00+00:00"/>
    <meta property="og:title" content="'เฉลิมชัย'ยันส.ส.ปชป.ต้องถูกตรวจสอบที่ดินตามก.ม."/>
    <meta property="og:description" content="'เฉลิมชัย'ปัดมีที่ดินภบท.5-ส.ป.ก. ยันส.ส.ปชป.ต้องถูกตรวจสอบตามกระบวนการกฎหมาย"/>
  </head>
  <body>
    <article>
      <h1>'เฉลิมชัย'ยันส.ส.ปชป.ต้องถูกตรวจสอบที่ดินตามก.ม.</h1>
      <address>
        <time datetime="2019-12-09T09:58:00+00:00">09 Dec 2019, 09:58</time>
      </address>
      <p>
        <b>"เฉลิมชัย"ปัดมีที่ดินภบท.5-ส.ป.ก. ยันส.ส.ปชป.ต้องถูกตรวจสอบตามกระบวนการกฎหมาย</b>
      </p>
      <p>เมื่อวันที่ 9 ธ.ค.นายเฉลิมชัย ศรีอ่อน รมว.เกษตรและสหกรณ์ เปิดเผยกรณีเคยยื่นบัญชีทรัพย์สินถือครองที่ดิน ภบท.5เลขที่2233/49 ต.บึงนคร อ.หัวหิน จ.ประจวบคีรีขันธ์ กว่า120ไร่ ว่า ปัจจุบัน ตนไม่มีที่ดิน ภบท.5 หรือ ส.ป.ก. แม้แต่ไร่เดียว มีเพียงที่ดินมีโฉนดไม่กี่ไร่เท่านั้น ขอให้ไปดูรายละเอียดในการยื่นบัญชีทรัพย์สินกับปปช.ซี่งเป็นข้อมูลที่เปิดเผยอยู่แล้ว<br/><br/>ผู้สื่อข่าวถามถึงส.ส.ของพรรคประชาธิปัตย์บางรายอาจมีการถือครองที่ดินส.ป.ก.และภบท.5 นายเฉลิมชัย กล่าวว่าได้มอบนโยบายให้ ร.อ.ธรรม พรหมเผ่า รมช.เกษตรฯไปแล้วทุกอย่างดำเนินการกฎเกณฑ์ กระบวนการตามกฎหมาย ซึ่งหน่วยงานที่มีหน้าที่ต้องไปตรวจสอบให้ละเอียด ไปดูกรณีและเจตนา ที่ดินประเภทไหน หากพูดภาพรวม จะเกิดเสียหายได้ ดังนั้นจะเหมารวม ไม่ได้ ต้องดูเป็นกรณี ดำเนินการขบวนการกฎหมาย<br/><br/>“หน้าที่ข้าราชการ ต้องเร่งตรวจสอบ ไม่ล่าช้า ดูแต่ละกรณีรายละเอียด ในส่วนของส.ส.ปชป.ว่าไปตามหลักเกณฑ์ทั้งหมด มีอยู่จริงหรือไม่ รอให้ดำเนินการเรียบร้อย ตรวจสอบก่อน ค่อยมาดูว่าถือครอง ถูกต้อง หรือ ไม่ถูกต้อง “นายเฉลิมชัย กล่าว.</p>
    </article>
  </body>
</html>