<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/91691"/>
    <meta property="og:site_name" content="Denník politika"/>
    <meta property="article:published_time" content="2019-12-09T09:35:01+00:00"/>
    <meta property="og:title" content="Košická treska a dva rožky – najobľúbenejší slovenský fastfood od decembra vo vlastných bistrách"/>
    <meta property="og:description" content="9.12.2019 (Webnoviny.sk) – Prvé slovenské RYBABISTRO otvára RYBA Košice spolu s materskou Tauris Group už 12. decembra ako súčasť novej plánovanej siete fastfoodov s rybími jedlami. Bude to kombinácia retro bufetu s pravým slovenským fastfoodom – treskou v majonéze a dvoma rožkami „na stojáka” – a moderného bistra s teplými rybími jedlami. Dlhoročné skúsenosti výroby rybích pochúťok slovenského výrobcu RYBA Košice, sľubujú ten pravý rybací gastro zážitok pre Slovákov."/>
  </head>
  <body>
    <article>
      <h1>Košická treska a dva rožky – najobľúbenejší slovenský fastfood od decembra vo vlastných bistrách</h1>
      <address><time datetime="2019-12-09T09:35:01+00:00">09 Dec 2019, 09:35</time> by <a rel="author">Webnoviny</a></address>
      <p>9.12.2019 (Webnoviny.sk) – Prvé slovenské RYBABISTRO otvára RYBA Košice spolu s materskou Tauris Group už <b>12. decembra </b>ako súčasť novej plánovanej siete fastfoodov s rybími jedlami. Bude to kombinácia retro bufetu s pravým slovenským fastfoodom – treskou v majonéze a dvoma rožkami „na stojáka” – a moderného bistra s teplými rybími jedlami. Dlhoročné skúsenosti výroby rybích pochúťok slovenského výrobcu RYBA Košice, sľubujú ten pravý rybací gastro zážitok pre Slovákov.</p>
      <h3>RYBABISTRO v mori zdravia a skúseností tradičného výrobcu</h3>
      <p>Každé mesto potrebuje niečo, na čo môže byť hrdé. Košice sa môžu pochváliť tradičným výrobcom našej národnej pochúťky Tresky v majonéze – Rybou Košice, ktorá existuje od roku 1946. Od roku 2019 sa budú môcť Košice pochváliť aj prvým RYBABISTROM priamo v centrále podniku na Južnej triede 54. Previazanosť medzi výrobcom a prevádzkami RYBABISTRO je na prvý pohľad zjavná vďaka logám, grafickým prvkom a farebnosťou obalu Treskoslovenskej tresky.</p>
      <p>„Toto bude jedno z mála rybacích bistier, ktoré ponúka čerstvé rybie delikatesy priamo od tradičného výrobcu“ uviedol generálny riaditeľ Richard Duda. RYBABISTRO pracuje pod heslom „zdieľanie čerstvých výrobkov z vlastnej produkcie“. Medzi tradičné a najobľúbenejšie pochúťky Slovákov patrí Treska v majonéze, vyprážaný hok so zemiakovým šalátom alebo rybia polievka. „Ponuka jedál je ale širšia a zohľadňuje aj aktuálne fastfoodové trendy v štýle take away. Súčasťou konceptu siete prevádzok RYBABISTRO je aj ekologický rozmer a baliace materiály šetrné k životnému prostrediu“ povedal Richard Duda.</p>
      <p>Tauris Group a.s., do ktorého patrí aj RYBA Košice, je súčasťou holdingu ECO-INVESTMENT, a.s. ECO-INVESTMENT, a.s. je česko-slovenský priemyselno-investičný holding, ktorý pokrýva dlhodobé investície v rámci celej Európy. Hlavnými oblasťami investícií sú výroba celulózy a papiera, energetika, spracovanie mäsa, reality a telekomunikácie. Od jeho založenia je holding prítomný vo viacerých charitatívnych projektoch v oblasti zdravotníctva, vzdelania, kultúry a športu.</p>
      <p>Inzercia</p>
      <p>Viac k témam: <a href="https://www.webnoviny.sk/tag/eco-investment/"><u>ECO-INVESTMENT</u></a>, <a href="https://www.webnoviny.sk/tag/pr/"><u>PR</u></a>, <a href="https://www.webnoviny.sk/tag/ryba-bistro/"><u>Ryba Bistro</u></a>, <a href="https://www.webnoviny.sk/tag/ryba-kosice/"><u>Ryba Košice</u></a>, <a href="https://www.webnoviny.sk/tag/tauris-group/"><u>Tauris Group</u></a><br/>Zdroj: Webnoviny.sk – <a href="https://www.webnoviny.sk/kosicka-treska-a-dva-rozky-najoblubenejsi-slovensky-fastfood-od-decembra-vo-vlastnych-bistrach/"><u>Košická treska a dva rožky – najobľúbenejší slovenský fastfood od decembra vo vlastných bistrách</u></a> © SITA Všetky práva vyhradené.</p>
    </article>
  </body>
</html>