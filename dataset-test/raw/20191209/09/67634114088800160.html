<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/153579/"/>
    <meta property="og:site_name" content="AgroNews"/>
    <meta property="article:published_time" content="2019-12-09T09:19:00+00:00"/>
    <meta property="og:title" content="В Україні зволоження ґрунту одне із найгірших за останні 10 років"/>
    <meta property="og:description" content="Починаючи з другої половини серпня і до кінця жовтня, в Україні спостерігався дефіцит опадів та підвищений протягом всієї осені температурний режим. Про це повідомляє АПК-Інформ. У зв’язку із погодніми умовами, склалися несприятливі передумови для накопичення вологи в ґрунті на площах,..."/>
  </head>
  <body>
    <article>
      <h1>В Україні зволоження ґрунту одне із найгірших за останні 10 років</h1>
      <address><time datetime="2019-12-09T09:19:00+00:00">09 Dec 2019, 09:19</time> by <a rel="author">agronews.uaode/author</a></address>
      <p>
        <b>Починаючи з другої половини серпня і до кінця жовтня, в Україні спостерігався дефіцит опадів та підвищений протягом всієї осені температурний режим. Про це повідомляє АПК-Інформ.</b>
      </p>
      <p>У зв’язку із погодніми умовами, склалися несприятливі передумови для накопичення вологи в ґрунті на площах, призначених під сівбу озимих.</p>
      <p>Все це зумовило одне з найгірших, за останнє десятиліття, зволоження ґрунту під озимими культурами на початок холодного періоду.</p>
      <p>«На значних площах завершення сівби відбувалося в слабозволожений ґрунт з недостатніми запасами вологи для проростання зерна і появи паростків. Однак при цьому на багатьох площах за рахунок локальних сильних туманів і ранкових рясних рос збереглися невеликі вологозапаси в верхніх шарах ґрунту», — зазначають фахівці Укргідромецентру.</p>
      <p>Попри осінню посуху та особливості погодніх умов, агротехнологічні заходи зумовили цілком задовільний стан озимих культур в кінці осені. У доброму та відмінному стані посіви знаходилися на 57% (2018 року — 56%), задовільному — на 31% (2018 року — 35%), на 12% (2018 року — 9%) засіяних площ посіви слаборозвинені – в фазі початку сходів, 3 листа, проростання зерна.</p>
    </article>
  </body>
</html>