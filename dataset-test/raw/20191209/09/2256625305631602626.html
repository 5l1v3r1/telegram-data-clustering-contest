<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160703_1.html"/>
    <meta property="og:site_name" content="Novsport"/>
    <meta property="article:published_time" content="2019-12-09T09:31:00+00:00"/>
    <meta property="og:title" content="Попов доволен след отмъщение на Спартак"/>
    <meta property="og:description" content="При дузпата умишлено стрелях така, не беше заради подценяване, обясни Ивелин"/>
  </head>
  <body>
    <article>
      <h1>Попов доволен след отмъщение на Спартак</h1>
      <address>
        <time datetime="2019-12-09T09:31:00+00:00">09 Dec 2019, 09:31</time>
      </address>
      <p>Българинът Ивелин Попов изигра поредния си силен мач за своя Ростов в руската Премиер лига. Той взе сладко отмъщение срещу бившия си тим Спартак (Москва), като помогна за разгрома с 4:1.<br/> <br/>След мача той не скри радостта си от този факт, като освен това "захапа" и бившия си треньор Доменико Тедеско.<br/> <br/>"В Русия има много добри специалисти, които стоят без работа. Не знам защо е така. В същото време, когато дойде някой чужденец, всички започват да пишат за неговата тактика, все едно е нещо феноменално... Каква е ситуацията с връщането на дълговете към Спартак? Великолепна!", заяви Попов.<br/> <br/>Ивелин все пак има за какво да съжалява, тъй като не успя да се разпише от дузпа, като стреля в стил "Паненка", но ударът му бе спасен.<br/> <br/>"Умишлено стрелях така, не беше заради подценяване. След това поведохме с 2:0 и се отпуснахме и тогава започнаха проблемите", добави Попето.</p>
      <p> </p>
    </article>
  </body>
</html>