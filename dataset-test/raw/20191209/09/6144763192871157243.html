<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/fbdb146901618.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T09:58:59+00:00"/>
    <meta property="og:title" content="تصویب اجرای ۱۱ طرح گردشگری در حاشیه آب بندان های استان گیلان"/>
    <meta property="og:description" content="معاون سرمایه گذاری میراث فرهنگی گیلان از تصویب اجرای ۱۱ طرح گردشگری در حاشیه آب بندان های استان خبر داد."/>
  </head>
  <body>
    <article>
      <h6 class="kicker">معاون سرمایه گذاری میراث فرهنگی گیلان خبر داد:</h6>
      <h1>تصویب اجرای ۱۱ طرح گردشگری در حاشیه آب بندان های استان گیلان</h1>
      <address><time datetime="2019-12-09T09:58:59+00:00">09 Dec 2019, 09:58</time> by <a rel="author">ایلنا</a></address>
      <p>معاون سرمایه گذاری میراث فرهنگی گیلان از تصویب اجرای ۱۱ طرح گردشگری در حاشیه آب بندان های استان خبر داد. <br/>به گزارش ایلنا از <a href="http://tnews.ir/tags/%d8%b1%d8%b4%d8%aa">رشت</a>، سومین جلسه کمیته هماهنگی استانی آب بندان ها با حضور اعضا کمیته تشکیل و با سه طرح اجرای تاسیسات گردشگری در حاشیه آب بندان ها موافقت شد.<br/>حسن پور معاون سرمایه گذاری میراث فرهنگی گیلان بیان کرد: پیرو تفاهم نامه منعقد شده بین وزارت میراث فرهنگی و وزارت نیرو برای توسعه گردشگری آبی در خرداد ماه امسال، سومین جلسه هماهنگی استانی آب بندان ها به منظور استفاده بهینه از <a href="http://tnews.ir/tags/%d9%85%d9%86%d8%a7%d8%a8%d8%b9-%d8%a2%d8%a8%db%8c">منابع آبی</a> با حضور مدیرعامل آب منطقه ای استان و مدیرکل میراث فرهنگی، گردشگری و صنایع دستی گیلان برگزار و با سه طرح اجرای تاسیسات گردشگری در حاشیه آب بندان های استان موافقت شد.<br/>وی ادامه داد: در طی دو جلسه گذشته تعداد هشت طرح مصوب شده بود که با تصویب سه طرح اخیر در جلسه سوم این تعداد به 11 طرح افزایش یافت که به منظور دریافت مجوزهای لازم اقدامات مورد نیاز در حال انجام است.<br/>حسن پور در پایان افزود: از این تعداد، 3 طرح در رشت، 2 طرح در <a href="http://tnews.ir/tags/%d8%b1%d9%88%d8%af%d8%a8%d8%a7%d8%b1">رودبار</a> ، یک طرح در <a href="http://tnews.ir/tags/%d8%aa%d8%a7%d9%84%d8%b4">تالش</a>، یک طرح در <a href="http://tnews.ir/tags/%d9%81%d9%88%d9%85%d9%86">فومن</a>، 3 طرح در شفت و یک طرح گردشگری در <a href="http://tnews.ir/tags/%d8%a2%d8%b3%d8%aa%d8%a7%d8%b1%d8%a7">آستارا</a> اجرا خواهد شد.</p>
    </article>
  </body>
</html>