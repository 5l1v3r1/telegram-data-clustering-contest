<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/40000/%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C%D9%BE%D8%A7%DB%8C%D8%AF%D8%A7%D8%B1%D8%AA%D8%B1%DB%8C%D9%86-%D8%B4%D8%A8%DA%A9%D9%87-%D8%A8%D8%B1%D9%82-%D9%85%D9%86%D8%B7%D9%82%D9%87%E2%80%8C%D8%A7%DB%8C-%DA%A9%D8%B4%D9%88%D8%B1"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-12-09T09:15:00+00:00"/>
    <meta property="og:title" content="استان مرکزی،پایدارترین شبکه برق منطقه‌ای کشور"/>
    <meta property="og:description" content="مدیر عامل شرکت برق منطقه‌ای باختر گفت: پایدارترین شبکه برق منطقه‌ای کشور به لحاظ زیرساخت‌ها در استان مرکزی مستقر است."/>
  </head>
  <body>
    <article>
      <h1>استان مرکزی،پایدارترین شبکه برق منطقه‌ای کشور</h1>
      <address><time datetime="2019-12-09T09:15:00+00:00">09 Dec 2019, 09:15</time> by <a rel="author">پایگاه خبری صنعت برق - برق نیوز BarghNews</a></address>
      <p><i>مدیر عامل شرکت برق منطقه‌ای باختر گفت: پایدارترین شبکه برق منطقه‌ای کشور به لحاظ زیرساخت‌ها در استان مرکزی مستقر است. </i>به گزارش <a href="https://barghnews.com/">برق نیوز</a>، مدیر عامل شرکت برق منطقه‌ای باختر گفت: پایدارترین شبکه برق منطقه‌ای کشور به لحاظ زیرساخت‌ها در استان مرکزی مستقر است.<br/>"فرهاد شبیهی"  در نشست هم اندیشی برق باختر با سازمان‌های مردم نهاد استان مرکزی افزود: امسال بیشترین ظرفیت برق به میزان یک هزار مگاوات آمپر به استان مرکزی اضافه می‌شود. وی اظهارداشت: سرمایه گذاری وسیعی در صنعت برق و آب در حال انجام است و هم اینک در هر استان ۱۰هزار میلیارد ریال سرمایه‌گذاری انجام شده است. مدیر عامل شرکت برق منطقه‌ای باختر گفت: ۵۱ طرح فعال در سه حوزه استان‌های مرکزی، همدان و لرستان انجام شده که بیشترین آن در استان مرکزی بوده است. شبیهی افزود: برق منطقه‌ای باختر تامین کننده انرژی برق در سه استان به وسعت ۷۷ هزار کیلومتر است که با بیشترین تبادل انرژی، تامینکننده برق کشور محسوب می‌شود. وی اظهار داشت: صنعت برق ظرفیت نفوذ بالایی به میزان ۹۹ درصد دارد و برق به عنوان محور توسعه به توانمندی سایر بخش‌ها منجر می‌شود. مدیر عامل شرکت برق منطقه‌ای باختر گفت: صنعت برق موتور محرک در اقتصاد کشور است که سرعت بیشتری به توسعه می‌دهد. شبیهی در ادامه افزود: با وجود تحریم و تنگنا‌های اقتصادی همچنان صنعت برق و آب در حال توسعه و ارائه خدمات مستمر است و سطح خدمات و کیفیت این حوزه کاهش نیافته است. وی اظهار داشت: تابستان سال گذشته ۲۷۰ میلیارد ریال پاداش به صنایعی که با برق باختر مشارکت در مدیریت مصرف داشتند، پرداخت شد. مدیرعامل برق منطقه‌ای باختر گفت: سازمان‌های مردم نهاد ظرفیت مطلوبی برای کمک به صنعت آب و برق دارند و می‌توانند وظیفه اجتماعی را به خوبی به جامعه هدف معرفی کنند. شبیهی افزود: وزارت نیرو با شعار (آبادانی ایران در هیچ زمانی متوقف نمی‌شود) می‌کوشد با این ایده همه خدمات را یکپارچه کند. وی، ایجاد انسجام وزارت نیرو در توسعه رفاهی، اجتماعی و امنیتی و بهره‌گیری از ظرفیت سمن‌ها را از اهداف پویش همکاری با تشکل‌های غیردولتی عنوان کرد. حدود ۷۰۰ هزار مشترک برق در استان مرکزی وجود دارد که برق آنان از ۱۶ هزار دستگاه ترانسفورماتور، ۲۰ هزار کیلومتر شبکه و ۶۵ پست فوق توزیع تامین می‌شود. لینک کوتاه <a href="https://barghnews.com/000APA"/> کپی لینک</p>
    </article>
  </body>
</html>