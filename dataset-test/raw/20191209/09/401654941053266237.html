<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/vivo-v17-full-review-should-you-buy-it-ttec-1-1144294.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-12-09T09:12:37+00:00"/>
    <meta property="og:title" content="Vivo V17 Review: क्या आपको ये स्मार्टफोन खरीदना चाहिए?"/>
    <meta property="og:description" content="Vivo V17 एक ऐसा स्मार्टफोन है जिसकी कीमत अगर थोड़ी कम रखी गई होती तो ये किलर हो सकता था. इसमें फीचर्स काफी हैं और फोन अच्छा है. कुछ कमियां भी हैं. आइए जानते हैं इस स्मार्टफोन से जुड़ी सभी बातें इस रिव्यू में."/>
  </head>
  <body>
    <article>
      <h1>Vivo V17 Review: क्या आपको ये स्मार्टफोन खरीदना चाहिए?</h1>
      <h2>Vivo V17 एक ऐसा स्मार्टफोन है जिसकी कीमत अगर थोड़ी कम रखी गई होती तो ये किलर हो सकता था. इसमें फीचर्स काफी हैं और फोन अच्छा है. कुछ कमियां भी हैं. आइए जानते हैं इस स्मार्टफोन से जुड़ी सभी बातें इस रिव्यू में.</h2>
      <address>
        <time datetime="2019-12-09T09:12:37+00:00">09 Dec 2019, 09:12</time>
      </address>
      <ul>
        <li>V17 में दिए गए हैं चार रियर कैमरे.</li>
        <li>4,500mAh की बैटरी और अंडर डिस्प्ले सेंसर.</li>
      </ul>
      <p>Vivo V17 भारत में लॉन्च हो चुका है. इस स्मार्टफोन की कीमत 22,990 रुपये है. इसे दो कलर वेरिएंट में पेश किया गया है. Vivo V17  की बिक्री भारत में 17 दिसंबर से होगी. कुछ दिनों Vivo V17  को यूज करने के बाद हम आपको इस स्मार्टफोन का रिव्यू बताते हैं. </p>
      <p>इस स्मार्टफोन में 8GB रैम के साथ 128GB की इंटर्नल स्टोरेज दी गई है. कलर वेरिएंट Midnight Ocean Black है. सबसे पहली बात – फोन काफी हैंडी है और इस साइज के स्मार्टफोन को आप एक हाथ से आराम से यूज कर सकते हैं. </p>
      <figure>
        <img src="https://akm-img-a-in.tosshub.com/sites/aajtak/resources/embed/201912/v17-moss_120919022144.jpg"/>
      </figure>
      <p>
        <b>डिजाइन और बिल्ड क्वॉलिटी</b>
      </p>
      <p>डिजाइन अच्छा है और बिल्ड क्वॉलिटी सॉलिड है. फोन हल्का लगता है, अगर आप V17 Pro के मुकाबले इस देखें तो उस स्मार्टफोन से ये ज्यादा हल्का है. रियर पैनल ज्यादा स्लिपरी नहीं है, लेकिन आप कवर लगा कर ही यूज करें तो बेटर होगा. बैक पैनल फिंगरप्रिंट मैग्नेट तो आपको यहां फिंगरप्रिंट्स दिखेंगे. ग्लास डिजाइन है और फ्रेम मेटल का है. रियर पैनल पर दिए गए कैमरा मॉड्यूल की बात करें तो कंपनी इसे रेट्रो स्टाइल्ड डिजाइन देने की कोशिश की गई है जो कॉम्पैक्ट कैमरा से इंस्पायर्ड है. </p>
      <p>रियर पैनल कर्व्ड है और इस वजह से फोन को पकड़ने में अच्छी ग्रिप मिलती है. रियर पैनल पर ही चार रियर कैमरे दिए गए हैं. नीचे की तरफ वीवो की ब्रांडिंग है. फोन के बॉटम में आपको USB Type C का पोर्ट मिलता है और हेडफोन जैक है. दाईं तरफ वॉल्यूम रॉकर की और होम बटन दिया गया है.</p>
      <figure>
        <img src="https://akm-img-a-in.tosshub.com/sites/aajtak/resources/embed/201912/v17-moss-1_120919022432.jpg"/>
      </figure>
      <p>
        <b>डिस्प्ले</b>
      </p>
      <p>Vivo V17 के फ्रंट में आपको सिर्फ डिस्प्ले मिलता है – यानी फुल व्यू डिस्प्ले है बेजल्स काफी पतले हैं और अच्छी बात ये है कि इसमें कोई नॉच नहीं है. पंचहोल डिस्प्ले है. डिस्प्ले शानदार है और कुछ समय तक यूज करने का मेरा अनुभव अच्छा रहा है. इस स्मार्टफोन में 6.44 इंच की फुल एचडी प्लस डिस्प्ले दी गई है. इसमें Super AMOLED पैनल का यूज किया गया है. स्क्रीन ब्राइट और कलरफुल है. व्यूइंग एंगल बढ़िया है और इसे भारत में सूरज की रौशनी में भी आप डिस्प्ले पर कॉन्टेंट अच्छे से पढ़ सकते हैं.</p>
      <p>अंडर डिस्प्ले फिंगरप्रिंट स्कैनर फास्ट है. आप यहां इसका एनिमेशन सेटिंग्स से चेंज कर सकते हैं. फेस अनलॉक का भी फीचर दिया गया है जो फ्रंट कैमरा बेस्ड है. अंडर डिस्प्ले फिंगरप्रिंट स्कैनर के मामले में ये कंपनी काफी अच्छा काम कर रही है.</p>
      <figure>
        <img src="https://akm-img-a-in.tosshub.com/sites/aajtak/resources/embed/201912/vivo-v17-moss-2_120919022527.jpg"/>
      </figure>
      <p>
        <b>कैमरा </b>
      </p>
      <p>Vivo V17 एक कैमरा सेंट्रिक स्मार्टफोन है और इसमें चार रियर कैमरे दिए गए हैं. इसे 48MP AI Quad कैमरा सेटअप कहा जा रहा है. प्राइमरी लेंस 48 मेगापिक्सल, दूसरा 8 मेगापिक्सल, तीसरा 2 मेगापिक्सल का चौथा भी 2 मेगापिक्सल का है. इसमें एक डेडिकेटेड 2 मेगापिक्सल का मैक्रो लेंस दिया गया है. सेल्फी के लिए इस स्मार्टफोन में 32 मेगापिक्सल का फ्रंट कैमरा दिया गया है.</p>
      <p>फोटॉग्रफी के अनुभव की बात करें तो इसे डीसेंट फोटॉग्रफी होती है. नाइट शॉट्स अच्छे आते हैं और अगर दिन भी अच्छी रौशनी है तो आप इससे काफी बढ़िया तस्वीरें क्लिक कर सकते हैं. हालांकि कम रौशनी में ये उतना अच्छे से परफॉर्म नहीं करता है. कैमरा का यूजर इंटरफेस दूसरे वीवो स्मार्टफोन्स की तरह ही है. यहां कैमरे में आपको AR बेस्ड कई स्टिकर्स भी मिलते हैं. </p>
      <p>यहां आपको कई ऑप्शन मिलते हैं. बोके, वाइड एंगल और अल्ट्रा वाइड एंगल लेंस शामिल हैं. अगर आपको 48 मेगापिक्सल यूज करना है तो इसके लिए More ऑप्शन को टैप करके 48 MP यूज कर सकते हैं. इसके अलावा यहां  Pro मोड भी है. यहीं पर आपको स्लो मो और टाइम लैप्स जैसे ऑप्शन मिलते हैं. Night Mode यूज करने के लिए यहां एक डेडिकेटेड मोड है.</p>
      <p>बोके मोड निराश करता है. खास कर तब जब आप इनडोर में किसी की तस्वीर क्लिक कर रहे हैं और उम्मीद करते हैं कि ये फोटो शानदार क्लिक होगी. ऐसा नहीं होता है. दिन में आउटडोर में अगर आप इसी मोड को यूज करेंगे तो ये अच्छा है. </p>
      <p>Vivo V17 Camera Sample (Night Mode)</p>
      <figure>
        <img src="https://akm-img-a-in.tosshub.com/sites/aajtak/resources/embed/201912/cam-sample-1_120919023121.jpg"/>
      </figure>
      <figure>
        <img src="https://akm-img-a-in.tosshub.com/sites/aajtak/resources/embed/201912/cam-sample-2_120919023356.jpg"/>
      </figure>
      <figure>
        <img src="https://akm-img-a-in.tosshub.com/sites/aajtak/resources/embed/201912/cam-sample-3_120919023514.jpg"/>
      </figure>
      <figure>
        <img src="https://akm-img-a-in.tosshub.com/sites/aajtak/resources/embed/201912/cam-sample-4_120919023610.jpg"/>
      </figure>
      <p>कैमरे में दिए गए कुछ खास फीचर्स की बात करें तो यहां आपको  सुपर नाइट मोड का ऑप्शन मिलता है और ये फ्रंट के लिए भी है. इसके अलावा कंपनी ने इसमें अल्ट्रा स्टेबल वीडियो फीचर भी दिया है. हमने  इससे नाइट फोटॉग्रफी की है और कह सकता हूं कि ये फोन आपको नाइट फोटॉग्रफी में निराश नहीं करता है, लेकिन फिर भी इसकी कुछ कमियां हैं जो आप आगे पढ़ेंगे.</p>
      <p>सुपर वाइड एंगल  मोड में क्लिक की गई तस्वीरों में अच्छा कवरेज मिलता है, लेकिन आप यहां अच्छी क्वॉलिटी की तस्वीर नहीं पाएंगे, जो ज्यादातर अल्ट्रा वाइड एंगल की समस्या है. मैक्रो फोटॉग्रफी आज कल ज्यादा ट्रेंड में. इसकी बात करें तो ये डीसेंट है, शानदार नहीं कह सकते हैं.  हालांकि 4cm तक नजदीक आ कर आप मैक्रो फोटॉग्रफी कर सकते हैं. कभी कभी फोकस सेट करने में थोड़ी मसक्कत करनी पड़ेगी. इसे और बेहतर किया जा सकता था.</p>
      <p>वीडियोज की बात करें तो आपको स्टेबल वीडियोज मिलते हैं, ऑडियो अच्छे से कलेक्ट करने की क्षमता भी है इस स्मार्टफोन में. वीडियोज रिकॉर्ड करते समय अगर आपके हाथ हिल रहे हैं, आप चल रहे हैं, दौड़ भी रहे हैं तो रिकॉर्ड किए गए वीडियो का रिजल्ट आपको निराशन नहीं करेगा. कंपनी ने स्टेब्लिटी पर पूरा फोकस रखा है और ये अच्छी बात है. शेकी वीडियोज आम तौर पर बेकार हो जाते हैं, खास कर तब जब आप चलते हुए वीडियोज बना रहे हैं या फिर कार में चलते हुए किसी चीज को कैप्चर करने चाहते हैं.</p>
      <figure>
        <img src="https://akm-img-a-in.tosshub.com/sites/aajtak/resources/embed/201912/v17-side_120919023704.jpg"/>
      </figure>
      <p>
        <b>परफॉर्मेंस</b>
      </p>
      <p>Vivo V17 में Qualcomm Snapdragon 675 AIE ऑक्टाकोर प्रोसेसर दिया गया है. टॉप मॉडल में जिसका मैं रिव्यू कर रहा हूं इसमें 8GB रैम के साथ 128GB की इंटर्नल स्टोरेज दी गई है. माइक्रो एसडी कार्ड का सपोर्ट है और आप 256GB तक बढ़ा सकते हैं.</p>
      <p>Snapdragon 675 AIE को पहले भी हमने कई स्मार्टफोन्स के साथ रिव्यू किया है तो ये बता पाना मुश्किल नहीं है कि इसका परफॉर्मेंस कैसा है. ये प्रोसेसर मिड रेंज्ड स्मार्टफोन्स में दिया जाता है. हां, एक बात जरूर है कि सॉफ्टवेयर से भी काफी असर फोन के ओवरऑल परफॉर्मेंस पर पड़ता है. Vivo V17 में Android 9 Pie बेस्ड वीवो का अपना कस्टम ऑपरेटिंग सिस्टम FunTouch OS 9.2 दिया गया है.</p>
      <p>अगर आप गेमिंग करते हैं तो आपके लिए इस स्मार्टफोन में खास फीचर्स दिए गए हैं. इसमें गेमिंग स्मार्टफोन के तर्ज पर  गेमिंग के दौरान रियल टाइम सीपीयू, जीपीयू और टेंप्रेचर की जानकारी मिलती रहेगी. गेमिंग के दौरान कोई डिस्टर्ब न करे इसके लिए भी ये मोड ऐक्टिव हो जाता है. अल्ट्रा गेमिंगम मोड का भी ऑप्शन दिया गया है.</p>
      <p>दूसरे एक्स्ट्रा फीचर्स की बात करें तो इसमें वॉयस चेंजर का सपोर्ट है. गेमिंग के दौरान अपने टीममेट्स के साथ  वॉयस चेंज करके बात कर सकते हैं. इसके अलावा यहां ऑफ स्क्रीन ऑटो प्ले का भी ऑप्शन है. इसके तहत आप फोन के स्क्रीन को लॉक करेंगे तो भी बैकग्राउंट में गेम बिना किसी रूकावट के चलता रहेगा. </p>
      <p>मल्टी टास्किंग में कोई दिक्कत नहीं है. फोन फास्ट और स्मूद है. ऐप्स स्विच करने में कोई परेशानी नहीं है. Snapdragon 675 AIE  के साथ आप पुराने ओपन किए गए ऐप्स से उतना फास्ट रेस्पॉन्स की उम्मीद नहीं कर सकते हैं. ऐसा ही इस स्मार्टफोन के साथ भी. कई ऐप्स एक साथ ओपन करने के बाद ये दिक्कत होती है.</p>
      <p>अच्छी बात ये है कि गेमिंग के दौरान ये स्मार्टफोन जल्दी गर्म नहीं होता है, लेकिन कुछ समय के बाद गर्म होता है. खास कर तब जब आप फुल सेटिंग्स में Call of Duty Mobile खेलेंगे. मैने इस स्मार्टफोन में सिर्फ Call of Duty: Mobile ही ट्राई किया है. मैं सलाह दूंगा कि आप इस स्मार्टफोन में गेमिंग फुल सेटिंग्स में न खेलें, क्योंकि यहां आपको लैग महसूस होगा. </p>
      <p>इस स्मार्टफोन में वीडियो देखने का हमारा अनुभव अच्छा रहा है, लेकिन फिर से वो दिक्कत होगी जो एक पंचहोल डिस्प्ले वाले स्मार्टफोन में आती है. यही प्रॉब्लम कभी कभी गेमिंग के दौरान भी आती है. चूंकि बेजल्स कम हैं और स्क्रीन अच्छी है, इसलिए आप इस पर Netflx आराम से देख सकते हैं.</p>
      <figure>
        <img src="https://akm-img-a-in.tosshub.com/sites/aajtak/resources/embed/201912/v17-review-main_120919023933.jpg"/>
      </figure>
      <p>
        <b>बैटरी बैकअप</b>
      </p>
      <p>Vivo V17 में 4,500mAh की बैटरी दी गई है. बैटरी के डिपार्टमेंट में यह स्मार्टफोन अच्छा रिजल्ट देता है. 1.5 दिन की बैटरी बैकअप मिल जाएगी, अगर आप स्मार्टफोन को मिक्स्ड यूज करते हैं. फुल चार्ज करके सुबह 9 बजे से शाम के 7 बजे तक 50% बैटरी की खपत होती. इसके बाद आप रात में 1 या 2 घंटे यूज करें और फिर रात भर इसे स्टैंडबइ मोड पर रखें. दूसरे दिन दोपहर 2 बजे तक आप इसे आराम से यूज कर पाएं.</p>
      <p>मिक्स्ड यूज का पैमाना क्या है? मिक्स्ड यूज यानी – इंटरनेट ब्राउजिंग, कॉलिंग, म्यूजिक, वीडियोज और फोटॉग्रफी. गेमिंग के लिए आपको चार्जर लेकर चलना होगा. दो से तीन घंटे तक भी गेमिंग करते हैं तो ये स्मार्टफोन 1.5 दिन की बैकअप जाहिर है नहीं ही देगा.</p>
      <p>
        <b>क्या आपको ये स्मार्टफोन खरीदना चाहिए?</b>
      </p>
      <p>ये स्मार्टफोन वैल्यू फॉर मनी के कैटिगरी में नहीं आता है, क्योंकि ये सस्ता तो नहीं ही है. फोटॉग्रफी को लेकर, खास कर नाइट फोटॉग्रफी इससे अच्छी होती है इसमें कोई शक नहीं है. बैटरी बैकअप अच्छा है. डिस्प्ले भी पसंद आएगी, परफॉर्मेंस औसत से थोड़ी ज्यादा है. डिजाइन अच्छा है. ये चीजें अगर आपके लिए किसी स्मार्टफोन में होना जरूरी हैं तो इसे खरीद सकते हैं. </p>
      <p>
        <b>आज तक रेटिंग -  8/10</b>
      </p>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/vivo-launches-vivo-17-with-quad-rear-camera-price-features-and-specs-ttec-1-1144241.html"/>
        <a href="https://aajtak.intoday.in/story/vivo-v17-india-launch-today-expected-features-and-specs-ttec-1-1144219.html"/>
        <a href="https://aajtak.intoday.in/story/top-tech-trends-of-smartphones-in-year-2019-ttec-1-1143908.html"/>
        <a href="https://aajtak.intoday.in/story/oneplus-may-launch-a-mid-range-smartphone-images-leaked-ttec-1-1143877.html"/>
      </related>
    </article>
  </body>
</html>