<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/erdogan-islam-isbirligi-teskilati-toplantisi-nda-konusuyor,851399"/>
    <meta property="og:site_name" content="T24"/>
    <meta property="article:published_time" content="2019-12-09T09:49:00+00:00"/>
    <meta property="og:title" content="Erdoğan, İslam İşbirliği Teşkilatı Toplantısı'nda konuşuyor: Dövünmekle, şikâyet etmekle bir yere varamayız"/>
    <meta property="og:description" content="Erdoğan, İslam İşbirliği Teşkilatı Toplantısı'nda konuşuyor: Dövünmekle, şikâyet etmekle bir yere varamayız"/>
  </head>
  <body>
    <article>
      <h1>Erdoğan, İslam İşbirliği Teşkilatı Toplantısı'nda konuşuyor: Dövünmekle, şikâyet etmekle bir yere varamayız</h1>
      <h2>Erdoğan, İslam İşbirliği Teşkilatı Toplantısı'nda konuşuyor: Dövünmekle, şikâyet etmekle bir yere varamayız</h2>
      <address>
        <time datetime="2019-12-09T09:49:00+00:00">09 Dec 2019, 09:49</time>
      </address>
      <p>Cumhurbaşkanı ve AKP Genel Başkanı <b>Recep Tayyip Erdoğan</b>, İslam İşbirliği Teşkilatı Toplantısı'nda konuşuyor.<br/><b>Erdoğan'ın açıklamalarından öne çıkanlar şöyle:<br/></b>"Müslümanların günümüzde yaşadığı sıkıntıları iyi düşünmeli ve çözüm yolları üretmeliyiz. Aksi takdirde sadece dövünmekle şikâyet etmekle bir yere varamayız. Çareyi başkalarından beklemekle hiçbir ley olmaz. Nerede eksiğimiz varsa oraya yoğunlaşıp sıkıntılara çözümler bulacak somut çalışmalar ortaya koymalıyız. Böyle davranmak rabbimizin emridir."<br/>"Çeşitli sebeplerle içine kapanan İslam ülkeleri enerjisini heba ediyor."<br/>"Kudüs'teki ve Filistin'deki durum her geçen gün daha da kötüye gidiyor. Son dönemde kimi ülkelerin uluslararası hukuka aykırı şekilde Kudüs'ü İsrail'in başkenti olarak tanıması sıkıntıları yeni bir boyuta taşıdı. Bugün sokaklarında masum genç kızların, gençlerin İsrail tarafından alenen infaz edildiği bir Filistin fotoğrafıyla karşı karşıyayız. İsrail'in bu hoyratlığı batı ülkeleri ve kimi Arap devletleri tarafından teşvik ediliyor. Kudüs ve Filistin'deki zulüm konusunda dile getirdiğimiz şikâyetlerde çoğu zaman yalnız bırakıldığımızı görüyoruz.Bedeli ne olursa olsun hakkın, hakikatin ve mazlumun yanında yer almayı sürdüreceğiz. Kudüs davasında Filistinlilerin haklılığından ve davalarından asla vazgeçmeyeceğiz. "<br/>"Biz bunlara nereye kadar sessiz kalacağız? Biz elimizle müdahale etmezsek dilimizle, dilimizle müdahale etmezsek kalbimizden buğz etme mecburiyetimiz yok mu? Bunları yapmadığımız sürece biz daha çok dayak yeriz. Her biri proje ürünü olan ve dinimizin adını istismar eden terör örgütleri de bu zulümlerin bahanesi olarak kullanılıyor. NATO'da hâlâ Fransa'nın başkanı kalkıyor İslami terörden bahsediyor. Kendisine kaç kere söyledim. İslamı kelime anlamı itibariyle barıştır. Siz İslam'la terörü nasıl bir araya getirirsiniz? Karşımızda susuyor son NATO'da yine aynı ifadeleri kullanıyor. Ne oldu peki? Paris'te sarı yelekliler çıktı. Niye durduramıyorsun, onları yola koyamıyorsun? Alma mazlumun ahını çıkar aheste aheste."<br/><i>Ayrıntılar geliyor...</i></p>
    </article>
  </body>
</html>