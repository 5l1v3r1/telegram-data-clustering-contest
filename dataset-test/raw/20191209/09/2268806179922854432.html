<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/nhl/aleksandar-georgiev-s-vtora-suha-mrezha-za-sezona.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T09:09:38+00:00"/>
    <meta property="og:title" content="Александър Георгиев с втора суха мрежа за сезона"/>
    <meta property="og:description" content="Аризона настигна Едмънтън, Шайфле вкара гол №400"/>
  </head>
  <body>
    <article>
      <h1>Александър Георгиев с втора суха мрежа за сезона</h1>
      <address>
        <time datetime="2019-12-09T09:09:38+00:00">09 Dec 2019, 09:09</time>
      </address>
      <p>Вратарят с български произход Александър Георгиев отрази 38 шайби и записа втори шътаут за сезона при победата на Ню Йорк Рейнджърс като гост на Вегас Голдън Найтс с 5-0. Руският национал не допусна голове и срещу Ню Джърси преди десет дни, а неговите съотборници Артьоми Панарин, Крис Крайдър, Якоб Труба, Йеспер Фаст и Майка Зибанеяд вкараха попаденията снощи.</p>
      <p>Марк Шайфле вкара два гола и записа своята точка номер 400 в НХЛ, а Уинипег Джетс се наложи с 3-2 срещу Анахайм Дъкс. Адам Лори също се разписа за победителите, Матийо Перо завърши с две асистенции. Конър Хелебюк спаси 31 удара. Така Уинопег имат баланс от 5-1-1 и са на трето място в Централната дивизия.</p>
      <p>Аризона Койотс настигна Едмънтън Ойлърс на върха в Тихоокеанската дивизия. Конър Гарланд и Ник Шмалц вкараха дузпи за победата с 4:3 срещу Чикаго. Патрик Гарланд се разписа в редовното време с 12-ия си гол за сезона. Карлс Сьодерберг и Крисчън Фишър също вкараха за "койотите".</p>
      <p>Едмънтън Ойлърс спечелиха само точка след загубата с 2-3 срещу Бъфало. Колин Милър вкара 1:13 минута след началото на продължението за Сейбърс. Кайл Окпосо и Йохан Ларсон също бяха точни за победителите. За Едмънтън се разписаха Райли Шиън и Йоаким Нюгор.</p>
    </article>
  </body>
</html>