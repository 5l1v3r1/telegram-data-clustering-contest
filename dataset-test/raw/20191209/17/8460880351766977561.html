<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kultura/helyi-kultura/elleshetik-a-halaszle-a-mezeskalacs-es-a-bejgli-fortelyait-2168850/"/>
    <meta property="og:site_name" content="BAMA"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="Elleshetik a halászlé, a mézeskalács és a bejgli fortélyait"/>
    <meta property="og:description" content="A karácsonyi ünnepek előtt rengeteg programmal készülnek a kisvárosban, a művelődési házban és környékén."/>
  </head>
  <body>
    <article>
      <h6 class="kicker">ADVENTI PROGRAMOK</h6>
      <h1>Elleshetik a halászlé, a mézeskalács és a bejgli fortélyait</h1>
      <address><time datetime="2019-12-09T17:45:00+00:00">09 Dec 2019, 17:45</time> by <a rel="author">Zsigmond József</a></address>
      <h4>A karácsonyi ünnepek előtt rengeteg programmal készülnek a kisvárosban, a művelődési házban és környékén.</h4>
      <p>Pénteken Luca-napon a Józsa Gergely Néptánc Egyesület közreműködésével kezdetét veszi a Luca-napi táncház. Iskolások megismerkednek a Luca-napi hagyományokkal és ízelítőt kapnak a néptáncból, közben a Nyugdíjasok Egymásért Egyesület kalácsot készít, amit a diákok megkóstolhatnak.</p>
      <p>December 15-én családi napot tartanak, ami a karácsonyi menü köré épül. A résztvevők megismerkedhetnek, hogyan készül az ízletes halászlé, bejgli, valamint hogy a mézeskalácsot miként lehet díszíteni. A gyerekeket ajándékkészítés várja, illetve maguk is készíthetnek olyan süteményeket, amelyek a karácsonyhoz kötődnek. Ezen a napon a helyi fiatal anyukák jótékonysági sütivásárt szerveznek.</p>
      <p>December 19-én az idősebb korosztályt várják az idősek karácsonyára, 20-án adventi nyitott műhelyt tartanak, majd 22-én városi ünnepélyes gyertyagyújtást rendeznek a városháza előtt.</p>
    </article>
  </body>
</html>