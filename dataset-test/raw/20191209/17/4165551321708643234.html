<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727788/izvarshva-se-rehabilitatsiya-na-patya-avtomagistrala-struma-lozenitsa.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T17:03:00+00:00"/>
    <meta property="og:title" content="Извършва се рехабилитация на пътя автомагистрала „Струма“ – Лозеница"/>
    <meta property="og:description" content="Благоевград. Извършва се рехабилитация на пътя автомагистрала „Струма“ – Лозеница от км 0+000 до км 10+754. Това съобщиха за Радио „Фокус“ – Пирин от Областно пътно управление – Благоевград. До 31 декември преминаването е ограничено за всички моторни превозни средства и ще се извършва по обходен маршрут както следва: АМ „Струма“ – п.в. „Ново Кономлади” – по общински път през"/>
  </head>
  <body>
    <article>
      <h1>Извършва се рехабилитация на пътя автомагистрала „Струма“ – Лозеница</h1>
      <address><time datetime="2019-12-09T17:03:00+00:00">09 Dec 2019, 17:03</time> by <a rel="author">Агенция "Фокус"</a></address>
      <p><b><i>Благоевград. </i></b>Извършва се рехабилитация на пътя автомагистрала „Струма“ – Лозеница от км 0+000 до км 10+754. Това съобщиха за <b>Радио „Фокус“ – Пирин</b> от Областно пътно управление – Благоевград. <br/><br/>До 31 декември преминаването е ограничено за всички моторни превозни средства и ще се извършва по обходен маршрут както следва: АМ „Струма“ – п.в. „Ново Кономлади” – по общински път през селата Ново Кономлади – Капатово – Кромидово – Хърсово – Виногради – път ІІІ-109 Лозеница – Мелник и обратно. В Област Благоевград няма въведени други ограничения за движението на леки и товарни автомобили. <br/><br/>Трафикът по основните пътни направления – автомагистрала „Струма“, главен път Е-79 и второкласен път – 19 Симитли – Гоце Делчев е нормално натоварен. През деня е регистриран един по-тежък пътен инцидент в Кресненското дефиле, заради който движението бе ограничено за над 4 часа и в двете посоки. При катастрофата е пострадал един мъж на 44 години. <br/><br/>Повишена опасност от падащи камъни има в Кресненското дефиле, също и в района на проходите Предел и Папаз Чаир. Пътните настилки са частично мокри и хлъзгави. <br/><br/>Ливия НИНОВА</p>
    </article>
  </body>
</html>