<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/12/winkeliers-sluiten-deuren-om-energie-te-besparen/"/>
    <meta property="og:site_name" content="OOG"/>
    <meta property="article:published_time" content="2019-12-09T17:33:00+00:00"/>
    <meta property="og:title" content="Winkeliers sluiten deuren om energie te besparen"/>
    <meta property="og:description" content="Met het overhandigen van de eerste ‘Deuren Dicht’ bordjes aan drie winkeliers in de Oosterstraat, startte wethouder Broeksma maandag de ‘Deuren Dicht-actie’ van Groningen Werkt Slim om geen en"/>
  </head>
  <body>
    <article>
      <h1>Winkeliers sluiten deuren om energie te besparen</h1>
      <address><time datetime="2019-12-09T17:33:00+00:00">09 Dec 2019, 17:33</time> by <a rel="author">Andor Heij</a></address>
      <p>
        <b>Met het overhandigen van de eerste ‘Deuren Dicht’ bordjes aan drie winkeliers in de Oosterstraat, startte wethouder Broeksma maandag de ‘Deuren Dicht-actie’ van Groningen Werkt Slim om geen energie te verspillen.</b>
      </p>
      <p>Het duurzaamheidsplatform van de vier Groninger bedrijvenverenigingen, gemeente en provincie wil hiermee samen met de winkeliers fors besparen op energie. “Nu staan de meeste winkeldeuren de hele dag open. Daardoor gaat er veel warmte verloren. De deur dicht bespaart energie en geld en winkeliers dragen bij aan ons doel om in 2035 CO2-neutraal te zijn”, zegt wethouder Philip Broeksma.</p>
      <p>De eerste deelnemers aan de ’Deuren Dicht’-actie zijn drie winkeliers in de Oosterstraat; Kokotoko, Mary Jane en Oddity. En in de Herestraat plaatst Expresso Fashion als eerste het bordje op de deur.</p>
    </article>
  </body>
</html>