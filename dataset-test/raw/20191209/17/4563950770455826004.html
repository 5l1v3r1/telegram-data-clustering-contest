<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/52104"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-12-09T17:19:00+00:00"/>
    <meta property="og:title" content="'ลินดา'เตรียมประกวดที่จีน โต้เลิกลูกชาย'นก สินจัย'เพราะกะเทย"/>
    <meta property="og:description" content="เตรียมเป็นตัวแทนสาวไทยไปประกวด มิสซิสยูนิเวิร์สที่จีน สำหรับ ลินดา เชอมิด์ท มิสซิสยูนิเวิร์สไทยแลนด์ 2019 อดีตสะใภ้ นก-สินจัย เปล่งพานิช ที่มาเปิดใจทุกเรื่องลับ รวมไปถึงเรื่องเลิกรากับ ดอม-พีรดนย์ เปล่งพานิช ท่ามกลางข่าวลือว่าต้นตอของรักร้าวเป็นเพศที่สาม ผ่านรายการ &quot;เรื่องลับมาก (NO CENSOR)&quot;"/>
  </head>
  <body>
    <article>
      <h1>'ลินดา'เตรียมประกวดที่จีน โต้เลิกลูกชาย'นก สินจัย'เพราะกะเทย</h1>
      <address>
        <time datetime="2019-12-09T17:19:00+00:00">09 Dec 2019, 17:19</time>
      </address>
      <p>         เตรียมเป็นตัวแทนสาวไทยไปประกวด มิสซิสยูนิเวิร์สที่จีน สำหรับ <b>ลินดา เชอมิด์ท มิสซิสยูนิเวิร์สไทยแลนด์ 2019 </b>อดีตสะใภ้ <b>นก-สินจัย เปล่งพานิช</b> ที่มาเปิดใจทุกเรื่องลับ รวมไปถึงเรื่องเลิกรากับ <b>ดอม-พีรดนย์ เปล่งพานิช</b> ท่ามกลางข่าวลือว่าต้นตอของรักร้าวเป็นเพศที่สาม ผ่านรายการ "เรื่องลับมาก (NO CENSOR)"<br/>          "ตอนลินดาไปสมัคร ลินดาเขียนว่าโสดค่ะ ตอนแรกลินดาเว้นว่างไว้ แต่ก่อนไปประกวดปรึกษาที่บ้านเรียบร้อยแล้ว ตอนเจอกัน อายุราวๆ 20 ต้นๆค่ะ ด้วยมุมมองที่เราทั้งคู่เรียนมหาวิทยาลัยด้วยกัน แล้วเราก็มีน้อง <b>ตอนแต่ง หนูมีน้องจริง อันนี้ยอมรับค่ะ ก็มีคนทักท้วงนะคะว่าตอนนั้นเด็กไป แต่ครอบครัวลินดาเป็นทีมเวิร์ก เอาที่ตัวเราดีกว่า แล้วครอบครัวของฝ่ายชายก็ดูแลเป็นอย่างดีมากค่ะ</b><br/>          ที่บอกว่าเลิกกันเพราะเด็กเกินไป ในมุมมองลินดา ด้วยความที่เรายังเป็นเด็กวัยรุ่นทั้งคู่เรามีอะไรที่ต้องทำกันเยอะ พออยู่ในโมเมนต์ที่ต้องสร้างครอบครัวและมีน้อง ก็ค่อนข้างผิดคอนเซ็ปต์ในวัยของเรา เออร์รี่ไปนิดนึง แต่ก็ไม่เสียใจนะคะ ทั้งคู่ไม่มีใครเสียใจที่มีน้องเลย โชคดีที่มีคุณพ่อคุณแม่ช่วย <b>ครอบครัวแม่นกก็ซัปพอร์ตมากค่ะ ตอนนั้นหนูเพิ่งคลอด แม่นกก็เพิ่งเล่นสี่แผ่นดิน แม่นกก็รีบกลับบ้านมาช่วยเลี้ยงน้อง แม่นกน่าจะเหนื่อยที่สุด</b><br/>          แต่พอเราโตขึ้น มุมมองความคิดเราเปลี่ยน เราก็อยากมีอิสระของเรา เขาก็อยากมีอิสระของเขา เราถึงบอกว่าเราไม่เคยมีทะเลาะกันเลย ตอนที่รู้ว่าอยู่ด้วยกันไม่ได้ ก็คุยกับผู้ใหญ่ก่อนค่ะ เขาก็เข้าใจนะคะ เขาว่าอยู่ที่การตัดสินใจของคนสองคน แต่ไม่ว่าลินดาจะอยู่สถานะไหน ลินดาก็เป็นลูกสาวแม่เสมอ เขาบอกว่าเป็นเพื่อนกันได้ไหม ทุกวันนี้ก็คุยกันตลอด ยังไงก็เป็นครอบครัวเดียวกัน ไม่ว่าหนูจะอยู่สถานะไหน<br/>        <b>  ไม่ชอบคำว่าซิงเกิลมัม ขออนุญาตนะคะ เพราะตั้งแต่ลินดามีน้อง ไม่เคยเลี้ยงลูกคนเดียวเลย เพราะซิงเกิลมัมในความคิดลินดา ต้องเป็นคุณแม่เลี้ยงเดี่ยว หาเงินเอง เลี้ยงลูกเอง ลำบาก คำว่าซิงเกิลมัมต้องไม่มีใครซัปพอร์ต แต่หนูไม่ใช่เลย</b> ยังเป็นทีมเวิร์ก แบ่งเป็นวันค่ะ ความสัมพันธ์กับครอบครัวโน้น วันแรกดียังไง วันนี้ก็ดีอย่างนั้นค่ะ<br/>          <b>ไม่มีมือที่สามค่ะ ถ้าผู้ชายมีใหม่ หนูยินดี เราคุยกันแล้ว ลินดาห่วงลูกมากกว่า </b>เราทั้งคู่โฟกัสไปที่ลูกมากกว่า เราไม่ทำให้ลูกรู้สึก เพราะเราไม่เคยทะเลาะกัน ไม่เคยแบ่งแยกกัน เลยไม่รู้สึกว่าเราแยกกัน หรือขาดกันเลย <b>ส่วนข่าวว่ามือที่3 เป็นสาวประเภทสองนั้น อันนี้ไม่รู้ ถ้าถามความรู้สึกหนู หนูมองว่าเพศที่สามก็เป็นผู้หญิงเหมือนเรา หนูไม่มีความคิดเห็น ลินดาก็คลุกคลีกับเพศที่สามตลอด ไม่แอนตี้กับเรื่องพวกนี้เลย สมมติว่าเป็นจริงหนูรับได้นะคะ</b> เพราะเป็นสิทธิของเขา แต่เรื่องนี้ไม่จริงเลยค่ะ อยากให้ยุติข่าว ดอมเป็นผู้ชายร้อยเปอร์เซ็นต์จริงๆ<br/>          ส่วนเรื่องอัพอึ๋ม มันเล็กจนแบนราบเลยค่ะ ด้วยความที่มีอาชีพนางแบบก่อนนางงาม เราไม่ได้โฟกัสตรงนี้ ก็เป็นจุดด้อยของลินดามาตลอด มันแบนค่ะ ไม่มีเลย เลยปรึกษากับดร.  ยอมรับว่ากลัว ทำการบ้านเยอะมาก ตอนนี้เรียบร้อยแล้ว มั่นใจมากขึ้น พร้อมสู้ค่ะ<br/>          ดอมรู้ไหมว่าไปประกวด รู้ค่ะ เขาก็ขำค่ะ งงก่อนตอนแรก ว่าไปได้ยังไง ตอนได้มิสซิสยูนิเวิร์สไทยแลนด์เขาก็นิ่งค่ะ มันค่อนข้างต่างจากนางแบบ ไม่มีใครคิดว่าวันหนึ่งเราจะเป็นนางงาม จากนางแบบเป็นนางงามและมีตำแหน่งขึ้นมา และเราก็มีลูกด้วย ทุกคนงง ไม่ใช่แค่เขา ตัวหนูก็ยังงงค่ะ<br/>         <b> ประกวดครั้งนี้ก็เลือกรำโขน น้องของคุณพ่อนกเป็นครูสอน แต่ด้วยความที่เวลาเรารวบรัด เวลามีไม่นาน ก็เลยคิดว่าจากโขนมาเป็นมวยดีไหม แต่มันจะมีอันนึงที่เป็นมวยคล้ายๆโขนเหมือนกัน ลินดาอยากได้อะไรที่เป็นเอ็กซ์ตร้า ให้เขาหันมามอง และเป็นเอกลักษ์ ตอนนี้กำลังฝึกซ้อม บอกตรงๆว่าคาดหวังค่ะ จะทำให้ดีที่สุดค่ะ</b>"</p>
      <figure>
        <img src="https://www.thaipost.net/main/uploads/photos/big/20191209/image_big_5dee1d7c711ed.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1de54bd7d.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1dd46087f.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1dc82c730.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1dbdb412a.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1db274c2e.jpg"/>
      </figure>
      <figure>
        <img src="https://www.thaipost.net/main/uploads/photos/big/20191209/image_big_5dee1da55c3f7.jpg"/>
        <figcaption>
          <b>ขอบคุณภาพประกอบจากอินสตาแกรม</b>
        </figcaption>
      </figure>
      <h3>
        <a href="https://www.instagram.com/linslinda/">linslinda</a>
      </h3>
    </article>
  </body>
</html>