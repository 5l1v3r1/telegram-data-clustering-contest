<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/bedziemy-robili-wszystko-zeby-uniknac-terrorystow-by-nie-mieli-warunkow-zeby-do-nas-przyjechac/"/>
    <meta property="og:site_name" content="Polsat News"/>
    <meta property="article:published_time" content="2019-12-09T17:38:00+00:00"/>
    <meta property="og:title" content="&quot;Będziemy robili wszystko, żeby uniknąć terrorystów, by nie mieli warunków, żeby do nas przyjechać&quot;"/>
    <meta property="og:description" content="Będziemy robili wszystko, żeby uniknąć terrorystów i zabezpieczyć się przed wszelkimi przejawami agresji, tak by nikomu nie opłacało się nas zaatakować i zaburzać spokoju Polaków - powiedział prezydent Andrzej Duda w poniedziałek, na spotkaniu w Brzozowie (woj. podkarpackie)."/>
  </head>
  <body>
    <article>
      <h1>"Będziemy robili wszystko, żeby uniknąć terrorystów, by nie mieli warunków, żeby do nas przyjechać"</h1>
      <address>
        <time datetime="2019-12-09T17:38:00+00:00">09 Dec 2019, 17:38</time>
      </address>
      <p>
        <b>Będziemy robili wszystko, żeby uniknąć terrorystów i zabezpieczyć się przed wszelkimi przejawami agresji, tak by nikomu nie opłacało się nas zaatakować i zaburzać spokoju Polaków - powiedział prezydent Andrzej Duda w poniedziałek, na spotkaniu w Brzozowie (woj. podkarpackie).</b>
      </p>
      <related>
        <a href="https://www.polsatnews.pl/wiadomosc/2019-12-04/polak-ktory-walczyl-z-terrorysta-w-londynie-moze-otrzymac-medal-za-odwage/"/>
      </related>
      <p>Prezydent podkreślił, że dla bezpieczeństwa Polski ma ogromne znaczenie członkostwo w UE i w NATO. - Wielu chciałoby, żeby Sojusz Północnoatlantycki przestał istnieć. Wielu chętnie mówi, że Sojusz się rozpada, a państwa (członkowskie) się kłócą. Spokojnie, w sprawach najważniejszych państwa te mówią jednym głosem - zapewnił.</p>
      <p>
        <b>"By nikomu nie opłacało się nas zaatakować"</b>
      </p>
      <p>Mówiąc o zagrożeniach dla państw NATO Duda podkreślił, że w przypadku różnych państwach są one różne. - Jeden spotyka się z zagrożeniem, bo ma agresywnego sąsiada, a drugi, bo grożą mu terroryści - stwierdził.</p>
      <p>
        <a href="https://www.polsatnews.pl/wiadomosc/2019-12-01/nie-tylko-lukasz-z-londynu-w-2017-r-polacy-tez-postawili-sie-terrorystom/">
          <b>ZOBACZ: Nie tylko Łukasz z Londynu. W 2017 r. Polacy też postawili się terrorystom</b>
        </a>
      </p>
      <p>- My będziemy robili wszystko, żeby uniknąć terrorystów, by nie mieli warunków, żeby do nas przyjechać i będziemy robili wszystko, żeby zabezpieczyć się przed wszelkimi przejawami agresji, tak by nikomu nie opłacało się nas zaatakować i zaburzać spokoju Polaków. To nasze najważniejsze zadanie i to zadanie realizujemy - zapewnił.</p>
      <p>Dlatego - zaznaczył prezydent - "w dobie rosyjskiej agresji na Ukrainie", Polska zaprosiła do siebie wojska sojusznicze z państw NATO, w tym z USA. - Wywalczyliśmy tę obecność, żeby NATO nie było tylko na zachodzie Europy, ale żeby było także u nas, na wschodniej flance Sojuszu - podkreślił.</p>
      <p>
        <b>Relacje Polski i USA</b>
      </p>
      <p>Zapewnił też, że obecne relacje Polski z USA - państwem, które dysponuje najsilniejszą armią na świecie - są bardzo dobre. - Jesteśmy nie tylko odpowiedzialnym sojusznikiem, ale też jesteśmy poważnie traktowani - dodał.</p>
      <p>
        <a href="https://www.polsatnews.pl/wiadomosc/2019-12-04/symulacja-ataku-terrorystycznego-w-szkole-wywolala-panike-jeden-z-uczniow-wyskoczyl-przez-okno/">
          <b>ZOBACZ: Symulacja ataku terrorystycznego w szkole wywołała panikę. Jeden z uczniów wyskoczył przez okno</b>
        </a>
      </p>
      <p>Prezydent przypomniał niedawne zniesienie przez USA wiz dla Polaków. - To ma znaczenie symboliczne, ale także godnościowe - ocenił dodając, że dzięki tej decyzji administracji amerykańskiej Polska jest traktowana jak inne sojusznicze, europejskie państwa.</p>
      <p>
        <a href="https://www.polsatnews.pl/wideo/gozdyra-o-decyzji-holowni-w-maju-moze-nas-czekac-niespodzianka_6761351/">WIDEO - Gozdyra o decyzji Hołowni: w maju może nas czekać niespodzianka</a>
      </p>
      <figure>
        <img src="https://r.dcs.redcdn.pl/http/o2/redefine/cp/8o/8orx5txxxc7jtbw78acwm612gczgqqvy.jpg"/>
      </figure>
    </article>
  </body>
</html>