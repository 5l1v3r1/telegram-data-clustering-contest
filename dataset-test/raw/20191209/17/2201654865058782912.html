<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/magyar_gazdasag/meglodult_a_japan_gazdasag.696542.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="Meglódult a japán gazdaság"/>
    <meta property="og:description" content="A japán kormány jócskán feljavította a gazdaság idei harmadik negyedévi növekedésére vonatkozó adatot, elsősorban a korábban becsültnél nagyobb tőkeberuházások miatt - írja az MTI."/>
  </head>
  <body>
    <article>
      <h1>Meglódult a japán gazdaság</h1>
      <h2>A japán kormány jócskán feljavította a gazdaság idei harmadik negyedévi növekedésére vonatkozó adatot, elsősorban a korábban becsültnél nagyobb tőkeberuházások miatt - írja az MTI.</h2>
      <address><time datetime="2019-12-09T17:45:00+00:00">09 Dec 2019, 17:45</time> by <a rel="author" href="https://www.napi.hu/szerzo/Szab%C3%B3%20Zsuzsanna" target="_blank">Szabó Zsuzsanna</a></address>
      <p>A végleges adat szerint a szeptember végén záródott három hónapban a <a href="https://www.napi.hu/tozsdek-piacok/nyugdij-vagyon-japan-alap-reszveny.696249.html">japán </a>hazai össztermék (GDP) 1,8 százalékkal nőtt éves összevetésben a második negyedévi 2 százalékos bővülés után.</p>
      <p>A nem végleges adat jóval kisebb, 0,2 százalékos harmadik negyedévi gazdasági növekedésről szólt.</p>
      <p>Negyedéves összehasonlításban a japán GDP 0,4 százalékkal nőtt a harmadik negyedévben a nem végleges adatként szerepelt 0,1 százalékos zsugorodás helyett.</p>
      <p>Végleges adat szerint a tőkeberuházások 1,8 százalékkal bővültek a korábban becsült 0,9 százalék helyett a második negyedévhez viszonyítva, a magánfogyasztás növekedésére vonatkozó adatot pedig 0,4 százalékról 0,5 százalékra változtatták.</p>
    </article>
  </body>
</html>