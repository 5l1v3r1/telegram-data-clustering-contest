<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/pasaulis/ekonomika-ir-politika/jt-klimato-krize-yra-didziausia-gresme-po-antrojo-pasaulinio-karo-943330"/>
    <meta property="og:site_name" content="Kauno diena"/>
    <meta property="article:published_time" content="2019-12-09T17:04:00+00:00"/>
    <meta property="og:title" content="JT: klimato krizė yra didžiausia grėsmė po Antrojo pasaulinio karo"/>
    <meta property="og:description" content="Visuotinis atšilimas gali sukelti tokią žmogaus teisių krizę, kokios nebuvo nuo penktojo dešimtmečio žiaurumų, pirmadienį, prasidėjus antrajai Jungtinių Tautų (JT) klimato konferencijos savaitei, perspėjo JT vyriausioji žmogaus teisių komisarė Michellė Bachelet."/>
  </head>
  <body>
    <article>
      <h1>JT: klimato krizė yra didžiausia grėsmė po Antrojo pasaulinio karo</h1>
      <address><time datetime="2019-12-09T17:04:00+00:00">09 Dec 2019, 17:04</time> by <a rel="author" href="https://kauno.diena.lt/autoriai/elzbieta-reivytyte" target="_blank">Elzbieta Reivytytė, DPA</a></address>
      <p>
        <b>Visuotinis atšilimas gali sukelti tokią žmogaus teisių krizę, kokios nebuvo nuo penktojo dešimtmečio žiaurumų, pirmadienį, prasidėjus antrajai Jungtinių Tautų (JT) klimato konferencijos savaitei, perspėjo JT vyriausioji žmogaus teisių komisarė Michellė Bachelet.</b>
      </p>
      <p>Ypatingoji klimato padėtis neaplenks nė vienos valstybės, sakė ji ir pabrėžė, jog klimato kaita visuomenę veikia jau dabar, dėl jos jau ribojamos žmogaus teisės į gyvybę, sveikatą, maistą, vandens išteklius, būstą ir plėtrą.</p>
      <p>„Tarp daugumos kitų žmogaus teisių problemų, kurios per du pastaruosius dešimtmečius tik augo, pasaulinė klimato kaita žmogaus teisėms kelia bene didžiausią grėsmę nuo Antrojo pasaulinio karo laikų“, – teigė M. Bachelet.</p>
      <p>Pasaulis turėtų jaustis skolingas tiems milijonams vaikų, paauglių ir jaunimo, kurie išdrįso prabilti ir garsiai kalbėti apie krizę, sakė JT vyriausioji žmogaus teisių komisarė.</p>
    </article>
  </body>
</html>