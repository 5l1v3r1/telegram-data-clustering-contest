<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1423330/ymnoi-pitino-gia-spanoyli-den-yparhei-megalytero-talento-kai-me-tosi-empeiria-apo-ayton-ton-nearo"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T17:08:00+00:00"/>
    <meta property="og:title" content="«Υμνοι» Πιτίνο για Σπανούλη: «Δεν υπάρχει μεγαλύτερο ταλέντο και με τόση εμπειρία από αυτόν τον νεαρό τύπο» (vid)"/>
    <meta property="og:description" content="Το... ψηστήρι Πιτίνο σε Σπανούλη συνεχίζεται με τον κόουτς του Παναθηναϊκού και της Εθνικής να χαρακτηρίζει τον αρχηγό του Ολυμπιακό «έμπειρο και ταλαντούχο... νεαρό» και «basketball junkie»!"/>
  </head>
  <body>
    <article>
      <h1>«Υμνοι» Πιτίνο για Σπανούλη: «Δεν υπάρχει μεγαλύτερο ταλέντο και με τόση εμπειρία από αυτόν τον νεαρό τύπο» (vid)</h1>
      <h2>Το... ψηστήρι Πιτίνο σε Σπανούλη συνεχίζεται με τον κόουτς του Παναθηναϊκού και της Εθνικής να χαρακτηρίζει τον αρχηγό του Ολυμπιακό «έμπειρο και ταλαντούχο... νεαρό» και «basketball junkie»!</h2>
      <address><time datetime="2019-12-09T17:08:00+00:00">09 Dec 2019, 17:08</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Συγκεκριμένα ο τεχνικός του Παναθηναϊκού και της Εθνικής Ελλάδος μιλώντας στην Cosmote Sports αναφερόμενος στον στόχο για την πρόκριση στους Ολυμπιακούς Αγώνες τόνισε, συνδυαστικά με το σενάριο πιθανής επιστροφής του Βασίλη Σπανούλη:</p>
      <p>«Το έργο μας θα είναι δύσκολο. Και θα είναι ακόμα πιο δύσκολο με τον Γιάννη στα πλέι οφ. Θέλουμε ταλέντο και εμπειρία. Και δεν υπάρχει μεγαλύτερο ταλέντο και με τόση εμπειρία από αυτόν τον νεαρό τύπο (σ.σ Σπανούλης). Και τον λέω νεαρό γιατί παίζει ως τέτοιος. Είναι εθισμένος με το μπάσκετ και μακάρι να τον έχουμε στην προσπάθεια για το προΟλυμπιακό. Θέλουμε τη σοφία του και την ικανότητά του. Πάντα είναι σε εξαιρετική κατάσταση. Είναι ένα "basketball junkie", ο παίκτης που θέλω να έχω. Τον θέλουμε, αν το θέλει και εκείνος».</p>
      <p>Με την ιδιότητα του προπονητή του Παναθηναϊκού τόνισε για το ντέρμπι της περασμένης Παρασκευής: «Ερχόμαστε από την χειρότερη εμφάνιση που είχαμε από τότε που γύρισα. Πρέπει να δώσουμε τα εύσημα στον Ολυμπιακό. Κάναμε πολλά λάθη. Δεν είμαστε ούτε καν κοντά στο κομμάτι που θα ήθελα, σε θέματα βασικών... αρχών. Αυτό δεν μου αρέσει».</p>
    </article>
  </body>
</html>