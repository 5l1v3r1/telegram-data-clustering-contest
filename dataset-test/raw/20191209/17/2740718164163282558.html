<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/primabalerina-neli-beliakaite-laukiasi-pirmosios-atzalos.a304d531-1aa7-11ea-9890-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-12-09T17:27:00+00:00"/>
    <meta property="og:title" content="Primabalerina Neli Beliakaitė laukiasi pirmosios atžalos"/>
    <meta property="og:description" content="Baleto žvaigždė, balerina Neli Beliakaitė su vyru, verslininku Vytu Brusoku gyvena džiugiomis nuotaikomis. 41-erių metų gimtadienį atšventusi moteris visai netrukus susilauks pirmosios atžalos."/>
  </head>
  <body>
    <article>
      <h1>Primabalerina Neli Beliakaitė laukiasi pirmosios atžalos</h1>
      <address><time datetime="2019-12-09T17:27:00+00:00">09 Dec 2019, 17:27</time> by <a rel="author">Žmonės.lt</a></address>
      <p>
        <b>Baleto žvaigždė, balerina Neli Beliakaitė su vyru, verslininku Vytu Brusoku gyvena džiugiomis nuotaikomis. 41-erių metų gimtadienį atšventusi moteris visai netrukus susilauks pirmosios atžalos.</b>
      </p>
      <p>„Jaučiuosi palaiminta. Man tai bus pačios gražiausios Kalėdos pasaulyje. Tai yra dar vienas prizas, pats didžiausias mano gyvenime“, – naujienų portalui „Delfi“ pasakojo N. Beliakaitė, besilaukianti sūnaus. </p>
      <p>Savo vyrą Vytą Brusoką ji sutiko Lietuvoje. „Norėjau, kad vyras būtų lietuvis, norėjau, kad mūsų vaikai turėtų lietuvius senelius, kad jie mokėtų lietuvių kalbą“, – žurnalui "Laima" yra pasakojusi moteris, apie kurios karjerą rašė garsiausi šios šalies leidiniai: „The New York Times“, „The Washington Post“, ir kurios pavardė spektaklių programose puikavosi šalia žymiausių, pasaulyje pripažintų moderniojo šokio choreografų pavardžių.</p>
      <figure>
        <img src="https://www.zmones.lt/photo/bbcddbc6-94b9-11e8-9f90-aa000054c883/1200x750sp3518/neli-beliakaite-55e730f642630.jpg"/>
        <figcaption>Neli Beliakaitė</figcaption>
      </figure>
      <p>Baigusi Vilniaus baleto mokyklą Neli Beliakaitė soliste dirbo Lietuvos nacionaliniame operos ir baleto teatre. Dar besimokydama stažavosi Karališkojoje Princesės Grace Kelly baleto akademijoje Monake Monte Karle. Sankt Peterburgo Kirovo balete paruošė pagrindinius vaidmenis su garsiąja Ninel Kurgapkina. Solo vaidmenis spektakliuose atliko Lietuvos, Sakramento (JAV), Los Andželo baletuose, Vašingtono trupėse.</p>
      <p>Neli Beliakaitė gali pasigirti sidabro medaliu iškovotu prestižiniame tarptautiniame baleto konkurse „Prix de Lausanne“ Šveicarijoje bei begale kitų apdovanojimų visame pasaulyje. Ilgus metus gyvenusi ir dirbusi Jungtinėse Amerikos Valstijose, Neli gilinosi ir tobulino skirtingas baleto, neoklasikos pedagogikos technikas.</p>
    </article>
  </body>
</html>