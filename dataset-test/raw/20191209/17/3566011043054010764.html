<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553564.html/%d9%be%d8%a7%d8%aa%da%a9-%d9%be%d9%84%db%8c%d8%b3-%d8%a8%d9%87-%d8%ac%d8%a7%d8%b9%d9%84%d8%a7%d9%86-%d8%a7%d8%b3%d9%86%d8%a7%d8%af-%d9%85%d8%b3%d8%a7%d9%81%d8%b1%d8%aa%db%8c"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T17:44:00+00:00"/>
    <meta property="og:title" content="پاتک پلیس به جاعلان اسناد مسافرتی"/>
    <meta property="og:description" content="رئیس پایگاه دوم پلیس امنیت عمومی پایتخت، از انهدام باند جعل و توزیع اسناد اقامتی و مسافرتی در شمال تهران خبر داد."/>
  </head>
  <body>
    <article>
      <h1>پاتک پلیس به جاعلان اسناد مسافرتی</h1>
      <address>
        <time datetime="2019-12-09T17:44:00+00:00">09 Dec 2019, 17:44</time>
      </address>
      <p>رئیس پایگاه دوم پلیس امنیت عمومی پایتخت، از انهدام باند جعل و توزیع اسناد اقامتی و مسافرتی در شمال تهران خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ رئیس پایگاه دوم پلیس امنیت عمومی پایتخت، از انهدام باند جعل و توزیع اسناد اقامتی و مسافرتی در شمال تهران خبر داد.</p>
      <p>  سرهنگ علی محمدی، گفت: چندی پیش اخبار و گزارش هایی در خصوص فعالیت اعضای یک باند که اقدام به تهیه مدارک اقامتی و مسافرتی جعلی برای صدها مهاجر غیرقانونی می کردند، دریافت کردیم.   این مقام انتظامی عنوان کرد: در تحقیقات پلیسی به دست آمد که اعضای این باند در ۶ ماه گذشته تعداد زیادی گذرنامه و مدارک مسافرتی مفقودی یا سرقتی را که از طریق همدستانشان به دست آورده بودند با جعل اسناد به مهاجران غیر قانونی که قصد سکونت در کشور ایران و یا قصد خروج از کشور و مهاجرت به سایر کشورها را دارند با قیمت های هنگفتی فروخته اند.   وی عنوان کرد: در شاخه دیگری از تحقیقات پلیسی مخفیگاه این متهمان در محدوده پارک وی شناسایی و نتیجه تحقیقات انجام شده در اختیار مرجع قضائی قرار گرفت. این مقام انتظامی افزود: مراقبت های ویژه پلیسی از مخفیگاه متهمان ادامه داشت تا اینکه روز گذشته هفدهم آذر ماه تیمی از مأموران پایگاه دوم پلیس امنیت عمومی برای دستگیری و بازرسی از مخفیگاه متهمان وارد عمل شد.   رئیس پایگاه دوم پلیس امنیت عمومی پایتخت تصریح کرد: در این عملیات پلیسی ماموران اعزامی موفق شدند اعضای این باند ۴ نفره جاعل را در مخفیگاهشان قبل از متواری شدن دستگیر کنند.   وی با بیان اینکه از مخفیگاه متهمان تعداد زیادی اسناد و مدارک جعلی اعم از پاسپورت و روادید و کارت کشف شد، اضافه کرد: متهمان در همان بازجویی اولیه به جرم ارتکابی اعتراف و اظهار داشتند: به ازای جعل هر کارت یا سند ، مبلغی بین ۵۰۰ هزار تا ۳میلیون تومان دریافت می کردند.   محمدی خاطر نشان کرد: متهمان پس از تکمیل تحقیقات به دادسرا معرفی شدند.   منبع: مهر انتهای پیام/ </p>
    </article>
  </body>
</html>