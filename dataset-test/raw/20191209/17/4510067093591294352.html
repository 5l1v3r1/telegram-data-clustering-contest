<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/victorie-importanta-pentru-csu-oradea-in-derby-ul-cu-oltencele-de-la-scm-u-craiova-153337.html"/>
    <meta property="og:site_name" content="Bihoreanul"/>
    <meta property="article:published_time" content="2019-12-09T17:32:00+00:00"/>
    <meta property="og:title" content="Victorie pentru CSU Oradea, în derby-ul cu oltencele de la SCM U Craiova"/>
    <meta property="og:description" content="Voleibalistele de la CSU Oradea au obținut o victorie importantă în derby-ul cu SCM U Craiova, formație pe care au reușit s-o învingă cu scorul de 3-2, revenind după ce au fost conduse în două rânduri."/>
  </head>
  <body>
    <article>
      <h1>Victorie pentru CSU Oradea, în derby-ul cu oltencele de la SCM U Craiova</h1>
      <address><time datetime="2019-12-09T17:32:00+00:00">09 Dec 2019, 17:32</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <slideshow>
        <figure>
          <img src="https://www.ebihoreanul.ro/modules/news/files/volei-csu-oradea-091219-02.jpg"/>
        </figure>
        <figure>
          <img src="https://www.ebihoreanul.ro/modules/news/files/volei-csu-oradea-091219-01.jpg"/>
        </figure>
      </slideshow>
      <p>
        <b>Voleibalistele de la CSU Oradea au obținut o victorie importantă în derby-ul cu SCM U Craiova, formație pe care au reușit s-o învingă cu scorul de 3-2, revenind după ce au fost conduse în două rânduri.</b>
      </p>
      <p>Adversarele orădencelor se aflau pe locul II şi aveau trei puncte avans în fața studentelor de la CSU Oradea, clasate pe locul III.</p>
      <p>Echipa SCM U Craiova a dominat primul set, preluând conducerea cu 15-12, respectiv 18-13, datorită unui serviciu și blocaj eficient. Bihorencele au echilibrat însă situația în setul doi și au reușit să avanseze datorită jucătoarelor cu experiență Maria Radu Fâcă și Anca Pașca, la final scorul a fost de 25-20. </p>
      <p>În setul trei a fost rândul oaspetelor să forțeze și să pună presiune pe jocul gazdelor, reușind să se detașeze cu scorul 9-5, 14-6, 23-17.</p>
      <p>Setul trei a fost adjudecat de craiovence cu 25-18, care au preluat din nou conducerea, iar scorul a devenit 2-1 la seturi pentru SCMU Craiova.</p>
      <p>Setul patru a aparținut din nou gazdelor care, printr-o mobilizare generală și un efort colectiv, au revenit în meci. Distribuția eficientă a paselor de către Adamscik Daiana și asumarea responsabilităților tactice în atac și apărare a tragătorilor, alături de un plus de motivație venită de la spectatori, a adus câștig de cauză.</p>
      <p>Acestea au reușit să egaleze situația la seturi, conducând cu 25-18. </p>
      <p>A urmat setul 5, cel decisiv, care a fost dominat tot de orădence, încheiat cu scorul de 13-7 în favoarea lor. Ultimul punct din meci a fost făcut de Iuliana Fâcă, jucătoare care a revenit după o accidentare și operație suferită la genunchi sezonul trecut.</p>
      <p>În ultimul joc din acest an, CSU Oradea va evolua în deplasare, împotriva echipei CSS Turda, echipă situată pe locul 4.</p>
      <hr/>
      <p>
        <b>CSU Oradea – SCM U Craiova 3-2 (11-25, 21-25, 16-25)</b>
      </p>
      <p>Echipa CSU Oradea: Pașca Anca (căpitan), Radu Fîcă Ana Maria, Fîcă Iuliana, Telian Diana, Breban Alexandra, Maxim Andreea, Moș Antonia, Haidu Roxana, Adamcsik Daiana, Blaj Giulia, Pura Mădălina, Grosu Andreea, Chiș Flavia, Năstruț Denisa, Bikfalvi Alexandra. Antrenori Szabo-Alexi Mariana și  Szabo-Alexi Paul.</p>
      <p>În urma acestei victorii, echipa orădeană totalizează 14 puncte, rămâne pe locul III, dar la diferență de două puncte acum față de echipa SCM U Craiova, ce își păstrează a doua poziție în clasament. Neînvinsă în continuare, pe primul loc se menține echipa CSU CNUE Medicina Târgu Mureș.</p>
      <p>
        <b>Rezultatele etapei:</b>
      </p>
      <p>CSU Poli Timișoara - CSU Medicina CNUE Tîrgu Mureș 0-3</p>
      <p>CSM Sighet CSM Turda 1-3</p>
      <p>CSU Oradea - SCMU Craiova 3-2</p>
    </article>
  </body>
</html>