<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018215/%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%AF%D8%A7%D9%88%D8%B1%DB%8C-%D8%AF%DB%8C%D8%AF%D8%A7%D8%B1-%D9%BE%DB%8C%DA%A9%D8%A7%D9%86-%D9%88-%D8%A7%D8%B3%D8%AA%D9%82%D9%84%D8%A7%D9%84"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T17:41:40+00:00"/>
    <meta property="og:title" content="کارشناسی داوری دیدار پیکان و استقلال"/>
    <meta property="og:description" content="حیدر سلیمانی معتقد است موعود بنیادی‌فر قضاوت کم‌اشتباهی را در دیدار پیکان و استقلال پشت سر گذاشته است."/>
  </head>
  <body>
    <article>
      <h1>کارشناسی داوری دیدار پیکان و استقلال</h1>
      <address>
        <time datetime="2019-12-09T17:41:40+00:00">09 Dec 2019, 17:41</time>
      </address>
      <p>
        <i>حیدر سلیمانی معتقد است موعود بنیادی‌فر قضاوت کم‌اشتباهی را در دیدار پیکان و استقلال پشت سر گذاشته است.</i>
      </p>
      <p><b>به گزارش مشرق، حیدر سلیمانی</b> کارشناس داوری درباره قضاوت <b>موعود بنیادی‌فر</b> در دیدار <b>استقلال </b>و <b>پیکان </b>اظهار کرد: داور بازی کم اشتباهی را سوت زد و در این روزها که اشتباهات زیادی از سوی داوران دیده می‌شود، بنیادی‌فر عالی ظاهر شد و قضاوت موفقی را پشت سر گذاشت.</p>
      <p>وی ادامه داد: او ۲ کارت زرد درست نشان داد. در صحنه پنالتی پیکان، روزبه چشمی پای چپ مهاجم حریف را زد و داور به درستی پنالتی اعلام کرد. البته پنالتی باید تکرار می‌شد زیرا در هنگام زدن ضربه، حسین حسینی ۲ گام جلوتر از خط دروازه بود. البته داورهای ما این روزها خیلی جرات برگرداندن پنالتی را ندارند و این انتظار از بنیادی‌فر هم نمی‌رفت که چنین کاری انجام دهد. در دقیقه ۸۱ شوت تبریزی به دست مدافع پیکان برخورد کرد اما دست این مدافع در راستای بدنش بود و فضایی را اشغال نکرده بود و داور تصمیم درستی مبنی بر ادامه بازی گرفت.</p>
      <blockquote>
        <b>بیشتر بخوانید:</b>
        <br/>
        <b>
          <a href="https://www.mashreghnews.ir/news/1018207/%DA%AF%D9%84-%D8%AF%D9%88%D9%85-%D9%BE%DB%8C%DA%A9%D8%A7%D9%86-%D8%A8%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7%DB%8C%D8%AF-%D9%85%D8%B1%D8%AF%D9%88%D8%AF-%D8%A7%D8%B9%D9%84%D8%A7%D9%85-%D9%85%DB%8C-%D8%B4%D8%AF-%D8%B9%DA%A9%D8%B3">گل دوم پیکان به استقلال باید مردود اعلام می‌شد +عکس</a>
        </b>
      </blockquote>
      <p>سلیمانی در پایان گفت: خطای انجام شده روی بازیکن پیکان در دقیقه ۲+۹۰ خطا بود و در ریباند هم آفساید نبود و گل دوم شاگردان فرکی کاملا درست بود.</p>
      <p>منبع: ایسنا</p>
    </article>
  </body>
</html>