<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1628520"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="মা-বাবার সামনেই নিভে গেল ছোট্ট মিনহাজের জীবনপ্রদীপ"/>
    <meta property="og:description" content="মা-বাবার সঙ্গে মোটরসাইকেলে করে বাসায় ফিরছিল সাড়ে চার বছরের শিশু মিনহাজ শেখ। ফেরার পথে মোটরসাইকেলটিকে পেছন থেকে ধাক্কা দেয় একটি কাভার্ড ভ্যান। সঙ্গে সঙ্গে রাস্তায় ছিটকে পড়ে মিনহাজ। মা-বাবার চোখের সামনেই জীবনপ্রদীপ নিভে যায় তার।"/>
  </head>
  <body>
    <article>
      <h1>মা-বাবার সামনেই নিভে গেল ছোট্ট মিনহাজের জীবনপ্রদীপ</h1>
      <address><time datetime="2019-12-09T17:37:00+00:00">09 Dec 2019, 17:37</time> by <a rel="author">নিজস্ব প্রতিবেদক, চট্টগ্রাম</a></address>
      <p>মা-বাবার সঙ্গে মোটরসাইকেলে করে বাসায় ফিরছিল সাড়ে চার বছরের শিশু মিনহাজ শেখ। ফেরার পথে মোটরসাইকেলটিকে পেছন থেকে ধাক্কা দেয় একটি কাভার্ড ভ্যান। সঙ্গে সঙ্গে রাস্তায় ছিটকে পড়ে মিনহাজ। মা-বাবার চোখের সামনেই জীবনপ্রদীপ নিভে যায় তার।<br/><br/>চট্টগ্রাম শহরের জাকির হোসেন সড়কের আকবর শাহ মাজারের সামনে এই মর্মান্তিক দুর্ঘটনা ঘটেছে। সোমবার বিকেল পাঁচটায় এই দুর্ঘটনা ঘটে। নিহত মিনহাজ নগরের ডবলমুরিং থানার রমনা আবাসিক এলাকার বাসিন্দা রিপন শেখের ছেলে। দুর্ঘটনার জড়িত কাভার্ড ভ্যানটি জব্দ করা হয়েছে। চালক জহিরুল ইসলামকেও আটক করেছে পুলিশ।</p>
      <p>চট্টগ্রাম নগরের আকবর শাহ থানার ভারপ্রাপ্ত কর্মকর্তা (ওসি) মোস্তাফিজুর রহমান প্রথম আলোকে বলেন, ছেলেকে স্কুলে ভর্তির ব্যাপারে খোঁজখবর নিতে গিয়েছিলেন মা–বাবা। এরপর বাসায় ফেরার পথে একটি কাভার্ড ভ্যান পেছন থেকে মোটরসাইকেলটিকে ধাক্কা দেয়। এতে মা–বাবার মাঝখানে থাকা শিশুটি ছিটকে পড়ে। কাভার্ড ভ্যানের চাপায় ঘটনাস্থলেই শিশুটির মৃত্যু হয়।</p>
    </article>
  </body>
</html>