<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644418/%D9%81%D8%B1%D8%AF%D8%A7-%D8%A2%D8%AE%D8%B1%DB%8C%D9%86-%D8%B1%D9%88%D8%B2-%D9%BE%D8%B4%D8%AA%DB%8C%D8%A8%D8%A7%D9%86%DB%8C-%D8%A7%D8%B2-%D9%88%DB%8C%D9%86%D8%AF%D9%88%D8%B2-%DB%B1%DB%B0-%D9%85%D9%88%D8%A8%D8%A7%DB%8C%D9%84-%D8%AA%D9%88%D8%B3%D8%B7-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T17:54:00+00:00"/>
    <meta property="og:title" content="فردا آخرین روز پشتیبانی از ویندوز ۱۰ موبایل توسط مایکروسافت است"/>
    <meta property="og:description" content="فردا روز پایانی پشتیبانی از ویندوز ۱۰ موبایل (Windows 10 Mobile) توسط مایکروسافت است."/>
  </head>
  <body>
    <article>
      <h1>
        <a href="https://www.bultannews.com/fa/news/644418/%D9%81%D8%B1%D8%AF%D8%A7-%D8%A2%D8%AE%D8%B1%DB%8C%D9%86-%D8%B1%D9%88%D8%B2-%D9%BE%D8%B4%D8%AA%DB%8C%D8%A8%D8%A7%D9%86%DB%8C-%D8%A7%D8%B2-%D9%88%DB%8C%D9%86%D8%AF%D9%88%D8%B2-%DB%B1%DB%B0-%D9%85%D9%88%D8%A8%D8%A7%DB%8C%D9%84-%D8%AA%D9%88%D8%B3%D8%B7-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D8%A7%D8%B3%D8%AA">فردا آخرین روز پشتیبانی از ویندوز ۱۰ موبایل توسط مایکروسافت است</a>
      </h1>
      <h2>فردا روز پایانی پشتیبانی از ویندوز ۱۰ موبایل (Windows 10 Mobile) توسط مایکروسافت است.</h2>
      <address><time datetime="2019-12-09T17:54:00+00:00">09 Dec 2019, 17:54</time> by <a rel="author">بولتن نیوز | bultannews.com</a></address>
      <p><b>گروه IT:</b> فردا روز پایانی پشتیبانی از<b> ویندوز ۱۰ موبایل (Windows 10 Mobile)</b> توسط <b>مایکروسافت</b> است. از <b>سه شنبه 19 آذر ماه٬</b> مایکروسافت دیگر از هیچ یک از دستگاه‌های مجهز به ویندوز 10 موبایل پشتیبانی نخواهد کرد.   <br/>به گزارش بولتن نیوز به نقل از گجت نیوز، این هفته پایان دوره‌ی مهمی برای مایکروسافت خواهد بود؛ عصری که شاید مدت‌ها این شرکت و جامعه فناوری را مدت طولانی از یکدیگر جدا کرده بود. فردا سه شنبه 19 آذر ماه٬ آخرین روزی خواهد بود که تمام دستگاه‌های ویندوز ۱۰ موبایل اعم از مصرف کنندگان عادی و تجاری می‌توانند از پشتیبانی شرکت مایکروسافت استفاده کنند. با پشت سر گذاشتن گوشی‌های<b> ویندوز فون</b> و<b> ویندوز 10 موبایل</b>٬ مایکروسافت ممکن است در نهایت تمرکز خودش را روی بخش دیگری از دنیای موبایل که به نظر می‌رسد مربوط به ساخت اپلیکیشن‌های موبایلی و کار روی دیوایس‌های آتی سری <b>سرفیس</b> است٬ بگذارد.   در حالی که ممکن است برخی مایکروسافت را به خاطر تلاش برای ارائه‌ی یک پلتفرم موبایلی مورد تمسخر خود قرار دهند٬ اما برخی<b> ویندوز 10 موبایل</b> و <b>ویندوز فون 8</b> را به عنوان پلتفرم‌هایی دلپذیر به خاطر می‌آورند که البته با خاطرات تلخ همراه است. این پلتفرم منحصر به فرد و متفاوت بود و می‌توانست جایگاه سوم مسابقه‌ی پلتفرم‌های موبایلی را کسب کند. ولی متاسفانه مایکروسافت نتوانست به موفقیت برسد. <br/>با این وجود مایکروسافت وظیفه داشت از دیوایس‌های فروخته شده خود به مشتریان٬ به ویژه مشتریان سازمانی <b>پشتیبانی</b> کند. این مسئولیت سرانجام در <b>دهم دسامبر</b> به پایان می‌رسد و دستگاه‌های نامبرده حتی <b>به‌روزرسانی‌های امنیتی</b> را نیز دیگر دریافت نخواهند کرد. البته این تلفن‌ها همچنان می‌توانند به کار خود ادامه دهند و مایکروسافت هیچ پایانی را برای دسترسی آن‌ها به برنامه‌های<b> Microsoft Store</b> اعلام نکرده است. این را نیز باید متذکر شویم که پشتیبانی از برنامه‌ها به توسعه دهندگان و شرکت‌های سازنده بستگی دارد. <br/>تلاش‌های مایکروسافت برای کسب جایگاهی بزرگ در دنیای موبایل تاکنون نافرجام بوده است٬ اما هیچگاه این شرکت از تلاش کردن امتناع نورزیده است. به نظر می‌رسد جدیدترین استراتژی این شرکت که در مورد جذب برنامه نویسان اپلیکیشن‌های اندرویدی و استفاده از زبان طراحی<b> Fluent</b> این شرکت و همچنین دیگر ای پی آی‌های آن‌ها بوده است (نظیر ساخت اپلیکیشن‌هایی که روی دستگاه‌های مجهز به نمایشگر دوگانه نظیر <b>سرفیس دو</b> به خوبی کار کند)٬ به خوبی جواب داده است. <br/>این استراتژی می‌تواند با توجه به متمایز و جالب توجه بودن دیوایس‌هایی همچون<b> سرفیس دو</b>٬ ارزشمند باشد. این مسئله بیشتر به این بستگی دارد که مایکروسافت چگونه بتواند توسعه دهندگان را جذب استراتژی خود کند. هنوز یک سال زمان لازم است تا این اتفاق رخ دهد.</p>
    </article>
  </body>
</html>