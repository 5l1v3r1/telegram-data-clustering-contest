<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/cum-sa-o-ceri-in-casatorie-de-craciun-330268.html"/>
    <meta property="og:site_name" content="Observator"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="Cum să o ceri în căsătorie de Crăciun"/>
    <meta property="og:description" content="Te gândești de ceva timp să faci pasul cel mare, dar încă nu ai găsit momentul și cadrul potrivit? Ei bine, sărbătorile de Crăciun sunt ideale pentru astfel de evenimente."/>
  </head>
  <body>
    <article>
      <h1>Cum să o ceri în căsătorie de Crăciun</h1>
      <address><time datetime="2019-12-09T17:45:00+00:00">09 Dec 2019, 17:45</time> by <a rel="author">Redactia Observator</a></address>
      <p>
        <b>Te gândești de ceva timp să faci pasul cel mare, dar încă nu ai găsit momentul și cadrul potrivit? Ei bine, sărbătorile de Crăciun sunt ideale pentru astfel de evenimente.</b>
      </p>
      <p>Bradul împodobit, playlistul de colinde și melodii ușor nostalgice, cadourile, euforia care ne cuprinde pe mulți dintre noi, vor oferi ingredientele de care ai nevoie pentru a obține o atmosferă desprinsă din filme și povești. Pentru ca totul să iasă ca la carte, trebuie să ai deja și un plan pe care este puțin probabil ca ea să îl intuiască. Iată care sunt pașii pe care îi ai de făcut:</p>
      <h3>Începe surpriza cu o minivacanță </h3>
      <p>Cu siguranță ai văzut multe <a href="https://www.aursiargintaec.ro/inele-de-logodna">inele de logodna</a> și l-ai găsit pe cel potrivit 100% pentru ea. Te-ai gândit ce tip de cerere i s-ar potrivi, în ce loc i-ar plăcea să fiți, cum ai dori să fie atmosfera în jurul vostru în momentul în care va spune „Da”. Așa că tot acest efort trebuie încununat, înainte de toate, cu un răsfăț în doi. În plus, ideea de minivacanță îți va prinde bine și ție și te va ajuta să scapi de orice emoție sau stres acumulat. </p>
      <p>Propune-i ca anul acesta înainte de Crăciun să mergeți undeva doar voi doi, fără rude sau prieteni. De exemplu, îi poți spune că îți dorești de ceva timp să vedeți unul dintre Târgurile de Crăciun organizate în afara țării sau că ai nevoie să mergi undeva să te odihnești și să te relaxezi, eventual într-o stațiune de munte, retrasă și liniștită. Te poți sfătui cu ea în ceea ce privește destinația aleasă. </p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F12%2F9%2F330268%2F1575906454322a6f6d.jpg&amp;w=800"/>
        <figcaption>
          <a href="https://observator.tv/galerie/cum-sa-o-ceri-in-casatorie-de-craciun-id330268-play387937.html">
            <b>Vezi 2 imagini în Galerie</b>
          </a>
        </figcaption>
      </figure>
      <h3>Fă o rezervare la restaurantul potrivit </h3>
      <p>Odată ce ați ales destinația în care v-ar plăcea să mergeți, caută pe internet cele mai interesante restaurante din zonă și alege-l care vă reprezintă cel mai mult. Asigură-te că la destinație ai o ambianță de vis, fie o panoramă frumoasă, fie un eveniment sau un spectacol inedit, fie un meniu pe care nu l-ați mai încercat până atunci împreună. </p>
      <p>Dacă sunteți persoane care nu au o problemă să își expună sentimentele în public, poți face cererea cu ajutorul unei trupe. Astfel trebuie să te asiguri că în restaurantul la care mergeți există și o formație care să cânte melodia voastră preferată și să vă invite la dans înainte ca tu să o ceri în căsătorie. </p>
      <h3>Conspiră cu personalul restaurantului </h3>
      <p>O altă idee de cerere este aceea de a vorbi cu personalul restaurantului pentru a deveni complice important în evenimentul pe care îl pui la cale. Strecurați împreună câteva detalii pe care iubita ta să le sesizeze ca surprize întâmplătoare, de exemplu pregătește un playlist cu melodiile voastre preferate și roagă-i pe cei de la restaurat ca pe tot parcursul cât veți lua masa să pună acel playlist. Roagă-i ca ornamentele de pe masa voastră să aibă florile și culorile ei preferate. De asemenea, o surpriză la care iubita ta prea puțin se va aștepta este aceea de a-i ascunde inelul în șervețelul pe care să scrii cu markerul întrebarea „Vrei să fii soția mea?” și care să vină odată cu desertul ei. </p>
      <h3>Sărbătoriți momentul prin ceva inedit </h3>
      <p>Nu lăsați ca acest moment să se consume imediat. Multe persoane încheie surpriza odată ce întrebarea a primit răspunsul dorit, apoi se întorc la viețile lor obișnuite. Puteți prelungi bucuria într-o notă unică. Alegeți să faceți ceva ce nu ați mai făcut niciodată. Încercați împreună un sport extrem, un zbor cu parapanta, bungee jumping sau o călătorie cu elicopterul. Orice idee îndrăzneață vă trece în minte, puneți-o în practică. Faceți câteva fotografii și adăugați-le în albumul relației voastre, alături de celelalte amintiri strânse deja.  </p>
      <p>În final, nu uita să te distrezi și să te simți excelent, în ciuda emoțiilor pe care le vei avea. Este un moment important pentru amândoi, așa că merită să te bucuri de el 100%. </p>
      <p>Sursa foto: Shutterstock.</p>
    </article>
  </body>
</html>