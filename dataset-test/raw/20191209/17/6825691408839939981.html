<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/lietuva/emigrantai/stulbinancios-sekmes-sulaukusi-londono-lietuve-bijojau-atsidurti-gatveje-943335"/>
    <meta property="og:site_name" content="Kauno diena"/>
    <meta property="article:published_time" content="2019-12-09T17:15:00+00:00"/>
    <meta property="og:title" content="Stulbinančios sėkmės sulaukusi Londono lietuvė: bijojau atsidurti gatvėje"/>
    <meta property="og:description" content="„Mintys sukosi – viskas, mano gyvenimas baigtas. Ateities nėra, depresija, vien negatyvumas. Tokia nežinomybė užplūdo. Jaučiausi kaip kosmose – viskas juoda, nieko nematau, absoliučiai jokios ateities. Ir nežinojau, kas bus toliau....“, – pasakoja Londone gyvenanti 38-erių lietuvė Diana Hurta."/>
  </head>
  <body>
    <article>
      <h1>Stulbinančios sėkmės sulaukusi Londono lietuvė: bijojau atsidurti gatvėje</h1>
      <address><time datetime="2019-12-09T17:15:00+00:00">09 Dec 2019, 17:15</time> by <a rel="author">Kauno.diena.lt inf.</a></address>
      <p>
        <b>„Mintys sukosi – viskas, mano gyvenimas baigtas. Ateities nėra, depresija, vien negatyvumas. Tokia nežinomybė užplūdo. Jaučiausi kaip kosmose – viskas juoda, nieko nematau, absoliučiai jokios ateities. Ir nežinojau, kas bus toliau....“, – pasakoja Londone gyvenanti 38-erių lietuvė Diana Hurta.</b>
      </p>
      <p>Klausantis moters bus sunku patikėti, kad energinga, komunikabili šviesiaplaukė prieš septynerius metus buvo bedarbė, įkalinta lovoje staiga užklupusios paslaptingos ligos. Tuomet Diana skaičiavo kiekvieną centą, kad neatsidurtų gatvėje ir turėtų už ką nusipirkti valgyti. Šiandien lietuvė Londone vadovauja pačios įkurtai klestinčiai buhalterinės apskaitos ir verslo konsultacijų įmonei, daug keliauja ir gali laisvai gyventi.</p>
      <p>Elektrėnuose su dviem seserimis augusi Diana šį pirmadienio vakarą, 20 val., gyvenimo būdo LNK laidoje „Nuo... Iki...“ pasakos į Angliją išvykusi netrukus po studijų Vilniuje. „Iš Lietuvos aš pabėgau“, – pasakos ji. Tėvas girtavo, mušėsi ir nedirbo, o Dianos mama šeimą išlaikė viena, dirbdama keliuose darbus nuo ankstyvo ryto iki vėlyvo vakaro. Keleriais metais jaunesnes seses dvynes augino Diana: „Buvau joms kaip mama, užstodavusi ir tuomet, kai tėvas smurtaudavo, nes tikrosios mamos šalia nebuvo.“</p>
    </article>
  </body>
</html>