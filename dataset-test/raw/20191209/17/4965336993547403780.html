<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242573"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T17:49:00+00:00"/>
    <meta property="og:title" content="У Мінску затрымалі расіяніна, які краў з гандлёвых цэнтраў. Прычым пераважна бялізну"/>
    <meta property="og:description" content="У міліцыю звярнуўся адзін з супрацоўнікаў крамы электратэхнікі, размешчанай у гандлёвым цэнтры на вул. Бабруйскай. Ён паведаміў, што невядомы мужчына скраў тэхніку на 2000 рублёў. Таксама супрацоўнік распавёў, што спрабаваў самастойна затрымаць выкрадальніка, аднак не здолеў, піша сталічная міліцыя."/>
  </head>
  <body>
    <article>
      <h1>У Мінску затрымалі расіяніна, які краў з гандлёвых цэнтраў. Прычым пераважна бялізну</h1>
      <address><time datetime="2019-12-09T17:49:00+00:00">09 Dec 2019, 17:49</time> by <a rel="author">NN.by</a></address>
      <p>У міліцыю звярнуўся адзін з супрацоўнікаў крамы электратэхнікі, размешчанай у гандлёвым цэнтры на вул. Бабруйскай. Ён паведаміў, што невядомы мужчына скраў тэхніку на 2000 рублёў. Таксама супрацоўнік распавёў, што спрабаваў самастойна затрымаць выкрадальніка, аднак не здолеў, <a href="https://minsk.mvd.gov.by/ru/news/2475">піша</a> сталічная міліцыя.</p>
      <p>Праваахоўнікі затрымалі фігуранта на вуліцы Мсціслаўскай, калі той выходзіў з гандлёвага цэнтра. Пры сабе ў 30-гадовага мужчыны было знойдзена некалькі адзінак новай бялізны, крадзеж якой ён здзейсніў незадоўга да затрымання.</p>
      <blockquote>Мужчына растлумачыў, што некалькі дзён таму ён прыехаў у сталіцу з мэтай набыцця падарункаў. Аднак кошты ў мінскіх крамах для грамадзяніна Расеі здаліся досыць высокімі, таму фігурант іх выкраў.</blockquote>
      <p>Са слоў мужчыны, ён дзейнічаў па наступнай схеме: накіроўваўся ў гандлёвыя цэнтры, заходзіў у крамы і краў рэчы незаўважна для прадаўцоў. За чатыры дні расіянін скраў: куртку, паліто, сумку, пяць адзінак «разумных гадзіннікаў», шэсць партатыўных калонак і дзесяць найменняў ніжняй бялізны. Агульная сума выкрадзенага склала 3523 рублі.</p>
    </article>
  </body>
</html>