<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/terremoto-mugello-allarme-del-sismologo-nulla-da-escludere/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T17:56:16+00:00"/>
    <meta property="og:title" content="Terremoto Mugello, allarme del sismologo: “Nulla da escludere”"/>
    <meta property="og:description" content="Terremoto Mugello, allarme del sismologo dopo le scosse delle scorse ore, adesso si temono repliche molto forti: &quot;Nulla da escludere&quot;."/>
  </head>
  <body>
    <article>
      <h1>Terremoto Mugello, allarme del sismologo: “Nulla da escludere”</h1>
      <address><time datetime="2019-12-09T17:56:16+00:00">09 Dec 2019, 17:56</time> by <a rel="author">Gabriele M.</a></address>
      <p>
        <b>Terremoto Mugello, allarme del sismologo dopo le scosse delle scorse ore, adesso si temono repliche molto forti: “Nulla da escludere”.</b>
      </p>
      <figure>
        <img src="https://www.viagginews.com/wp-content/uploads/2019/12/terremoto-mugello.jpg"/>
        <figcaption>(screenshot video)</figcaption>
      </figure>
      <p>Prosegue lo sciame sismico nella zona del Mugello, in provincia di Firenze: questa notte, intorno alle ore 4:37, si è verificata <a href="https://www.viagginews.com/2019/12/09/terremoto-mugello-9-dicembre/">una scossa di terremoto di magnitudo 4,5</a> che ha svegliato  tutti gli abitanti della zona. Decine e decine sono le scosse che si susseguono in queste ore. Il fenomeno sembra in attenuazione, con appena 2 scosse di magnitudo superiore a 2 nel pomeriggio di oggi. Ma gli esperti invitano a non sottovalutare.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>L’allarme per nuove scosse di terremoto al Mugello</h3>
      <figure>
        <img src="https://www.viagginews.com/wp-content/uploads/2019/12/terremoto.jpg"/>
      </figure>
      <p>Il terremoto di oggi arriva esattamente un secondo dopo la forte scossa che <a href="https://www.viagginews.com/2019/12/09/terremoto-mugello-paura-secolo-dopo-morti/">nel 1919 mise in ginocchio la zona del Mugello</a>. Le scosse di oggi – sebbene i terremoti siano comunque eventi imprevedibili – erano in qualche modo attese, perché secondo Vittorio Doriano, vice presidente del Consiglio Nazionale dei geologi in Italia, potenzialmente legate al sisma che ha colpito l’Albania.</p>
      <p>Intanto, sui rischi dell’area del Mugello interviene anche Antonio Piersanti, sismologo dell’Istituto nazionale di geofisica e vulcanologia (Ingv), il quale ha spiegato all’agenzia AGI: “Si sono verificate più di 50 scosse. Non possiamo escludere nulla. L’area del Mugello è nota per dare sequenze sismiche ricche di eventi, come abbiamo già avuto modo di registrare questa mattina: nelle ore successive al terremoto di intensità 4.5 si sono verificate più di 50 altre scosse. Ci attendiamo che continueranno nei prossimi giorni, e non possiamo escludere nulla, neppure scosse di magnitudo più significativa”.</p>
      <figure>
        <img src="https://www.viagginews.com/wp-content/uploads/2019/11/sismografo-terremoto.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/terremoto-mugello-scuole-chiuse/"/>
        <a href="https://www.viagginews.com/2019/12/09/igor-grichka-bogdanov-chi-fratelli-deturpati-chirurgia-plastica/"/>
        <a href="https://www.viagginews.com/2019/12/09/pietro-lorenzetti-chi-e-eta-vita-privata-carriera-chirurgo-plastico/"/>
      </related>
    </article>
  </body>
</html>