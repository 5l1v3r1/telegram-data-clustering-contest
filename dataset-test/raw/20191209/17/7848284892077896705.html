<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/zoff-e-sempre-la-juve-la-favorita-per-il-titolo-ma-l-inter-ha-fatto-un-grande-passo-con-conte-325137"/>
    <meta property="og:site_name" content="FcInterNews.it"/>
    <meta property="article:published_time" content="2019-12-09T17:38:10+00:00"/>
    <meta property="og:title" content="Zoff: &quot;E' sempre la Juve la favorita per il titolo, ma l'Inter ha fatto un grande passo con Conte&quot;"/>
    <meta property="og:description" content="&quot;La Juventus ha vinto con Allegri e con Conte. Nello sport l'importante è la vittoria e la Juve ha tutte le carte in regola per arrivarci perché ha una rosa stratosferica...."/>
  </head>
  <body>
    <article>
      <h1>Zoff: "E' sempre la Juve la favorita per il titolo, ma l'Inter ha fatto un grande passo con Conte"</h1>
      <address><time datetime="2019-12-09T17:38:10+00:00">09 Dec 2019, 17:38</time> by <a rel="author">Redazione FcInterNews.it</a></address>
      <p>"La <b>Juventus </b>ha vinto con <b>Allegri </b>e con <b>Conte</b>. Nello sport l'importante è la vittoria e la Juve ha tutte le carte in regola per arrivarci perché ha una rosa stratosferica. Adesso l'<b>Inter </b>ha fatto un grande passo con Conte e ci sono <b>Lazio </b>e <b>Roma </b>che possono mettere in difficoltà i bianconeri nei confronti diretti che poi incidono nella classifica. Per il titolo di campione d'inverno non so, ma per quello finale la favorita è sempre la Juventus". E' l'opinione espressa da <b>Dino Zoff</b>, questa mattina, ai microfoni di <i>Radio Anch'io Lo Sport</i>.</p>
      <p>Zoff ha poi espresso dubbi sull'introduzione della <b>Var</b>. "Mi è venuto un po' l'esaurimento. Una macchina non capisce quella che è l'intensità di uno scontro. Bisogna far sì che l'arbitro abbia la responsabilità delle decisioni".</p>
      <p>
        <a href="https://www.videointer.it/watch.php?vid=53f60dc70">
          <b>VIDEO - INTER-BARCELLONA, L'ALLENAMENTO DELLA VIGILIA: SENSI DA SOLO, CANDREVA IN GRUPPO E IL LAVORO DEI PORTIERI</b>
        </a>
      </p>
    </article>
  </body>
</html>