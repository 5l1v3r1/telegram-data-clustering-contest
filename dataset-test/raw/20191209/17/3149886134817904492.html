<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/lebron-dzheyms-greshkata-mu-po-vreme-na-mach-i-zashto-vsichki-se-smeyat-na-kralya.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-12-09T17:04:00+00:00"/>
    <meta property="og:title" content="Леброн Джеймс, грешката му по време на мач и защо всички се смеят на Краля"/>
    <meta property="og:description" content="Дори най-добрите грешат"/>
  </head>
  <body>
    <article>
      <h1>Леброн Джеймс, грешката му по време на мач и защо всички се смеят на Краля</h1>
      <address><time datetime="2019-12-09T17:04:00+00:00">09 Dec 2019, 17:04</time> by <a rel="author" href="https://lifestyle.bg/author/georgi-borisov" target="_blank">Георги Борисов</a></address>
      <p>Не са много спортистите, които могат да се похвалят с постиженията на <b>Леброн Джеймс</b>. Но и извън корта Краля доминира, и този факт май няма намерение да се променя скоро.</p>
      <related>
        <a href="https://lifestyle.bg/stars/lebron-dzheyms-vinoto-i-kakva-e-taynata-na-uspeha-na-kralya.html"/>
      </related>
      <p>Въпреки че е считан за един от най-добрите баскетболисти в историята, Джеймс има своите противници, които очакват с нетърпение удобен момент, в който да му се присмеят.</p>
      <p>Разбира се, не е нужно да си противник на някого, за да се пошегуваш с него и точно това се случи в края на миналата седмица с баскетболиста.</p>
      <figure>
        <embed-post data-src="https://www.instagram.com/p/B5vXpxZpY1H" data-service="Instagram"/>
      </figure>
      <p>По време на двубоя между Лос Анджелис Лейкърс и Юта Джаз, спечелен от "езерняците", Леброн направи една много елементарна грешка. Краля хвана топката в лявата си ръка и направи няколко крачки, което си е очевидно нарушение на правилата.</p>
      <related>
        <a href="https://lifestyle.bg/stories/maykal-dzhordan-lebron-dzheyms-i-nay-skapite-sdelki-za-obuvki-v-istoriyata.html"/>
      </related>
      <p>Но интернет и социалните мрежи не простиха на Леброн Джеймс тази детинска грешка - последваха доста подигравки. Ние най-много се смяхме на клипа, в който "походът" на Краля минава през различни места, дори през сцената редом с Майкъл Джексън.</p>
      <related>
        <h4>Още по темата</h4>
        <a href="https://lifestyle.bg/stars/lebron-dzheyms-vinoto-i-kakva-e-taynata-na-uspeha-na-kralya.html"/>
        <a href="https://lifestyle.bg/stars/lebron-dzheyms-broni-dzheyms-i-zashto-kralya-napravi-instagram-na-sina-si.html"/>
        <a href="https://lifestyle.bg/stars/lebron-dzheyms-la-leykars-pleyofite-i-padenieto-na-kralya.html"/>
        <a href="https://lifestyle.bg/stories/lebron-dzheyms-broni-dzheyms-i-zashto-horata-se-draznyat-na-kralya.html"/>
        <a href="https://lifestyle.bg/art/kosmicheski-zabivki-2-lebron-dzheyms-yanis-adetokumbo-i-zashto-zvezdi-otkazvat-da-se-snimat-vav-filma.html"/>
        <a href="https://lifestyle.bg/tendencies/lebron-dzheyms-stef-kari-yanis-adetokumbo-nba-i-koi-sa-nay-prodavanite-ekipi.html"/>
        <a href="https://lifestyle.bg/gadgets/nba-2k20-lebron-dzheyms-kauay-lenard-i-koi-sa-igrachite-s-nay-visok-reyting-v-igrata.html"/>
        <a href="https://lifestyle.bg/stars/maykal-dzhordan-lebron-dzheyms-nba-i-koy-e-nay-velikiyat-basketbolist.html"/>
        <a href="https://lifestyle.bg/stories/lebron-dzheyms-antani-deyvis-los-andzhelis-leykars-i-kakva-promyana-shte-napravi-kralya.html"/>
      </related>
    </article>
  </body>
</html>