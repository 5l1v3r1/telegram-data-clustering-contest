<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/pagoni-to-klisimo-tou-pedikou-stathmou-sto-filiro"/>
    <meta property="og:site_name" content="Voria.gr"/>
    <meta property="article:published_time" content="2019-12-09T17:03:00+00:00"/>
    <meta property="og:title" content="ΠΑΡΑΘΥΡΟ ΓΙΑ ΝΑ ΜΗΝ ΚΛΕΙΣΕΙ Ο ΠΑΙΔΙΚΟΣ ΣΤΑΘΜΟΣ ΣΤΟ ΦΙΛΥΡΟ"/>
    <meta property="og:description" content="Η δημοτική αρχή αναμένει την ψήφιση σχεδίου νόμου με το οποίο δίνεται παράταση μέχρι τις 30/06/2020 για την αδειοδότηση των δημοτικών παιδικών σταθμών"/>
  </head>
  <body>
    <article>
      <h1>ΠΑΡΑΘΥΡΟ ΓΙΑ ΝΑ ΜΗΝ ΚΛΕΙΣΕΙ Ο ΠΑΙΔΙΚΟΣ ΣΤΑΘΜΟΣ ΣΤΟ ΦΙΛΥΡΟ</h1>
      <h2>Η δημοτική αρχή αναμένει την ψήφιση σχεδίου νόμου με το οποίο δίνεται παράταση μέχρι τις 30/06/2020 για την αδειοδότηση των δημοτικών παιδικών σταθμών</h2>
      <address><time datetime="2019-12-09T17:03:00+00:00">09 Dec 2019, 17:03</time> by <a rel="author" href="https://www.voria.gr/article/author/katia-gerakaritou" target="_blank">Κάτια Γερακαρίτου</a></address>
      <p>Παγώνει το<b> κλείσιμο του παιδικού σταθμού</b> στο <b>Φίλυρο</b>, θέμα το οποίο είχε προκαλέσει τις τελευταίες ημέρες αντιδράσεις τόσο από την τοπική κοινωνία όσο και από την αντιπολίτευση του <b>δήμου Πυλαίας – Χορτιάτη.</b> <br/><br/>Η δημοτική αρχή αναμένει την ψήφιση σχεδίου νόμου, με το οποίο δίνεται παράταση μέχρι τις 30 Ιουνίου 2020 για την αδειοδότηση των δημοτικών παιδικών σταθμών. Η αρχική προθεσμία για την αδειοδότηση τους έληγε στις 31/12/2019, οπότε μετά από την εν λόγω ημερομηνία θα εκλεισε και ο παιδικός σταθμός του Φιλύρου. Σημειώνεται ότι ο συγκεκριμένος παιδικός σταθμός στο Φίλυρο, ο οποίο φιλοξενεί έξι παιδάκια και απασχολεί 5 εργαζόμενους, έχει άδεια αναψυκτηρίου. <br/><br/>«Όταν ψηφιστεί το σχέδιο νόμου για το οποίο ενημερωθήκαμε, θα ανακληθεί η απόφασή μας και δεν θα κλείσει ο παιδικός σταθμός στο Φίλυρο. Περιμένουμε την ψήφιση σύντομα, έως τα τέλη του μήνα», τόνισε στη <b>Voria.gr,</b> ο δήμαρχος Πυλαίας – Χορτιάτη<b> Ιγνάτιος Καϊτεζίδης.</b> <br/><br/>Αφού περάσει η παράταση για την αδειοδότηση, η δημοτική αρχή αναμένεται να τρέξει τις διαδικασίες για να αδειοδοτηθεί κανονικά και ο συγκεκριμένος παιδικός σταθμό.</p>
      <p>Ωστόσο, ο κ. Καϊτεζίδης σημειώνει πως ο δήμος Πυλαίας – Χορτιάτη έχει ενταχθεί πιλοτικά στο πρόγραμμα δίχρονης υποχρεωτικής εκπαίδευσης. «Με την υποχρεωτική δίχρονη εκπαίδευση πολλοί παιδικοί σταθμοί σε δήμους θα υποστελεχωθούν», ξεκαθάρισε.</p>
      <p>Από την περασμένη εβδομάδα παρατάξεις της αντιπολίτευσης στον δήμο Πυλαίας – Χορτιάτη είχαν αντιδράσει για την απόφαση να μπει λουκέτο στον παιδικό σταθμό στο Φίλυρο (δείτε <a href="https://www.voria.gr/article/../../article/filiro-katangelia-gia-klisimo-tou-monou-dimotikou-pedikou-stathmou">εδώ</a>, <a href="https://www.voria.gr/article/../../article/antithetos-sto-louketo-pedikou-stathmou-sto-filiro-o-karpouzis">εδώ </a>και <a href="https://www.voria.gr/article/../../article/sigchronos-dimosanisichia-gia-to-klisimo-pedikou-stathmou-sto-filiro">εδώ</a>).</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/lefki-nichta-me-aroma-christougennon-sto-panorama-tin-erchomeni-paraskevi"/>
        <a href="https://www.voria.gr/article/fotagogithikan-ta-christougenniatika-dentra-ston-dimo-pileas-chortiati"/>
        <a href="https://www.voria.gr/article/se-etimotita-o-d-pileas-chortiati-gia-tin-antimetopisi-tou-chionia"/>
        <a href="https://www.voria.gr/article/sigchronos-dimosanisichia-gia-to-klisimo-pedikou-stathmou-sto-filiro"/>
        <a href="https://www.voria.gr/article/antithetos-sto-louketo-pedikou-stathmou-sto-filiro-o-karpouzis"/>
        <a href="https://www.voria.gr/article/filiro-katangelia-gia-klisimo-tou-monou-dimotikou-pedikou-stathmou"/>
      </related>
    </article>
  </body>
</html>