<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/tuka-pro-normandsku-zustrich-nashi-ievropeiski-partnery-i-predstavnyky-rf-tysnutymut-na-predstavnykiv-ukrainy-204353.html"/>
    <meta property="og:site_name" content="5 канал"/>
    <meta property="article:published_time" content="2019-12-09T17:13:00+00:00"/>
    <meta property="og:title" content="Тука про Нормандську зустріч: &quot;Наші європейські партнери і представники РФ тиснутимуть на представників України&quot;"/>
    <meta property="og:description" content="Під офісом президента люди вимагають не поступатися національними інтересами України під час нормандської зустрічі у столиці Франції"/>
  </head>
  <body>
    <article>
      <h1>Тука про Нормандську зустріч: "Наші європейські партнери і представники РФ тиснутимуть на представників України"</h1>
      <address>
        <time datetime="2019-12-09T17:13:00+00:00">09 Dec 2019, 17:13</time>
      </address>
      <p>Акція "Варта на Банковій" триває у Києві. Від учорашнього вечора біля Офісу президента перебувають активісти. Там розгорнули наметове містечко. Скільки триватиме акція, організатори поки не прогнозують. Кажуть, усе залежить від результатів зустрічі в Парижі. Тож закликають небайдужих прийти на віче о 19-й годині, щоб разом стежити за інформацією з переговорів та визначитися з подальшими кроками. Про це інформує кореспондент "5 каналу" Евеліна Михайленко. </p>
      <p>Очікування учасників залишаються незмінними: попри можливий тиск із боку інших держав – не поступатися національними інтересами України під час нормандської зустрічі у столиці Франції.</p>
      <p>Серед тих, хто прийшов під ОП і Георгій Тука, заступник міністра з питань тимчасово окупованих територій (2016–2019). Він говорить: "Жодного сумніву і, на жаль, наші європейські партнери і представники Росії будуть тиснути на представників України, аби Україна погодилася на запропоновані умови. Не маю жодних сумнівів, бо в цьому зацікавлені і предстаники ЄС і Росії. Але це не відповідає інтересам України. сподіваюсь що вдастся відстояти інтереси нашої держави, а не інших учасників переговорів".</p>
      <figure>
        <iframe src="https://www.youtube.com/embed/XsJOSAYeCrY" width="745" height="451" data-service="Youtube" scrolling="no"/>
      </figure>
      <p>А народний депутат VIII скликання Ігор Лапін каже: "Будуть демонізувати максимально "Нафтогаз", але справа в тому, що президент Зеленський не є директор юридичної фірми "Нафтогаз", то ми надіємося, що в цій ситуації виважена політика комерсантів буде переважати над політичними амбіціями Зеленського". </p>
    </article>
  </body>
</html>