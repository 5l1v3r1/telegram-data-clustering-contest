<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476881-prezydent-budujmy-polske-nowoczesna-strzegac-wartosci"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T17:19:06+00:00"/>
    <meta property="og:title" content="Prezydent Duda: Zadaniem rządzących jest tworzenie Polski nowoczesnej, ale strzegąc pilnie tego, co jest naszą tradycją i wartością"/>
    <meta property="og:description" content="&quot;Nigdy nie wolno nam się ich wyrzec i nigdy nie wolno pozwolić ich sobie odebrać, one są dla nas najważniejsze i one są wypróbowane&quot;."/>
  </head>
  <body>
    <article>
      <h1>Prezydent Duda: Zadaniem rządzących jest tworzenie Polski nowoczesnej, ale strzegąc pilnie tego, co jest naszą tradycją i wartością</h1>
      <address><time datetime="2019-12-09T17:19:06+00:00">09 Dec 2019, 17:19</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>*Zadaniem rządzących jest tworzenie Polski nowoczesnej, a zarazem strzegącej tradycyjnych wartości – powiedział w poniedziałek prezydent Andrzej Duda na spotkaniu w Brzozowie (woj. podkarpackie). Według niego wartości te trzeba dzisiaj „pielęgnować z całą mocą”.</b>
      </p>
      <slideshow>
        <figure>
          <a href="https://wpolityce.pl/p/638612">
            <img src="https://wpolityce.pl/p/638612"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638613">
            <img src="https://wpolityce.pl/p/638613"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638615">
            <img src="https://wpolityce.pl/p/638615"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638614">
            <img src="https://wpolityce.pl/p/638614"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638616">
            <img src="https://wpolityce.pl/p/638616"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638617">
            <img src="https://wpolityce.pl/p/638617"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638618">
            <img src="https://wpolityce.pl/p/638618"/>
          </a>
          <figcaption>autor: PAP/Darek Delmanowicz</figcaption>
        </figure>
        <figure>
          <a href="https://wpolityce.pl/p/638619">
            <img src="https://wpolityce.pl/p/638619"/>
          </a>
          <figcaption>autor: PAP/Darek Delmanowicz</figcaption>
        </figure>
      </slideshow>
      <p>Prezydent podczas wystąpienia podkreślił, że historia tej ziemi była trudna.</p>
      <blockquote>To w nią uderzały zagony tatarskie. To w nią uderzały różnego rodzaju napaści przez całe wieki. To potem Szwedzi także i tutaj ze swoim potopem dotarli. Tu palono wsie, palono miasta, niszczono, burzono, i za każdym razem trzeba było się odbudowywać. Ile trzeba było do tego siły? Ile trzeba było do tego determinacji? Ile trzeba było do tego także i miłości, żeby się stąd nie wynieść, nie pójść, gdzieś daleko. Tylko tu zostać</blockquote>
      <p>— zaznaczył Andrzej Duda.</p>
      <blockquote>To właśnie taka historia przez stulecia, potem poprzez zabory, poprzez kolejne powstania, które się przetaczały, przez polskie ziemie pod okupacją zaborczą, potem poprzez walkę o odzyskanie niepodległości, potem poprzez walkę o ukształtowanie i utrzymanie granic tej odrodzonej w 1918 roku Rzeczypospolitej</blockquote>
      <p>— dodał prezydent.</p>
      <blockquote>I ci ludzie stąd, o Polskę wolną, suwerenną niepodległą walczyli, o to by była</blockquote>
      <p>— powiedział Andrzej Duda.</p>
      <p><b>Podkreślił, że kultura Podkarpacia jest „oparta na silnej wierze, wartościach, korzeniach chrześcijańskich, które są największą siłą Europy”</b>.</p>
      <blockquote>To są te wartości, co do których, ja nie mam żadnych wątpliwości, że my dzisiaj musimy (je) pielęgnować z cała mocą</blockquote>
      <p>— mówił Andrzej Duda.</p>
      <blockquote>Musimy (je) pilnować i musimy ich strzec, nigdy nie wolno nam się ich wyrzec i nigdy nie wolno pozwolić ich sobie odebrać, one są dla nas najważniejsze i one są wypróbowane</blockquote>
      <p>— powiedział prezydent.</p>
      <p>
        <b>Za zadanie ludzi sprawujących władzę – prezydenta, premiera, rządu, parlamentarzystów i europosłów - Andrzej Duda uznał tworzenie Polski nowoczesnej, odpowiadającej na współczesne wyzwania, „korzystając z tego, co świat przynosi korzystnego, ale strzegąc pilnie tego, co jest naszą tradycją i naszą wartością”.</b>
      </p>
      <blockquote>Chcemy żyć w nowoczesnym państwie, chcemy żyć na swojej ziemi</blockquote>
      <p>— oświadczył prezydent.</p>
      <p>Wyraził uznanie dla powojennego podziemia zbrojnego.</p>
      <blockquote>Znowu żyjemy w wolnej, suwerennej Polsce, także dzięki tym ludziom stąd, którzy nigdy o wolności nie zapomnieli, nawet w czasie, kiedy przyszli Sowieci i kiedy było wiadomo, że nie wygramy tej wojny i że Zachód nam nie pomoże, że z jednej okupacji popadliśmy w drugą niewolę. Oni nie złożyli broni - Żołnierze niezłomni. Tutaj w waszych miastach, miasteczkach i wsiach na Podkarpaciu byli ścigani i zabijani, ale tutaj też na tej ziemi do końca walczyli, i nigdy o nich nie zapomniano</blockquote>
      <p>— powiedział Andrzej Duda.</p>
      <p>Prezydent mówił spotkaniu z mieszkańcami powiatu brzozowskiego, że chce, byśmy budowali Polskę nowoczesną i zasobną. Jako ważną inwestycję w regionie podkarpackim wymienił budowę gazociągu ze Strachociny do granicy ze Słowacją. Zaznaczył, że jest to inwestycja mająca służyć bezpieczeństwu energetycznemu Polski, ale też bezpieczeństwu państw naszego regionu.</p>
      <blockquote>Tak, mamy wielkie ambicje. Chcemy być hubem energetycznym, jeśli chodzi o energię gazową dla naszej części Europy</blockquote>
      <p>— podkreślił Duda. Przypomniał, że Polska już dysponuje gazoportem w Świnoujściu i buduje gazociąg Baltic Pipe.</p>
      <blockquote>Będziemy budować kolejny gazoport w Gdańsku albo w Gdyni. Chcemy, żeby dzięki nam i naszym inwestycjom nie tylko Polska była zabezpieczona pod względem dostaw gazu i bezpieczeństwa energetycznego w tym zakresie, ale byśmy mogli to bezpieczeństwo nieść do innych krajów Europy środkowej. Do Słowacji, na Ukrainę i dalej na południe</blockquote>
      <p>— stwierdził.</p>
      <blockquote>To jest bardzo ważne w naszej części Europy</blockquote>
      <p>— dodał prezydent.</p>
      <figure>
        <iframe data-src="https://twitter.com/marcin_kedryna/status/1204061288307052547" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Prezydent podkreślił, że dla bezpieczeństwa Polski ma ogromne znaczenie członkostwo w UE i w NATO.</b>
      </p>
      <blockquote>Wielu chciałoby, żeby Sojusz Północnoatlantycki przestał istnieć. Wielu chętnie mówi, że Sojusz się rozpada, a państwa (członkowskie - PAP) się kłócą. Spokojnie, w sprawach najważniejszych państwa te mówią jednym głosem</blockquote>
      <p>— zapewnił.</p>
      <p>Mówiąc o zagrożeniach dla państw NATO Duda podkreślił, że w przypadku różnych państwach są one różne.</p>
      <blockquote>Jeden spotyka się z zagrożeniem, bo ma agresywnego sąsiada, a drugi, bo grożą mu terroryści</blockquote>
      <p>— stwierdził.</p>
      <blockquote>My będziemy robili wszystko, żeby uniknąć terrorystów, by nie mieli warunków, żeby do nas przyjechać i będziemy robili wszystko, żeby zabezpieczyć się przed wszelkimi przejawami agresji, tak by nikomu nie opłacało się nas zaatakować i zaburzać spokoju Polaków. To nasze najważniejsze zadanie i to zadanie realizujemy</blockquote>
      <p>— zapewnił.</p>
      <p>Dlatego - zaznaczył prezydent - „w dobie rosyjskiej agresji na Ukrainie”, Polska zaprosiła do siebie wojska sojusznicze z państw NATO, w tym z USA.</p>
      <blockquote>Wywalczyliśmy tę obecność, żeby NATO nie było tylko na zachodzie Europy, ale żeby było także u nas, na wschodniej flance Sojuszu</blockquote>
      <p>— podkreślił.</p>
      <p>Zapewnił też, że obecne relacje Polski z USA - państwem, które dysponuje najsilniejszą armią na świecie - są bardzo dobre.</p>
      <blockquote>Jesteśmy nie tylko odpowiedzialnym sojusznikiem, ale też jesteśmy poważnie traktowani</blockquote>
      <p>— dodał.</p>
      <p>
        <b>Prezydent przypomniał niedawne zniesienie przez USA wiz dla Polaków.</b>
      </p>
      <blockquote>To ma znaczenie symboliczne, ale także godnościowe</blockquote>
      <p>— ocenił dodając, że dzięki tej decyzji administracji amerykańskiej Polska jest traktowana jak inne sojusznicze, europejskie państwa.</p>
      <figure>
        <iframe src="https://www.youtube.com/embed/bPgBwd5lHvQ" width="650" height="350" data-service="Youtube" scrolling="no"/>
      </figure>
      <p>kpc/PAP</p>
    </article>
  </body>
</html>