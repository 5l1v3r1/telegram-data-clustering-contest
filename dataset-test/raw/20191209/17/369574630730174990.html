<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/vlada-navrhne-soudu-zruseni-hnuti-list-jaromira-soukupa/r~59480f5a1aa311ea84c6ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-12-09T17:12:13+00:00"/>
    <meta property="og:title" content="Konec Soukupova politického hnutí. Vláda soudu navrhne jeho zrušení"/>
    <meta property="og:description" content="Hnutí má být zrušeno kvůli nedodržení šestiměsíční lhůty na obsazení svých orgánů."/>
  </head>
  <body>
    <article>
      <h1>Konec Soukupova politického hnutí. Vláda soudu navrhne jeho zrušení</h1>
      <address>
        <time datetime="2019-12-09T17:12:13+00:00">09 Dec 2019, 17:12</time>
      </address>
      <p>Vnitro hnutí zaregistrovalo 15. března letošního roku, subjekt ale od té doby neobsadil své orgány. Zástupci hnutí přislíbili orgány hnutí ustavit co nejdříve, to je však podle zákona irelevantní, uvedlo vnitro v návrhu.</p>
      <p>"Zákon o politických stranách dává vzniknuvším stranám dostatečně dlouhou lhůtu šest měsíců, aby v tomto období byl vznik politického subjektu završen," citovalo ministerstvo z dřívějšího rozhodnutí NSS.</p>
      <p>Související</p>
      <h3>Soukup chce být jako Werich, ale není vůbec vtipný, smějí se lidé seriálu Premiér</h3>
      <figure>
        <img src="https://cdn.xsd.cz/resize/2d43967b094639d6bb9a586839751d9a_extract=204,99,1815,1021_resize=240,135_.jpg?hash=44201ae6b9a4ef9b70de094df1f431bf"/>
      </figure>
      <p>Soukup oznámil vznik hnutí ve své televizi Barrandov v polovině ledna. Má podle něj bránit národní zájmy před zkorumpovanými politiky a oligarchy. V březnu pak uvedl, že se nechystá být předsedou hnutí a neplánuje za něj ani kandidovat ve volbách.</p>
      <p>Majitel mediálních firem Médea Group a Empresa Media Soukup se kolem politiky angažoval už dřív. Pomáhal s financováním kampaně Straně zelených a financoval Demokratickou stranu zelených, za kterou i neúspěšně kandidoval v roce 2009 do Evropského parlamentu.</p>
    </article>
  </body>
</html>