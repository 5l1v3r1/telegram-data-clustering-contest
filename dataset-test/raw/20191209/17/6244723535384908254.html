<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/malbork-mezczyzna-podejrzany-o-probe-gwaltu-na-13-letnim-chlopcu/vfg62wv"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T17:49:25+00:00"/>
    <meta property="og:title" content="Mężczyzna podejrzany o molestowanie 13-latka i próbę gwałtu"/>
    <meta property="og:description" content="Nawet 15 lat więzienia grozi 39-letniemu mężczyźnie, który podejrzany jest o próbę zgwałcenia w nocy z piątku na sobotę w Malborku 13-letniego chłopca. Według nieoficjalnych informacji, 39-latek jest trenerem siatkówki."/>
  </head>
  <body>
    <article>
      <h1>Mężczyzna podejrzany o molestowanie 13-latka i próbę gwałtu</h1>
      <h2>Nawet 15 lat więzienia grozi 39-letniemu mężczyźnie, który podejrzany jest o próbę zgwałcenia w nocy z piątku na sobotę w Malborku 13-letniego chłopca. Według nieoficjalnych informacji, 39-latek jest trenerem siatkówki.</h2>
      <address><time datetime="2019-12-09T17:49:25+00:00">09 Dec 2019, 17:49</time> by <a rel="author">PAP</a></address>
      <p>O postawieniu zarzutów mężczyźnie poinformowała rzecznik prasowy Prokuratury Okręgowej w Gdańsku Grażyna Wawryniuk. - Pokrzywdzony to 13-letni chłopiec. Uczestniczył w imprezie sportowej, która odbywała się na terenie <a href="https://trojmiasto.onet.pl/malbork">Malborka</a>. Do zdarzenia doszło w nocy z 6 na 7 grudnia w miejscu, w którym chłopiec wraz z innymi uczestnikami nocował - dodała Wawryniuk.</p>
      <p><a href="https://trojmiasto.onet.pl/prokuratura">Prokuratura</a> postawiła 39-letniemu mężczyźnie zarzut "usiłowania doprowadzenia przemocą małoletniego pokrzywdzonego do obcowania płciowego oraz dopuszczenia się wobec niego innej czynności seksualnej".</p>
      <p>Według nieoficjalnych informacji PAP ze źródeł zbliżonych do organów ścigania, 39-latek jest trenerem siatkówki. Mężczyzna nie przyznał się do winy. Prokuratura wystąpiła do sądu o jego aresztowanie.</p>
      <p>
        <a href="http://onet.tv/i/news/wanda-nowicka-w-onet-opinie-szymon-holownia-nie-ma-szans-odebrac-wyborcow-lewicy/gv9shy">Wanda Nowicka w "Onet Opinie": Szymon Hołownia nie ma szans odebrać wyborców Lewicy</a>
      </p>
      <p>(pmd)</p>
    </article>
  </body>
</html>