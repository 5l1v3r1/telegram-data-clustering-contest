<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-12-09/39-latek-podejrzany-o-probe-zgwalcenia-13-latka-grozi-mu-15-lat-wiezienia/"/>
    <meta property="og:site_name" content="Polsat News"/>
    <meta property="article:published_time" content="2019-12-09T17:54:00+00:00"/>
    <meta property="og:title" content="39-latek podejrzany o próbę zgwałcenia 13-latka. Nieoficjalnie: to trener siatkówki"/>
    <meta property="og:description" content="Do 15 lat więzienia grozi 39-letniemu mężczyźnie, podejrzanemu o próbę zgwałcenia w nocy z piątku na sobotę w Malborku (Pomorskie) 13-letniego chłopca oraz dopuszczenia się wobec niego innej czynności seksualnej."/>
  </head>
  <body>
    <article>
      <h1>39-latek podejrzany o próbę zgwałcenia 13-latka. Nieoficjalnie: to trener siatkówki</h1>
      <address>
        <time datetime="2019-12-09T17:54:00+00:00">09 Dec 2019, 17:54</time>
      </address>
      <p>
        <b>Do 15 lat więzienia grozi 39-letniemu mężczyźnie, podejrzanemu o próbę zgwałcenia w nocy z piątku na sobotę w Malborku (Pomorskie) 13-letniego chłopca oraz dopuszczenia się wobec niego innej czynności seksualnej.</b>
      </p>
      <related>
        <a href="https://www.polsatnews.pl/wiadomosc/2019-11-19/szczecin-lekarze-odmowili-pomocy-zgwalconej-osmiolatce/"/>
      </related>
      <p>O postawieniu zarzutów mężczyźnie poinformowała w poniedziałek rzecznik prasowy Prokuratury Okręgowej w Gdańsku Grażyna Wawryniuk.</p>
      <p>
        <b>Podczas imprezy sportowej</b>
      </p>
      <p>- Pokrzywdzony to 13-letni chłopiec. Uczestniczył w imprezie sportowej, która odbywała się na terenie Malborka. Do zdarzenia doszło w nocy z 6 na 7 grudnia w miejscu, w którym chłopiec wraz z innymi uczestnikami nocował - dodała Wawryniuk.</p>
      <p>
        <a href="https://www.polsatnews.pl/wiadomosc/2019-06-27/byly-trener-kadry-w-kolarstwie-gorskim-andrzej-p-oskarzony-o-przestepstwa-seksualne/">
          <b>ZOBACZ: Były trener kadry w kolarstwie górskim Andrzej P. oskarżony o przestępstwa seksualne</b>
        </a>
      </p>
      <p>Prokuratura postawiła 39-letniemu mężczyźnie zarzut "usiłowania doprowadzenia przemocą małoletniego pokrzywdzonego do obcowania płciowego oraz dopuszczenia się wobec niego innej czynności seksualnej".</p>
      <p>
        <b>Nie przyznał się</b>
      </p>
      <p>Według nieoficjalnych informacji ze źródeł zbliżonych do organów ścigania, 39-latek jest trenerem siatkówki.</p>
      <p>Mężczyzna nie przyznał się do winy. Prokuratura wystąpiła do sądu o jego aresztowanie.</p>
      <p>
        <a href="https://www.polsatnews.pl/wideo/chirurgiczny-fenomen-operacje-w-lonie-matki-a-rozszczep-kregoslupa_6761383/">WIDEO - Chirurgiczny fenomen. Operacje w łonie matki a rozszczep kręgosłupa</a>
      </p>
      <figure>
        <img src="https://r.dcs.redcdn.pl/http/o2/redefine/cp/u1/u1tfm3vb1hh7d1eapt4t1djmcb4h6o7z.jpg"/>
      </figure>
    </article>
  </body>
</html>