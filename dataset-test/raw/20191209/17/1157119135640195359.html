<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/12/09/podilivsja_palnim_na_trasi_konfiskujut_avtomobil.html"/>
    <meta property="og:site_name" content="Соцпортал"/>
    <meta property="article:published_time" content="2019-12-09T17:00:00+00:00"/>
    <meta property="og:title" content="​Поділився пальним на трасі — конфіскують автомобіль"/>
    <meta property="og:description" content="Покласти край незаконному обігу пального може поширення адміністративної відповідальності за такі правопорушення на будь-які випадки оптової чи роздрібної торгівлі."/>
  </head>
  <body>
    <article>
      <h1>​Поділився пальним на трасі — конфіскують автомобіль</h1>
      <address>
        <time datetime="2019-12-09T17:00:00+00:00">09 Dec 2019, 17:00</time>
      </address>
      <h4>Покласти край незаконному обігу пального може поширення адміністративної відповідальності за такі правопорушення на будь-які випадки оптової чи роздрібної торгівлі.</h4>
      <figure>
        <img src="https://socportal.info/media/contentimages/1125dee0c4d725a1.jpg"/>
      </figure>
      <p>Тобто не лише на заправках, а й десь на трасі.</p>
      <p>Для цього пропонується окремо визначити санкції за порушення порядку торгівлі пальним. Відповідні вимоги <a href="http://w1.c1.rada.gov.ua/pls/zweb2/webproc4_1?pf3511=67508">описано</a> в проекті №2515, повідомляє телеграм-канал "<a href="https://t.me/joinchat/AAAAAFNxWbGnDQd8mjSqcg">Блог Юриста</a>".</p>
      <p>Причину такої ініціативи її автори пояснюють тим, що наразі відповідальність діє тільки стосовно суб’єктів господарювання. Проте йдеться про діяльність, обов’язковою ознакою якої є, зокрема, систематичність. Як визначає судова практика, не менше ніж тричі протягом одного календарного року. Тобто якщо незаконну торгівлю пальним здійснює фізособа, яка не зареєстрована як суб’єкт підприємництва, то вона уникає санкцій.</p>
      <p>Тому планується встановити адмінвідповідальність за оптову або роздрібну торгівлю пальним без наявності дозвільних документів. Крім того, посадові особи Національної поліції та Державної фіскальної служби зможуть вилучати пальне, транспортні засоби, ємності та обладнання, а так само гроші, одержані внаслідок учинення такого правопорушення, аби забезпечити їх конфіскацію.</p>
      <p>Тож якщо на трасі ви поділитеся пальним з іншим водієм і візьмете за це гроші, то також потрапите під дію нових норм і ризикуєте позбутися автомобіля.</p>
      <p><a href="https://socportal.info/category/politics/">Всі політичні новини України</a> читайте в розділі #Банкова на Соцпорталі.</p>
      <p>Читайте також:</p>
      <ul>
        <li>
          <a href="https://socportal.info/2019/11/27/medreforma_2020_scho_novogo_uhvaliv_urjad.html">Медреформа 2020: що нового ухвалив Уряд</a>
        </li>
        <li>
          <a href="https://socportal.info/2019/11/27/kabmin_stav_volodarem_100_aktsij_privatbanku.html">Кабмін став володарем 100% акцій Приватбанку</a>
        </li>
      </ul>
    </article>
  </body>
</html>