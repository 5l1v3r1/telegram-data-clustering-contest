<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483624"/>
    <meta property="og:site_name" content="طرفداری"/>
    <meta property="article:published_time" content="2019-12-09T17:46:46+00:00"/>
    <meta property="og:title" content="خسرو حیدری: تیم استقلال مقابل پیکان، آن تیم چهار روز پیش نبود؛ استراماچونی از من بیشتر تعصب داشت"/>
    <meta property="og:description" content="طرفداری- خسرو حیدری بعد از تساوی 2 بر 2 استقلال مقابل پیکان در جمع خبرنگاران اظهار داشت: چهار  روز پیش برای حمایت استقلال به ورزشگاه آمدم و این تیم برد وبه صدر جدول رسید  و عالی هم بازی کرد اما از دیروز همه چیز عوض شده است. مربی که برای تیم این همه زحمت کشیده چرا یک شبه جدا می شود؟! آیا این استقلال تیم 4 روز پیش بود؟ "/>
  </head>
  <body>
    <article>
      <h1>خسرو حیدری: تیم استقلال مقابل پیکان، آن تیم چهار روز پیش نبود؛ استراماچونی از من بیشتر تعصب داشت</h1>
      <address><time datetime="2019-12-09T17:46:46+00:00">09 Dec 2019, 17:46</time> by <a rel="author" href="https://www.tarafdari.com/%D9%81%D9%88%D8%A7%D8%AF-%D8%A8%D8%BA%D9%84%D8%A7%D9%86%DB%8C/289855" target="_blank">فواد بغلانی</a></address>
      <pre>بازیکن سابق استقلال می گوید به هر قیمتی استراماچونی باید برگردد.</pre>
      <p><a href="https://www.tarafdari.com/"><b>طرفداری</b></a>- خسرو حیدری بعد از تساوی 2 بر 2 <a href="https://www.tarafdari.com/node/1483533">استقلال مقابل پیکان </a>در جمع خبرنگاران اظهار داشت:</p>
      <blockquote>چهار روز پیش برای حمایت استقلال به ورزشگاه آمدم و این تیم برد وبه صدر جدول رسید و عالی هم بازی کرد اما از دیروز همه چیز عوض شده است. مربی که برای تیم این همه زحمت کشیده چرا یک شبه جدا می شود؟! آیا این استقلال تیم 4 روز پیش بود؟</blockquote>
      <p><b>به گزارش خبرنگار طرفداری</b>، وی افزود:</p>
      <blockquote>چهار روز پیش استقلال یقه مدعیان را گرفت و مقابل سپاهان و شهر خودرو آنگونه بازی می کرد مقابل پیکان اینجوری بازی کرد. سرمربی برای تیم زحمت کشیده و سبک خوبی برای تیم ایجاد کرده بود. امروز صبح وقتی از خواب بیدار شدم دیدم که هواداران مقابل باشگاه استقلال گریه می کنند. 4 روز پیش برای حمایت استقلال به ورزشگاه آمدیم و امروز این شرایط برای تیم ایجاد شده است.</blockquote>
      <p>حیدری تصریح کرد:</p>
      <blockquote>به وریا غفوری زنگ زدم و گفتم چه باید کنیم؟ من کنارتان هستم و آمدیم تا به بازیکنان روحیه بدهیم. الان وقتش بود که از جدول جدا می شدیم اما بدون سرمربی این وضعیت برای تیم رقم خورد. باور کنید تعصب استراماچونی به استقلال از من بیشتر بود.</blockquote>
      <p>بازیکن سابق تیم استقلال در مورد جلسه با فرهاد مجیدی برای سرمربیگری در این تیم اظهار داشت:</p>
      <blockquote>هواداران استراماچونی را می خواهند. از وزیر ورزش خواهش می کنم که استراماچونی را به استقلال برگرداند. همه اعتراض کرده اند در ورزشگاه اعتراض شده است اما من خواهش می کنم اگر راهی وجود دارد استراماچونی را به استقلال برگردانید. نمی دانم در 5-6 ماه گذشته چه اتفاقی در استقلال رخ داده که کار به اینجا رسید. اینکه بگوییم نتوانستیم پول واریز کنیم به هواداران ربطی ندارد. هوداران دوست دارند استقلال را با استراماچونی دوست دارند چون او باتیم نتیجه گرفته است.</blockquote>
      <p>وی افزود:</p>
      <blockquote>از مسئولان خواهش می کنم اگر هر فردی کم کاری کرده یقه اش را بگیرند. اگر خسرو حیدری کم کاری کرده او را بازخواست کنند. از وزیر ورزش خواهش می کنم این کار را انجام بدهد.</blockquote>
    </article>
  </body>
</html>