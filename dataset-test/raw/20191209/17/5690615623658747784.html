<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840338-kilkist-zhertv-vid-koru-na-samoa-zrosla-do-70"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:02:00+00:00"/>
    <meta property="og:title" content="Кількість жертв від кору на Самоа зросла до 70"/>
    <meta property="og:description" content="КИЇВ. 9 грудня. УНН. На Самоа від кору загинули 70 людей. За один день було діагностовано 112 випадків захворювання. Про це повідомляє УНН із посиланням на …"/>
  </head>
  <body>
    <article>
      <h1>Кількість жертв від кору на Самоа зросла до 70</h1>
      <address><time datetime="2019-12-09T17:02:00+00:00">09 Dec 2019, 17:02</time> by <a rel="author">Дар'я Панченко</a></address>
      <p><b>КИЇВ. 9 грудня. УНН.</b> На Самоа від кору загинули 70 людей. За один день було діагностовано 112 випадків захворювання. Про це повідомляє <b>УНН</b> із посиланням на видання <a href="https://www.dailymail.co.uk/home/index.html">DailyMail</a>.</p>
      <p>"Кількість загиблих в Самоа від кору продовжує зростати - незважаючи на відчайдушні зусилля з вакцинації всіх, хто живе на островах. Всього загинуло 70 людей, більшість з них – діти", - повідомили у ЗМІ.</p>
      <p>Зазначається, що чиновники звинувачують тих, хто відмовляється від щеплень, у тому, що хвороба швидко поширюється.</p>
      <p>"За три тижні, відколи було оголошено надзвичайний стан, вакцинували 60% населення країни - близько 120 тисяч людей. Але може пройти до двох тижнів, щоб вакцина почала діяти. Кір є дуже інфекційним, тому продовжує поширюватися. За 24 години, до ранку понеділка, було діагностовано 112 випадків захворювання", - зазначили в ЗМІ.</p>
      <p>Повідомляється, що рівень імунізації населення досягнув 90%.</p>
      <p>Нагадаємо, в Самоа нещеплених сімей закликали повісити <a href="https://www.unn.com.ua/uk/news/1839409-spalakh-koru-v-samoa-nescheplenikh-simey-zaklikali-povisiti-chervoni-prapori-na-budinki">червоні прапори на будинки.</a></p>
      <p>Також нагадаємо, тиждень тому, 2 грудня, повідомлялося <a href="https://www.unn.com.ua/uk/news/1838912-spalakh-koru-v-samoa-zabrav-zhittya-50-ditey">про 50 загиблих.</a></p>
    </article>
  </body>
</html>