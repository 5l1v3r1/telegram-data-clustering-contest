<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/601255/oelmek-epistoli-sto-ypoik-gia-mi-katavoli-syntaksiodotikon-ofelimaton"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T17:21:00+00:00"/>
    <meta property="og:title" content="ΟΕΛΜΕΚ: Επιστολή στο ΥΠΟΙΚ για μη καταβολή συνταξιοδοτικών ωφελημάτων"/>
    <meta property="og:description" content="Επιστολή στο Υπουργό Οικονομικών, Κωνσταντίνο Πετρίδη, με θέμα τη μη καταβολής συνταξιοδοτικών ωφελημάτων σε εκπαιδευτικούς, που έχουν αφυπηρετήσει,..."/>
  </head>
  <body>
    <article>
      <h1>ΟΕΛΜΕΚ: Επιστολή στο ΥΠΟΙΚ για μη καταβολή συνταξιοδοτικών ωφελημάτων</h1>
      <address><time datetime="2019-12-09T17:21:00+00:00">09 Dec 2019, 17:21</time> by <a rel="author">SigmaLive</a></address>
      <p><b>Επιστολή στο Υπουργό Οικονομικών, Κωνσταντίνο Πετρίδη, με θέμα τη μη καταβολής συνταξιοδοτικών ωφελημάτων σε εκπαιδευτικούς, που έχουν αφυπηρετήσει, απέστειλε η ΟΕΛΜΕΚ με την οποία κάνει λόγο για «αδικαιολόγητη κωλυσιεργία» εκ μέρους του αρμόδιου Υπουργείου.<br/></b> <br/>Σε ανακοίνωσή της, η ΟΕΛΜΕΚ δημοσιοποιεί την επιστολή της προς τον Υπουργό  Οικονομικών, η οποία αναφέρει ότι στη συνάντηση που πραγματοποιήθηκε στις 16 Ιουλίου του 2019 στο Υπουργείο Οικονομικών μεταξύ του τέως Υπουργού Οικονομικών και των Εκπαιδευτικών Οργανώσεων ΟΕΛΜΕΚ – ΠΟΕΔ – ΟΛΤΕΚ, καθώς επίσης της ΠΑΣΥΔΥ και του ΣΑΚ (Σύνδεσμος Αστυνομίας Κύπρου), για συζήτηση του συνταξιοδοτικού ζητήματος που αφορά  τους εκπαιδευτικούς και γενικά τους κρατικούς υπαλλήλους που μονιμοποιούνται μετά την 1.10.2011, θέσαμε το ιδιαίτερο πρόβλημα των εκπαιδευτικών που έχουν μονιμοποιηθεί μετά την 1.10.2011 και έχουν ήδη αφυπηρετήσει, χωρίς να λάβουν κανένα συνταξιοδοτικό ωφέλημα.<br/> <br/>Όπως γράφει στην επιστολή της η ΟΕΛΜΕΚ για το θέμα που αφορά στους εκπαιδευτικούς που έχουν μονιμοποιηθεί μετά την 1.10.2011 και έχουν ήδη αφυπηρετήσει, χωρίς να λάβουν κανένα συνταξιοδοτικό ωφέλημα, ο τέως Υπουργός Οικονομικών επέδειξε ιδιαίτερο ενδιαφέρον και ζήτησε από τους συνεργάτες του να το διερευνήσουν και να του υποβάλουν εισηγήσεις, με βάση την ισχύουσα νομοθεσία, ώστε να παραχωρηθούν στους εν λόγω συναδέλφους, τα όποια συνταξιοδοτικά ωφελήματα δικαιούνται, με αναδρομική ισχύ.<br/> <br/>«Δυστυχώς», σημειώνει, «παρόλο που έχουν παρέλθει 4 μήνες από τη συνάντηση αυτή, φαίνεται εκ των πραγμάτων, ότι το Υπουργείο σας δεν έχει προβεί σε καμία ενέργεια για την αποκατάσταση της αδικίας σε βάρος των εν λόγων συναδέλφων».<br/> <br/>Η ΟΕΛΜΕΚ καλεί το νέο Υπουργό Οικονομικών να την ενημερώσει άμεσα σε ποιες ενέργειες προτίθεται να προβεί, ώστε να αρθεί η συγκεκριμένη αδικία και να παραχωρηθούν στους επηρεαζόμενους εκπαιδευτικούς τα όποια συνταξιοδοτικά ωφελήματα δικαιούνται.<br/> <br/>Πηγή: ΚΥΠΕ </p>
    </article>
  </body>
</html>