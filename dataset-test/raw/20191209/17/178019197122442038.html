<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/procesory/intel_procesory_core_i3_i_core_i5_sa_lepsze_od_amd_ryzen_5_i_ryzen_7"/>
    <meta property="og:site_name" content="PurePC"/>
    <meta property="article:published_time" content="2019-12-09T17:00:01+00:00"/>
    <meta property="og:title" content="Intel: Procesory Core i3 i Core i5 są lepsze od AMD Ryzen 5 i Ryzen 7"/>
    <meta property="og:description" content="Intel podczas konferencji przygotowanej w Chinach próbował przekonać ludzi, że to ich procesory są lepsze od Ryzenów pomimo mniejszej ilości rdzeni. Więcej na PurePC.pl."/>
  </head>
  <body>
    <article>
      <h1>Intel: Procesory Core i3 i Core i5 są lepsze od AMD Ryzen 5 i Ryzen 7</h1>
      <address><time datetime="2019-12-09T17:00:01+00:00">09 Dec 2019, 17:00</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27675.jpg"/>
      </figure>
      <p>Nie tak dawno temu AMD chwaliło się w oficjalnych materiałach procesorami, które zostały wypuszczone w tym roku - trzecią generacją konsumenckich Ryzenów, Threadripperów oraz serwerowych układów EPYC. W ocenie firmy z Santa Clara wszystkie procesory oferują lepszą wydajność oraz lepszy stosunek ceny do możliwości w porównaniu do konkurencyjnych układów Intel. Nic dziwnego, bowiem tegoroczna odsłona Zen 2 przyniosła konkretne zyski, co dodatkowo potwierdza świetna sprzedaż w sieciach pokroju Amazon. Nie musieliśmy długo czekać z odpowiedzią Intela, który w Chinach przygotował konferencję, na której porównywał swoje układy do Ryzenów. Według działu marketingu Niebieskich przykładowo Core i5-9600KF jest lepszy od Ryzena 7 3800X.</p>
      <h3>💬 Intel przygotował w Chinach specjalną prezentację, w której próbuje wyjaśnić dlaczego ich 4 i 6-rdzeniowe procesory są lepsze od układów konkurencji w postaci 6 i 8-rdzeniowych AMD Ryzen.</h3>
      <figure>
        <img src="https://www.purepc.pl/image/news/2019/12/09_intel_procesory_core_i3_i_core_i5_sa_lepsze_od_amd_ryzen_5_i_ryzen_7_0_b.jpg"/>
      </figure>
      <h3>🔗 <a href="https://www.purepc.pl/procesory/test_procesora_amd_ryzen_7_3700x_premiera_architektury_zen_2">Test procesora AMD Ryzen 7 3700X - Premiera architektury Zen 2</a></h3>
      <p>Procesory AMD Ryzen trzeciej generacji sprzedają się jak świeże bułki, toteż nic dziwnego, że Intel próbuje wszystkim zaprezentować inną stronę medalu, w której to ich własne układy Core 9 generacji są lepszym wyborem dla użytkowników, bez względu na to, ile rdzeni i wątków posiadają. Podczas spotkania w Chinach, Intel na przygotowanej prezentacji porównywał 4-rdzeniowe układy Intel Core i3-9350KF oraz 6-rdzeniowe Core i5-9600KF do odpowiednio 6-rdzeniowego AMD Ryzen 5 3500X oraz Ryzen 7 3800X, który posiada z kolei 8 rdzeni i 16 wątków. W jaki sposób Intel argumentował tę wątpliwą tezę?</p>
      <figure>
        <img src="https://www.purepc.pl/image/news/2019/12/09_intel_procesory_core_i3_i_core_i5_sa_lepsze_od_amd_ryzen_5_i_ryzen_7_1_b.jpg"/>
      </figure>
      <h3>🔗 <a href="https://www.purepc.pl/procesory/amd_ryzen_5_3600_vs_intel_core_i5_9600k_test_procesorow">AMD Ryzen 5 3600 vs Intel Core i5-9600K - Test procesorów</a></h3>
      <p>Głównie tym, iż według Intela, procesory Core 9 generacji lepiej wypadają w codziennych zastosowaniach i rzeczywistych testach, a nie benchmarkach jak próbują to przedstawić testerzy oraz samo AMD. Ciężko jednak poprzeć faktycznie takie twierdzenia, gdy testy wielu redakcji na świecie (w tym również PurePC rzecz jasna) pokazują coś innego - układy Ryzen trzeciej generacji w testach jednowątkowych mocno zbliżyły się do Intela dzięki wzrostowi IPC, tak samo jak w grach gdzie różnice między obiema firmami również są znikome. Jeszcze trudniej poprzeć tezy Intela, gdy to właśnie u Niebieskich co kilka tygodni publikowane są kolejne informacje o lukach bezpieczeństwa, które posiadają owe układy.</p>
      <footer>Źródło: WCCFTech</footer>
      <related>
        <h4>Powiązane publikacje</h4>
        <a href="https://www.purepc.pl/procesory/intel_core_i510600_w_bazie_3dmark_mozliwe_6_rdzeni_i_12_watkow"/>
        <a href="https://www.purepc.pl/procesory/intel_z490_nowy_chipset_intela_moze_pojawic_sie_w_kwietniu_2020"/>
        <a href="https://www.purepc.pl/procesory/amd_zen_4_ma_szanse_powstac_w_5_nm_premiera_w_2021_roku"/>
        <a href="https://www.purepc.pl/procesory/intel_pentium_g3420_zostaje_przywrocony_do_zycia_na_rynek_oem"/>
        <a href="https://www.purepc.pl/procesory/amd_renoir_mobilny_uklad_z_8_rdzeniami_i_vega_8_odkryty_w_sieci"/>
      </related>
    </article>
  </body>
</html>