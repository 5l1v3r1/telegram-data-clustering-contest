<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/agioi-theodoroi-fotografia-deichnei-toys-listes-poy-patisan-kai-skotosan-tin-77chroni-gia-mia-alysida-eikona/"/>
    <meta property="og:site_name" content="TheCaller.Gr"/>
    <meta property="article:published_time" content="2019-12-09T17:47:40+00:00"/>
    <meta property="og:title" content="Άγιοι θεοδωροι: Φωτογραφία «δείχνει» τους ληστές που πάτησαν και σκότωσαν την 77χρονη για μια αλυσίδα (ΕΙΚΟΝΑ)"/>
    <meta property="og:description" content="Φωτογραφία από τους υπόπτους για τη δολοφονία της 73χρονης στους Αγίους Θεοδώρους, που αναζητά η αστυνομία, παρουσιάζει το CNN Greece."/>
  </head>
  <body>
    <article>
      <h1>Άγιοι θεοδωροι: Φωτογραφία «δείχνει» τους ληστές που πάτησαν και σκότωσαν την 77χρονη για μια αλυσίδα (ΕΙΚΟΝΑ)</h1>
      <address>
        <time datetime="2019-12-09T17:47:40+00:00">09 Dec 2019, 17:47</time>
      </address>
      <p>Υπενθυμίζεται ότι άνδρες της ΕΛ.ΑΣ. πραγματοποίησαν έρευνες σε καταυλισμούς Ρομά το μεσημέρι της Κυριακής (08/12) αλλά δεν βρέθηκε κάτι που σχετίζεται με την υπόθεση και κυρίως δεν έχει εντοπιστεί το ασημί Hyundai, με το οποίο παρέσυραν τη γυναίκα οι δράστες.</p>
      <p>Πάντως το γεγονός ότι δεν έχει βρεθεί ακόμα το αυτοκίνητο, απασχολεί τους αρμόδιους αξιωματικούς, οι οποίοι ερευνούν και το ενδεχόμενο να μην είναι κλεμμένο, σύμφωνα με την αστυνομική συντάκτρια του CNN Greece Μίνα Καραμήτρου. Σημειώνεται ότι στις αναζητήσεις συμμετείχε και το ελικόπτερο της ΕΛ.ΑΣ.</p>
      <figure>
        <img src="https://thecaller.gr/wp-content/uploads/2019/12/agioi-theodoroi.jpg"/>
      </figure>
      <p>Την έρευνα για την υπόθεση διενεργεί η Ασφάλεια Κορίνθου αλλά από το Σάββατο, μετέβη στην Κόρινθο και κλιμάκιο του Τμήματος Εγκλημάτων κατά Ζωής της Ασφάλειας Αττικής, με σκοπό να εξιχνιαστεί το ταχύτερο δυνατόν η υπόθεση και να συλληφθούν οι δράστες.</p>
      <p>Υπενθυμίζεται ότι το έγκλημα διαπράχθηκε έξω από το εξοχικό σπίτι της 73χρονης, όπου είχε πάει μαζί με τον σύζυγο της και τον γιο της, για να δουν αν είχε γίνει καμιά ζημιά από τις πρόσφατες πλημμύρες.</p>
      <p>Σύμφωνα με τις περιγραφές, ο συνοδηγός που βγήκε από το αυτοκίνητο, ήταν πολύ μελαχρινός, εύσωμος και περίπου 30-35 ετών.</p>
      <p>Οι αστυνομικοί έχουν πάρει καταθέσεις από αρκετούς μάρτυρες, ενώ αναζητούν και οπτικό υλικό που πιθανόν υπάρχει από κάμερες.</p>
    </article>
  </body>
</html>