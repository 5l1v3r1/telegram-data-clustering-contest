<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/aston-martin-dbs-superleggera-stringe-collaborazione-airbus-471434.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T17:30:09+00:00"/>
    <meta property="og:title" content="Aston Martin stringe una collaborazione con Airbus"/>
    <meta property="og:description" content="Il colosso dell'industria aerospaziale e la casa di Gaydon hanno stretto una collaborazione: ne vedremo il risultato il prossimo 3 gennaio"/>
  </head>
  <body>
    <article>
      <h1>Aston Martin stringe una collaborazione con Airbus</h1>
      <h2>Il colosso dell'industria aerospaziale e la casa di Gaydon hanno stretto una collaborazione: ne vedremo il risultato il prossimo 3 gennaio</h2>
      <address><time datetime="2019-12-09T17:30:09+00:00">09 Dec 2019, 17:30</time> by <a rel="author">Lorenzo Moro</a></address>
      <p>A poco più di due settimane dalla presentazione della bella<b> Aston Martin DBS Concorde Edition</b>, da Gaydon fanno sapere di aver stretto la mano ad un altro gigante del mondo aerospaziale,<b> l’europea Airbus</b>. Stando alle dichiarazioni ufficiali, negli ultimi dodici mesi i designer delle due aziende hanno lavorato fianco a fianco per definire lo stile del primogenito di questa particolare partnership, la cui presentazione è in programma <b>per i primi giorni del 2020.</b></p>
      <blockquote>
        <a href="https://www.formulapassion.it/automoto/mondoauto/aston-martin-dbs-superleggera-concorde-edition-469325.html">Così Aston Martin omaggia il Concorde</a>
      </blockquote>
      <p><i>“Quella di applicare al settore <b>aerospaziale</b> i nostri principi di design, plasmati sul mondo automotive</i> – ha detto Marek Reichman, Vicepresidente e Chief Creative Officer di Aston Martin – <i>è una sfida emozionante che stiamo affrontando con grande entusiasmo. Sono impaziente di poterne parlare nel nuovo anno e di mostrare a tutti i risultati che avremo raggiunto insieme”</i>. Alle parole di Reichman, fanno seguito quelle di Frédéric Lemos, Head of Airbus Corporate Helicopters:<i> “Abbiamo dato vita a una <b>collaborazione ambiziosa</b> che tiene fede alla nostra tradizione di sperimentazione adottando nuovi approcci alla progettazione il cui frutto sono creazioni uniche, improntate a un design mozzafiato, vere espressioni di bellezza”</i>. Il primo risultato della partnership tra Aston Martin e Airbus Corporate Helicopters sarà presentato a Courchevel, sulle Alpi francesi, il 3 gennaio 2020, magari servirà a far tornare l’interesse per il <b>meraviglioso A380</b>, un po’ in crisi negli ultimi mesi, con diversi esemplati già dismessi e già giunto al termine della sua produzione.</p>
      <footer>RIPRODUZIONE RISERVATA</footer>
    </article>
  </body>
</html>