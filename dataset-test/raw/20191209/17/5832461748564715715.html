<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/165324-ho-tanti-amici-fino-150-euro-ricarica-gratis-porta-un-amico/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-12-09T17:45:23+00:00"/>
    <meta property="og:title" content="ho. Tanti Amici: fino a 150 euro di ricarica gratis con la nuova iniziativa Porta Un Amico"/>
    <meta property="og:description" content="L'operatore semivirtuale ho. mobile lancerà un'iniziativa &quot;Porta un Amico&quot;, che ai clienti di invitare amici tramite un link ottenendo ricariche omaggio."/>
  </head>
  <body>
    <article>
      <h1>ho. Tanti Amici: fino a 150 euro di ricarica gratis con la nuova iniziativa Porta Un Amico</h1>
      <address>
        <time datetime="2019-12-09T17:45:23+00:00">09 Dec 2019, 17:45</time>
      </address>
      <p>Nelle prossime ore, l’operatore semivirtuale ho. mobile lancerà <b>una nuova iniziativa di <i>referraling</i></b>, del genere <b><i>“Porta un Amico”</i></b>, che permetterà ai clienti di invitare amici tramite un link ottenendo ricariche in regalo.</p>
      <p>Il servizio si chiamerà <b><i>“ho. Tanti Amici” </i></b>e sarà implementato anche in una sezione specifica dell’app (nel corso della settimana) e del sito ufficiale (nelle prossime ore), per permettere ai clienti di <b>invitare conoscenti tramite un link personalizzato condivisibile</b>, ad esempio, su whatsapp, via email o via SMS.</p>
      <p><b>Il cliente invitato tramite il codice riceverà 5 euro di ricarica omaggio</b> al momento dell’attivazione della SIM, mentre <b>il cliente che ha invitato l’amico</b> (il cliente invitante)<b> riceverà 5 euro di ricarica omaggio al momento dell’attivazione ed eventuali altri 5 euro qualora l’invitato faccia una portabilità da Iliad, Fastweb e da alcuni operatori virtuali </b>(molto probabilmente saranno esclusi Kena Mobile e Daily Telecom). In questo secondo caso, gli altri 5 euro verranno forniti a portabilità avvenuta.</p>
      <p>Ogni cliente potrà portare un limite massimo di 10 amici, ottenendo un bonus extra finale di 50 euro, che si somma alla ricarica classica di 5 euro per ogni invitato e al bonus aggiuntivo in caso di nuovi clienti provenienti da Iliad e virtuali.</p>
      <p>   </p>
      <p>Riassumendo, dunque, gli invitati riceveranno 5 euro di ricarica, mentre gli invitanti (ovvero i già clienti ho. mobile che invitano amici e conoscenti) potranno ricevere<b> un massimo di 150 euro di ricarica</b>, così articolati: 5 euro per ogni amico (massimo 10 attivazioni), più 5 euro bonus in caso di portabilità da Iliad, Fastweb e da alcuni operatori virtuali (massimo 10 attivazioni), più 50 euro bonus extra una volta raggiunto il limite di 10 amici.</p>
      <p>L’iniziativa <i>“ho. Tanti Amici” </i>sarà valida <b>solo per attivazioni con ritiro in edicola o spedizione a casa della SIM.</b></p>
      <p>Quelle fin qui presentate sono alcune anticipazioni di MondoMobileWeb in anteprima assoluta, ma si invitano i clienti a leggere il regolamento quando sarà disponibile sul sito dell’operatore.</p>
      <p>A partire dal 16 Dicembre 2019 partirà una campagna digitale, tramite notifica dall’App ho. mobile. Non si conosce ancora la data di scadenza dell’iniziativa. Se ci saranno ulteriori sviluppi, MondoMobileWeb cercherà di aggiornarvi come sempre.</p>
      <p>Per conoscere in tempo reale le novità degli operatori di telefonia, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <p><b>Aggiornamento 10 Dicembre 2019: VEI</b> ha pubblicato sul sito ufficiale <b>ho-mobile</b> il regolamento ufficiale dell’iniziativa spiegando alcuni dettagli che fino ad ieri erano sconosciuti. Confermate le anticipazioni di MondoMobileWeb.</p>
      <p>Ecco i dettagli del regolamento:</p>
      <blockquote>ho. Tanti amici è una iniziativa promozionale organizzata da VEI S.r.l. alla quale possono aderire tutti i clienti con una SIM ho. attiva.<br/><br/>L’iniziativa è valida dal 9 dicembre 2019 al 31 gennaio 2020 salvo eventuali proroghe che saranno comunicate sul sito ho-mobile.it<br/><br/>I clienti ho. avranno la possibilità di inviare, a persone di propria conoscenza (di seguito, “invitati”), un Invito a diventare a propria volta nuovi clienti ho. L’Invito potrà essere inviato mediante le funzionalità specificate sul sito ho-mobile.it (di seguito, “sito ho.”) e sull’applicazione ufficiale ho. (di seguito, “app ho.”) e che qualora utilizzate, attesteranno il requisito di “Invitante” (così nel seguito definito) per il rispettivo cliente ho.<br/><br/>In particolare:<br/>L’Invito conterrà una URL unica e identificativa dell’Invitante (di seguito, “URL Unica”) che, al fine di beneficiare della presente Promozione, l’Invitato dovrà cliccare per accedere alla richiesta di una nuova SIM ho. a sé intestata, con o senza richiesta di portabilità del proprio numero di telefono se passa ad ho. cambiando operatore.<br/><br/>Tale richiesta di una nuova SIM ho. dovrà essere effettuata cliccando la URL Unica ricevuta tramite Invito e quindi tramite uno dei seguenti canali di acquisto: acquisto sul sito ho. con consegna a casa;<br/><br/>prenotazione sul sito ho., con ritiro e pagamento in edicola <br/><br/>Una volta che l’Invitato avrà completato la richiesta di una nuova SIM ho., effettuato il relativo pagamento entro il termine del Periodo di Validità e tale nuova SIM ho. risulterà attiva sui sistemi di ho. (eventualmente anche in un momento successivo al termine del Periodo di Validità, considerati i tempi tecnici per l’attivazione) saranno erogati i seguenti benefici: l’Invitato otterrà uno sconto di 5 euro sul costo di attivazione della nuova SIM ho. (qualora previsto e uguale o superiore a 5 euro) oppure, alternativamente, una ricarica telefonica omaggio ho. di 5 euro accreditata direttamente sulla nuova SIM ho.;<br/><br/>l’Invitante otterrà una ricarica omaggio ho. di 5 euro che sarà accreditata, entro 24 ore dall’avvenuta attivazione della nuova SIM ho. dell’Invitato;<br/><br/>l’Invitante otterrà un’ulteriore ricarica telefonica omaggio ho. sempre del valore di 5 euro nel caso in cui l’Invitato abbia richiesto ed effettuato una portabilità da un numero Iliad o di altri operatori virtuali di cui all’elenco presente sulla pagina <a href="https://www.ho-mobile.it/hotantiamici/"><b>ho-mobile.it/hotantiamici</b></a>. Tale ricarica omaggio sarà accreditata all’Invitante entro 24 ore dall’avvenuta attivazione o portabilità della una nuova SIM ho. dell’Invitato. <br/><br/>L’Invitato, una volta che la SIM ho. risulterà attiva, potrà diventare Invitante a sua volta ma ciò non porterà alcun ulteriore beneficio per l’Invitante che, in precedenza, gli aveva inviato l’Invito.<br/><br/>Al raggiungimento di 10 invitati che acquisteranno una nuova SIM ho. durante il Periodo di Validità, l’Invitante otterrà un ulteriore beneficio consistente in una ricarica ho. di 50 euro che sarà accreditata, sulla propria SIM ho. entro 24 ore dall’avvenuta attivazione della nuova SIM ho. riferita al decimo rispettivo Invitato.<br/><br/><b>Non vi è limite al numero di Inviti che sarà possibile inviare ma, una volta raggiunto il numero massimo di 10 Invitati che attiveranno una nuova SIM ho. utilizzando la URL Unica riferita allo stesso Invitante, non sarà più possibile inviare ulteriori Inviti e quelli eventualmente inviati senza che l’Invitante attivi una nuova SIM ho. non daranno alcun beneficio all’Invitante.</b><br/><br/>In ogni caso, un Invitato potrà fruire dei vantaggi derivanti dalla promozione (con conseguente riconoscimento del beneficio spettante all’Invitante) una sola volta durante l’intero Periodo di Validità. Ne consegue che non potranno beneficiare più volte della promozione i soggetti che, dopo essere stati clienti ho. passeranno ad altro operatore per poi rientrare nuovamente tra i clienti ho. mediante un nuovo Invito successivo a quello già precedentemente utilizzato mediante la URL Unica.<br/><br/>Nel caso in cui il possesso della SIM ho. passi ad una persona diversa da chi ha effettuato l’acquisto e questo nuovo possessore si registri sui sistemi di ho. tramite app, sito o servizio clienti, si applicano queste condizioni: la URL Unica sarà associata al numero ho. in quanto il cliente ho. e il nuovo possessore registrato non potranno contemporaneamente e singolarmente, beneficiare dei diritti derivanti dalla promozione.<br/><br/>le ricariche telefoniche già erogate all’intestatario della sim e non ancora fruite prima del passaggio del numero al nuovo possessore registrato, manterranno la propria validità sulla SIM ho.<br/><br/>sarà attribuita una nuova URL Unica al nuovo possessore registrato disattivando quella precedentemente assegnata al cliente ho. intestatario o vecchio possessore del numero<br/><br/>gli inviti inviati dall’Intestatario o vecchio possessore e non ancora utilizzati perderanno la propria validità<br/><br/>le ricariche omaggio maturate dall’intestatario o vecchio possessore e non ancora erogate al momento dell’associazione del numero ho. al nuovo possessore registrato, saranno annullate e non accreditate <br/><br/>Si porta all’attenzione di tutti gli Invitanti che: in fase di Invito e alla conseguente indicazione del dato personale dell’Invitato (indirizzo e-mail o numero di telefono cellulare), i sistemi messi a disposizione da ho. gestiranno conseguente tale dato personale per effettuare l’invio dell’Invito;<br/><br/>i sistemi di ho., una volta effettuato l’invio dell’Invito, non conserveranno tale dato personale dell’Invitato;<br/><br/>effettuando l’invio dell’Invito, l’Invitante attesterà contestualmente di essere autorizzato dall’Invitato a fornire tale dato personale (indirizzo e-mail o numero di telefono cellulare) manlevando di conseguenza ho. da ogni onere o richiesta proveniente dal destinatario dell’Invito, qualora il dato sia stato indicato dall’Invitante in assenza di preventivo consenso da parte dell’Invitato;<br/><br/>qualora un Invitato non utilizzi la URL Unica ricevuta dall’Invitante per accedere alla richiesta di nuova SIM ho., l’Invitante non avrà diritto ad alcun beneficio derivante dall’aver inviato l’Invito<br/><br/>durante il Periodo di Validità, dal sito ho. o dall’app ho. sarà possibile verificare quanti Invitati abbiano effettivamente acquistato una nuova SIM ho., risultata effettivamente attivata, utilizzando la URL Unica contenuta nell’Invito;<br/><br/>tutte le ricariche omaggio ottenute aderendo alla presente promozione non concorreranno a prolungare la vita della SIM ho. (ossia, entro un anno dall’ultima ricarica effettuata a pagamento ed in assenza di ulteriori ricariche, la SIM ho., come contrattualmente previsto, sarà automaticamente disattivata);<br/><br/>in caso di recesso dal contratto con ho., sarà riconosciuto esclusivamente il riaccredito del credito telefonico ricaricato a pagamento e non ancora fruito al momento della disattivazione della SIM ho. e, pertanto, tutte le ricariche telefoniche omaggio eventualmente ottenute nell’ambito della promozione e non fruite non daranno diritto ad alcun rimborso. <br/><br/>Si porta all’attenzione di tutti gli Invitati che: qualora non accedano alla richiesta di nuova SIM ho. tramite la URL Unica ricevuta con l’Invito, non avranno diritto ad alcun beneficio derivante dall’aver acquistato e attivato una nuova SIM ho.;<br/><br/>la ricarica telefonica omaggio eventualmente ottenuta aderendo alla presente promozione (ossia in alternativa allo sconto di 5 euro sul costo di attivazione della nuova SIM ho., qualora previsto e uguale o superiore a 5 euro) non concorrerà a prolungare la vita della SIM ho. (ossia, entro un anno dall’ultima ricarica effettuata a pagamento ed in assenza di ulteriori ricariche, la SIM ho., come contrattualmente previsto, sarà automaticamente disattivata);<br/><br/><b>in caso di recesso dal contratto con ho., sarà riconosciuto esclusivamente il riaccredito del credito telefonico ricaricato a pagamento e non ancora utilizzato al momento della disattivazione della SIM ho. e, pertanto, l’eventuale ricarica telefonica di cui al precedente punto precedente, se non utilizzata, non darà diritto ad alcun rimborso.</b> <br/><br/>ho. avrà il diritto di effettuare verifiche sulle modalità di adesione alla promozione e qualora venissero riscontrati comportamenti anomali, da parte di Invitanti o di Invitati, di sospendere in tutto o in parte l’erogazione dei benefici ad essi spettanti.<br/><br/>L’iniziativa promozionale, per propria natura, essendo i benefici per Invitanti e Invitati costituiti da quantità aggiuntiva di servizi dello stesso genere di quelli acquistati, non rientra tra le operazioni a premio indette ai sensi del dpr 430/2001.</blockquote>
      <p>Dal 2 Dicembre 2019, salvo eventuali cambiamenti, il <b>costo di attivazione</b> dell’offerta ricaricabile operator attack ho. 5.99 con minuti illimitati, sms illimitati e 70 Giga è di 99 centesimi di euro per le nuove attivazioni. Il costo iniziale minimo da sostenere è di 6,99 euro.</p>
      <figure>
        <img src="https://www.mondomobileweb.it/wp-content/uploads/2018/07/edicola-ho..png"/>
      </figure>
      <p>L’offerta ricaricabile<a href="https://www.mondomobileweb.it/163671-kena-ho-wind-tre-tim-vodafone-offerte-sotto-7-euro/"><b> ho. 5.99 70 Giga</b></a> prevede minuti illimitati verso tutti i numeri nazionali, sms illimitati verso tutti i numeri nazionali e 70 Giga di traffico dati in 2G, 3G e 4G su rete Vodafone con velocità fino a 30Mbps in download a 5,99 euro al mese se si proviene da iliad, FastWeb e da alcuni Operatori Virtuali (sono esclusi Kena Mobile e Daily Telecom). L’offerta è attivabile anche online<b> <a href="https://slack-redir.net/link?url=http%3A%2F%2Fbit.ly%2FHomobile5-99&amp;v=3">(ecco il link diretto)</a>.</b></p>
      <p>Tutti i nuovi clienti ho. che attivano un nuovo numero o mantengono il proprio numero telefonico portandolo dagli operatori virtuali Kena Mobile e Daily Telecom potranno attivare l’offerta <b>ho 8.99 con minuti illimitati verso tutti i numeri nazionali, sms illimitati verso tutti i numeri nazionali e 50 Giga di traffico internet</b> mobile in 2G, 3G, 4G su rete Vodafone con velocità fino a 30Mbps in download a 8,99 euro al mese invece di 12,99 euro al mese<b> <a href="http://bit.ly/ho-8-99euro">(ecco il link diretto).</a></b></p>
      <p>La <b>portabilità</b> deve essere effettuata entro 15 giorni dall’attivazione della sim, altrimenti il cliente perderà lo sconto e l’offerta si rinnoverà a <b>12,99 euro al mese.</b> Tutti gli altri clienti, provenienti da qualsiasi altro gestore telefonico, potranno attivare l’offerta standard a 12,99 euro al mese<b> <a href="http://bit.ly/ho-12-99euro">(ecco il link diretto).</a></b></p>
      <p>Quest’ultima offerta tariffaria (minuti illimitati, sms illimitati, 50 Giga), quindi, è dedicata principalmente a chi proviene da Tim, Wind, 3, ma anche da Vodafone stesso; se si proviene da Vodafone, però, il costo di attivazione è di 29 euro, mentre in tutti gli altri casi è di 9 euro, ai cui bisogna aggiungere il costo minimo da sostenere per l’acquisto della SIM ho. mobile pari a 0,99 euro.</p>
      <p>L’operatore virtuale ho. mobile è controllato da Vodafone tramite la società VEI, utilizzando la tecnologia di rete Vodafone Italia in GSM, GPRS, EDGE, UMTS, HSDPA e LTE. La tecnologia VoLTE non è prevista.</p>
      <p>Per tutte le offerte operator attack attivate dal 1° Agosto 2018, tranne per alcune offerte upgrade, è prevista <b>una limitazione di velocità di navigazione fino a 30 Mbps in download e 30 Mbps in upload.</b></p>
      <p>Se il cliente ho. Mobile termina i Giga inclusi nell’offerta,<b> la navigazione si blocca.</b> E’ possibile decidere di far ripartire l’offerta anticipando il rinnovo se la soglia dei Giga disponibili residui della propria offerta è di 200MB. Inoltre il <b><i>Riparti </i></b>non è disponibile nelle 48 ore precedenti il rinnovo della propria offerta.</p>
      <p>L’offerta si rinnova con addebito su credito residuo, ma in caso di credito insufficiente il saldo sarà negativo. Se il credito è già negativo, la navigazione si bloccherà e non saranno addebitati altri rinnovi e non ci saranno costi extra. Per fare in modo che l’offerta torni valida nuovamente, occorrerà procedere con una ricarica in modo da far tornare il credito positivo.</p>
      <p>La <b>ricarica</b> è disponibile sull’app ufficiale dell’operatore virtuale, sul sito ufficiale e in tutti i punti vendita ho., nelle tabaccherie, nelle ricevitorie e bar collegati alla rete di Lottomatica Italia Servizi, nei punti vendita SisalPay abilitati e nelle edicole della rete M-Dis Distribuzione abilitate.</p>
      <p>Nei <b>Paesi dell’Unione Europea</b>, nel rispetto del <a href="https://www.mondomobileweb.it/164692-wind-da-oggi-nuovi-costi-ricarica-ritardo-adeguamento-roaming-ue/"><i>Regolamento Roaming Like at Home</i></a>, è possibile usare senza costi aggiuntivi tutti i minuti e gli SMS inclusi nell’offerta. E’ previsto, per tutto il 2019, un limite di 4,8 Giga per navigare in Roaming UE.</p>
      <p>In tutte le offerte dell’operatore virtuale ho. Mobile sono inclusi, senza costi aggiuntivi, i seguenti servizi accessori: SMS ho. chiamato, navigazione hotspot, 42121 per credito residuo, avviso di chiamata, e trasferimento di chiamata.</p>
      <p>I servizi digitali a pagamento, come ad esempio oroscopi, suonerie, ed sms bancari sono bloccati e i numeri a pagamento 199, 144, 166 e 899 sono disabilitati di default, ma possono comunque essere attivati dall’App ufficiale dell’operatore. Non è disponibile la segreteria telefonica e non si possono inviare MMS.</p>
      <p>
        <i>Anteprima MondoMobileWeb. Si ringraziano D., G. e S. per le segnalazioni. Senza ufficializzazioni da parte dell’operatore, le notizie sono da ritenersi esclusivamente indiscrezioni senza alcun valore informativo e commerciale.</i>
      </p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>