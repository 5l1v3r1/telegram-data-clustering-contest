<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/novi-sad/grip-stigao-vise-obolelih-ocekuje-se-u-januaru_1074471.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T17:10:00+00:00"/>
    <meta property="og:title" content="Грип стигао, више оболелих очекује се у јануару"/>
    <meta property="og:description" content="Полако улазимо у сезону грипа. Потврђени су први случајеви тог вируса и на територији Јужнобачког округа, али нема бојазни од епидемије, посебно јер је ове године било велико интересовање за вакцину против..."/>
  </head>
  <body>
    <article>
      <h1>Грип стигао, више оболелих очекује се у јануару</h1>
      <h2>НОВИ САД - Полако улазимо у сезону грипа. Потврђени су први случајеви тог вируса и на територији Јужнобачког округа, али нема бојазни од епидемије, посебно јер је ове године било велико интересовање за вакцину против грипа.</h2>
      <address>
        <time datetime="2019-12-09T17:10:00+00:00">09 Dec 2019, 17:10</time>
      </address>
      <p>Како су нам рекли у Дому здравља "Нови Сад" тренутно нема вакцина, али се испорука очекује половином децембра.</p>
      <figure>
        <img src="http://www.rtv.rs/sr_ci/vojvodina/novi-sad/slike/2019/12/09/dom-zdravlja.jpg"/>
        <figcaption>РТВ</figcaption>
      </figure>
      <p>На територији Јужнобачког округа за сада су регистрована два случаја грипа.</p>
      <p>"Ради се о вируси грипа типа Б који нема велилики епидемијски потенцијал значи није за очекивати да ћемо имати масовно оболевање у врло кратком периоду дакле за очекивати је да имамо благо, тихо прокужавање популације", изјавио је Миољуб Ристић из Института за Јавно здравље Војводине.</p>
      <p>Већи број оболелих може се очекивати у јануару, након празника, када се деца врате у вртиће и школске клупе, кажу у Институту за јавно здравље Војводине. За сада, чак ни у домовима здравља нема много притужби на симптоме вируса.</p>
      <p>Интензивна вакцинација против вируса грипа почела је половином октобра, а ове године је одзив веома велики.</p>
      <p>"Дом здравља Новои Сад свак године потроши око10.000 доза. Ове године је интересовање било веће а и самим програмом је обухваћено више категорија те смо у старту добили више него прошле године а то је 14. 000 доза међутим ми смо и преко тога потрошили јер нам је Институт за јавно здравље Војводин обезбедио 14.800 доза", изјавила је за РТВ Драгана Костадиновић, координаторка имунизације Дома здравља "Нови Сад" .</p>
      <p>Вакцинација се препоручује хронично оболелима, здравственим радницима и другим групама, које су ризичне, као што су на пример труднице, а значајна је не само због личног, већ и због колективног имунитета.</p>
      <figure>
        <iframe src="https://www.youtube.com/embed/tgFTXfAGoTY" width="560" height="314" data-service="Youtube" scrolling="no"/>
      </figure>
    </article>
  </body>
</html>