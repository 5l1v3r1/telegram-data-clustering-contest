<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/nbs-prodala-15-mln-evra-kurs-sutra-1175536/"/>
    <meta property="og:site_name" content="Krstarica"/>
    <meta property="article:published_time" content="2019-12-09T17:26:00+00:00"/>
    <meta property="og:title" content="NBS prodala 15 mln evra, kurs sutra 117,5536"/>
    <meta property="og:description" content="BEOGRAD - Zvanični srednji kurs dinara iznosiće sutra 117,5536 dinara za evro, što je neznatna promena u odnosu na danas, objavila je Narodna banka"/>
  </head>
  <body>
    <article>
      <h1>NBS prodala 15 mln evra, kurs sutra 117,5536</h1>
      <address><time datetime="2019-12-09T17:26:00+00:00">09 Dec 2019, 17:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Zvanični srednji kurs dinara iznosiće sutra 117,5536 dinara za evro, što je neznatna promena u odnosu na danas, objavila je Narodna banka Srbije.</p>
      <p>NBS je prodala na međubankarskom deviznom tržištu 15 miliona evra kako bi ublažila prekomerne dnevne oscilacije kursa, čime je ukupan iznos koji je prodala od početka godine dostigao 405 miliona evra a kupila je dve milijarde i 730 miliona evra.</p>
      <p>Dinar će prema evru biti slabiji za 0,1 odsto na mesečnom nivou, na godišnjem jači za 0,6 procenata, a u odnosu na početak godine jači za 0,5 posto.</p>
      <p>Indikativni kurs dinara prema dolaru je ojačao danas za 0,1 odsto na 106,1336 dinara za dolar.</p>
      <p>Dinar je prema dolaru jači za 0,1 procenat na mesečnom nivou, na godišnjem je slabiji za 2,5 odsto, dok je od početka godine u padu za 2,6 posto.</p>
      <p>Dinar je prema novčanoj jedinici evrozone bio najjači 18. novembra kada je kurs iznosio 117,4333 dinara za evro, a najslabiji 29. januara kada je jedan evro koštao 118,4940 dinara.</p>
      <p>(Tanjug)</p>
    </article>
  </body>
</html>