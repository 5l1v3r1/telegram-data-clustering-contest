<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/basele-klimatske-promene-najveca-pretnja-od-ii-svetskog-rata/"/>
    <meta property="og:site_name" content="Krstarica"/>
    <meta property="article:published_time" content="2019-12-09T17:35:00+00:00"/>
    <meta property="og:title" content="Bašele: Klimatske promene najveća pretnja od II svetskog rata"/>
    <meta property="og:description" content="MADRID - Globalno zagravanje moglo bi da podstakne humanitarne krize kakve svet nije video od četrdesetih godina prošlog veka, izjavila je danas visoka"/>
  </head>
  <body>
    <article>
      <h1>Bašele: Klimatske promene najveća pretnja od II svetskog rata</h1>
      <address><time datetime="2019-12-09T17:35:00+00:00">09 Dec 2019, 17:35</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524328-750x430.jpg"/>
        <figcaption>Foto: Tanjug/AP Photo/Andrea Comas</figcaption>
      </figure>
      <p>MADRID – Globalno zagravanje moglo bi da podstakne humanitarne krize kakve svet nije video od četrdesetih godina prošlog veka, izjavila je danas visoka komesarka UN za ljudska prava Mišel Bašele.</p>
      <p>Ona je to rekla na konferenciji o klimatskim promenama koja se održava u Madridu i ukazala da nijedna država neće biti pošteđena klimatske krize.</p>
      <p>Bašele je uoči Svetskog dana ljudskih prava koji se obeležava sutra, poručila da klimatske promene već utiču na pravo na život, zdravlje, hranu, vodu, sklonište i razvoj.</p>
      <p>„Među mnogim humanitarnim izazovima koji su metastazirali tokom prvih dvadeset godina 21. veka, svetska klimatska vanredna situacija je možda najveća, globalno raširena pretnja ljudskim pravima od Drugog svetskog rata“, rekla je ona, prenosi HRT.</p>
      <p>Prema njenim rečima, svet duguje „zahvalnost milionima dece, tinejdžera i mladih ljudi koji su ustali i počeli da govore“ o toj krizi.</p>
      <p>(Tanjug)</p>
    </article>
  </body>
</html>