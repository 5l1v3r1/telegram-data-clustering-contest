<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/kum-dyrektora-dbr-shcherbyna-vyyshov-iz-sizo-pid-zastavu-v-2-mln/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T17:57:00+00:00"/>
    <meta property="og:title" content="Кум директора ДБР Щербина вийшов із СІЗО під заставу в 2 млн"/>
    <meta property="og:description" content="Ексочільник Головного слідчого управління Генеральної прокуратури Ігор Щербина, якого називають соратником директора ДБР Романа Труби, вийшов із СІЗО під заставу у розмірі 2,1 млн грн"/>
  </head>
  <body>
    <article>
      <h1>Кум директора ДБР Щербина вийшов із СІЗО під заставу в 2 млн</h1>
      <address>
        <time datetime="2019-12-09T17:57:00+00:00">09 Dec 2019, 17:57</time>
      </address>
      <p>Ексочільник Головного слідчого управління Генеральної прокуратури<b> Ігор Щербина</b>, якого називають соратником директора ДБР <b>Романа Труби</b>, вийшов із СІЗО під заставу у розмірі 2,1 млн грн.<br/><br/>Це в коментарі<a href="https://thebabel.com.ua/news/39348-soratnik-direktora-dbr-shcherbina-ta-yogo-posobnik-viyshli-z-sizo-pid-zastavu"> theБабелю</a> підтвердила прессекретарка Вищого антикорупційного суду <b>Олеся Чемерис</b>.<br/><br/>Щербина вніс заставу у п’ятницю, 6 грудня, а його поплічник – приватний підприємець – сьогодні, 9 грудня.<br/><br/>«Експрацівник ГПУ вніс заставу у п’ятницю, а підприємець – у понеділок. Сьогодні він вийде з СІЗО», – уточнила Чемерис.<br/><br/>Приватний підприємець вийшов під заставу у розмірі 576 тис. грн.<br/><br/><b>Справа Щербини</b><br/><br/>За даними слідства, Щербина за посередництва підприємця у сфері будівництва вимагав від однієї зі столичних компаній-забудовників $150 тис. хабара нібито для подальшої передачі керівнику одного з правоохоронних органів. Той в обмін на гроші начебто мав забезпечити закриття кримінального провадження, що розслідується територіальним управлінням цього органу щодо дій згаданої компанії-забудовника. Щербину та підприємця затримали після отримання ними першого траншу в розмірі $75 тис. з обумовлених $150 тис.<br/><br/>5 грудня суд заарештував соратника директора ДБР Щербину із заставою у 2 млн гривень, а приватного підприємця – із заставою 576 тис. грн.<br/><br/>3 грудня Спеціалізована антикорупційна прокуратура <b><a href="https://www.volynnews.com/news/society/kum-dyrektora-dbr-shcherbyna-vyyshov-iz-sizo-pid-zastavu-v-2-mln/../../../../news/all/nabu-zatrymalo-shcherbynu-kuma-i-soratnyka-dyrektora-dbr-truby/">оголосила підозру</a></b> ексочільнику Головного слідчого управління Генеральної прокуратури Ігорю Щербині у вимаганні $150 тис. хабаря<br/><br/>САП оголосила підозру соратнику директора ДБР Щербині у вимаганні $150 тисяч хабаря<br/><br/>Сам Труба заявив, що до прослуховування його кабінету причетний працівник ДБР. А справу проти Щербини назвав «помстою» Реклама ﻿</p>
    </article>
  </body>
</html>