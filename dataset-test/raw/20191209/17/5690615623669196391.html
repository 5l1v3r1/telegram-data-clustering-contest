<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840339-wada-u-razi-potraplyannya-na-chs-2022-zbirna-rf-ne-matime-prava-na-vistup-z-praporom-ta-gimnom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:03:00+00:00"/>
    <meta property="og:title" content="WADA: у разі потрапляння на ЧС-2022 - збірна РФ не матиме права на виступ з прапором та гімном"/>
    <meta property="og:description" content="КИЇВ. 9 грудня. УНН. Збірна Росії в разі потрапляння до фінальної частини чемпіонату світу 2022 року з футболу в Катарі повинна виступати там у нейтральному …"/>
  </head>
  <body>
    <article>
      <h1>WADA: у разі потрапляння на ЧС-2022 - збірна РФ не матиме права на виступ з прапором та гімном</h1>
      <address><time datetime="2019-12-09T17:03:00+00:00">09 Dec 2019, 17:03</time> by <a rel="author">Олексій Супрун</a></address>
      <p><b>КИЇВ. 9 грудня. УНН.</b> Збірна Росії в разі потрапляння до фінальної частини чемпіонату світу 2022 року з футболу в Катарі повинна виступати там у нейтральному статусі. Про це на прес-конференції заявив глава комітету щодо відповідності Всесвітнього антидопінгового агентства (WADA) Джонатан Тейлор, передає <b>УНН</b>.</p>
      <p>“Якщо вони кваліфікуються, а я не знаю, чи відбудеться це, це буде команда нейтральних спортсменів. Російського прапора і представників Росії там не буде”, — сказав Тейлор. При цьому глава комітету щодо відповідності WADA зазначив, що збірна Росії зможе виступити у відбірковому турнірі до чемпіонату світу 2022 року під прапором країни.</p>
      <p>Додамо, що у понеділок виконком WADA <a href="https://www.unn.com.ua/uk/news/1840271-wada-pozbavilo-rosiyu-prava-vistupati-na-olimpiadakh-i-chempionatakh-svitu">прийняв рішення</a> застосувати ряд санкцій відносно російського спорту, зокрема позбавити на чотири роки спортсменів країни можливості виступати на міжнародних змаганнях під прапором Росії і заборонити проводити великі міжнародні турніри на території РФ.</p>
    </article>
  </body>
</html>