<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553566.html/%d8%a7%d8%b3%d8%aa%d8%b1%d8%a7%d9%85%d8%a7%da%86%d9%88%d9%86%db%8c--%d9%85%d8%b4%da%a9%d9%84-%d8%ad%d9%84-%d8%b4%d9%88%d8%af-%d9%85%db%8c-%d8%a2%db%8c%d9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T17:57:00+00:00"/>
    <meta property="og:title" content="استراماچونی: مشکل حل شود می‌آیم"/>
    <meta property="og:description" content="مربی سابق استقلال در خصوص بازگشت به ایران گفت: مشکلات حل شود فردا به استقلال بازمی‌گردم تا بتوانم مقابل هواداران کارم را ادامه دهم."/>
  </head>
  <body>
    <article>
      <h1>استراماچونی: مشکل حل شود می‌آیم</h1>
      <address>
        <time datetime="2019-12-09T17:57:00+00:00">09 Dec 2019, 17:57</time>
      </address>
      <p>مربی سابق استقلال در خصوص بازگشت به ایران گفت: مشکلات حل شود فردا به استقلال بازمی‌گردم تا بتوانم مقابل هواداران کارم را ادامه دهم.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ آندره‌آ استراماچونی تلفنی با اسکای اسپورت مصاحبه کرده و در خصوص پایان همکاری‌اش با استقلال صحبت کرده است. </p>
      <p>  به نقل از رسانه ایتالیایی استراماچونی عنوان کرد: قطعا این اتفاق تلخ است برای اینکه این شغل خیلی عالی، برای من به پایان رسید. یک ماجراجویی جدید در دوران مربیگری‌ام بود. یک فوتبال جدید در آسیا و ناراحت می‌شوم که این تصمیم به خاطر مسائل غیرفوتبالی گرفته شده است.   وی ادامه داد: این باشگاه علی‌رغم وعده های بسیار، نتوانست این وعده ها را عملی کند و از دیدگاه قانونی نمی تواند رابطه ای با مربی حرفه‌ای برقرار کند. متاسفم که تیم را ترک کردم چون برای اولین بار در صدر جدول رده بندی قرار گرفتیم. این رکوردی بود که شش سال از دست رفته بود. آنها مشکلاتی دارند و این تحریم ها در آنجا تاثیرگذار است. تحریم‌ها باعث شده تا این کشور نتواند 100 درصد خودش را ابراز کند.       استراماچونی گفت: استقلال هواداران فوق‌العاده‌ای دارد، بسیار زیاد و حتی شانس بازی کردن در لیگ قهرمانان آسیا را دارد. این برای من فوتبال جدیدی است و برایم افتخار بزرگی بود که با چنین هواداران بزرگی مربیگری می کردم.   استراماچونی در خصوص ارتباط با باشگاه دیگری نیز گفت: به خاطر مسائل قانونی فیفا وکیل من قراردادم را به اتمام رساند. در این بین عده‌ای بدخواه عنوان کردند که پیشنهاد دیگری در کار است. در حال حاضر هیچ پیشنهادی ندارم. من فردا به استقلال بازمی‌گردم؛ اگر مشکلات حل شود که بتوانم مقابل این هواداران کارم را ادامه دهم.    انتهای پیام/</p>
    </article>
  </body>
</html>