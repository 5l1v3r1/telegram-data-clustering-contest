<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/430358-loko-pd-pregazi-dunav-kato-gost"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T17:27:00+00:00"/>
    <meta property="og:title" content="Локо (Пд) &quot;прегази&quot; Дунав като гост"/>
    <meta property="og:description" content="Димитър Илиев с ново силно представяне"/>
  </head>
  <body>
    <article>
      <h1>Локо (Пд) "прегази" Дунав като гост</h1>
      <address><time datetime="2019-12-09T17:27:00+00:00">09 Dec 2019, 17:27</time> by <a rel="author" href="https://fakti.bg/author/pavel-kovachev" target="_blank">Павел Ковачев</a></address>
      <p>Локомотив (Пловдив) победи Дунав в Русе с класическото 3:0 в мач от 19-ия кръг на Първа лига, пише dsport. През първата част абсолютни господари на терена бяха „смърфовете“, които си осигуриха аванс от два гола още преди почивката. Автори на двете попадения бяха капитанът Димитър Илиев и Ален Ожболт.</p>
      <p>През втората част Дунав изглеждаше много по-добре, но така и не стигна до попадение. В средата на втората част футболист на русенци бе фаулиран от Стивън Езе в наказателното поле и имаше сериозни съмнения за дузпа, но такава не бе отсъдена от главния съдия.</p>
      <p>В заключителните минути на мача гостите отбелязаха своето трето попадение. Негов автор бе Бирсент Карагарен и по този начин бе оформен крайният резултат в срещата.</p>
      <p>За „драконите“ своя дебют направи 17-годишният Симеон Иванов, който се появи в игра на мястото на Ахмед Ахмедов в 87-ата минута.</p>
      <p>В следващия кръг, само след седмица, Локомотив Пловдив се изправя срещу втория в класирането Левски, докато Дунав гостува на ЦСКА.</p>
      <p>
        <b>Дунав – Локомотив Пд 0:3</b>
      </p>
      <p>Голмайстори:</p>
      <p>0:1 Димитър Илиев 14'</p>
      <p>0:2 Ален Ожболт 41'</p>
      <p>0:3 Бирсент Карагарен 88'</p>
      <p>Жълти картони: Димитър Илиев (Локомотив Пд) 23', Александър Исаевски (Дунав) 49'</p>
      <p>Състави:</p>
      <p>Дунав: 21. Благой Макенджиев, 11. Диян Димов, 16. Мартин Ковачев (К), 5. Любен Николов, 18. Александър Исаевски (Мартин Костадинов 61'), 7. Ивайло Лазаров, 8. Свилен Щерев (Кристиян Върбанов 76'), 12. Фернандо Кавалканте, 22. Михаил Милчев, 9. Ахмед Ахмедов (Симеон Иванов 87'), 99. Стефан Христов</p>
      <p>Треньор: Людмил Киров</p>
      <p>Локомотив Пд: 71. Мартин Луков, 5. Дейвид Малембана, 61. Динис Алмейда, 6. Стивън Езе, 20. Милош Петрович, 10. Парвиз Умарбаев (Анте Аралица 75'), 9. Бирсент Карагарен (Николай Николаев 89'), 50. Йосип Томашевич, 21. Георги Илиев, 14. Димитър Илиев (К), 12. Ален Ожболт (Петър Витанов 59')</p>
      <p>Треньор: Бруно Акрапович</p>
    </article>
  </body>
</html>