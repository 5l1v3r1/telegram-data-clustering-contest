<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/yerli-mali-haftasi-nedir-1289526-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="Yerli Malı Haftası nedir, nasıl ortaya çıktı? 2019 Yerli Malı Haftası ne zaman?"/>
    <meta property="og:description" content="Yerli Malı Haftası, yıllardır okullarda kutlanan, çocuklara yerli ürünlerin tüketilmesi konusunda farkındalığı kazandıran bir gündür. Yerli Malı Haftası’nda okullarda çeşitli etkinlikler düzenlenir, öğrencilerden o haftaya özel yerli ürünleri getirilmesi istenir. Peki, Yerli Malı Haftası nasıl ortaya çıktı? 2019 Yerli Malı Haftası ne zaman?"/>
  </head>
  <body>
    <article>
      <h1>Yerli Malı Haftası nedir, nasıl ortaya çıktı? 2019 Yerli Malı Haftası ne zaman?</h1>
      <h2>Yerli Malı Haftası, yıllardır okullarda kutlanan, çocuklara yerli ürünlerin tüketilmesi konusunda farkındalık kazandıran bir gündür. Yerli Malı Haftası’nda okullarda çeşitli etkinlikler düzenlenir, öğrencilerden o haftaya özel yerli ürünleri getirilmesi istenir. Peki, Yerli Malı Haftası nasıl ortaya çıktı? 2019 Yerli Malı Haftası ne zaman?</h2>
      <address>
        <time datetime="2019-12-09T17:45:00+00:00">09 Dec 2019, 17:45</time>
      </address>
      <p>Yerli Malı Haftası ne zaman, Yerli Malı Haftası nasıl oraya çıktı? Soruları Yerli Malı Haftası’nda günler kala öğrenciler tarafından araştırılıyor. İşte 2019 Yerli Malı Haftası'na dair merak edilenler…</p>
      <p>
        <b>YERLİ MALI HAFTASI NE ZAMAN?</b>
      </p>
      <p>Yerli Malı Haftası (Resmî adıyla Tutum, Yatırım ve Türk Malları Haftası),12-18 Aralık tarihleri arasında Türkiye'de tüm okullarda kutlanan belirli günler ve haftalardandır.</p>
      <p>
        <b>YERLİ MALI HAFTASI NASIL ORTAYA ÇIKTI?</b>
      </p>
      <p>I. Dünya Savaşı sonrası oluşan ekonomik darboğazın ardından yabancı ülkelere para akışının önünün kesilmesi ve toplumsal tutum bilincinin oluşması amaçlanmıştır. Bu amaçla Atatürk başkanlığında, 1923 yılında <a href="http://www.gazetevatan.com/arama/?Keyword=%C4%B0zmir">İzmir</a> İktisat Kongresi toplandı. Bu kongrede yurdun bağımsızlığının korunması, yerli mallar üretilmesi ve kullanılması kararlaştırıldı. Dönemin başbakanı İsmet İnönü 12 Aralık 1929 tarihinde <a href="http://www.gazetevatan.com/arama/?Keyword=TBMM">TBMM</a>’de bir konuşma yaptı. Konuşmasında ulusal ekonomi, yerli malı ve tutumlu olma konularını anlattı. 1946 yılından itibaren Yerli Malı Haftası olarak kutlandı. 1983 yılında adı Tutum, Yatırım ve Türk Malları Haftası olarak değiştirildi.</p>
      <p>Haftanın amacı, yerli tüketimin bilinçli olarak artmasıdır. Bu hafta süresince tutumlu olmanın, yatırım yapmanın ve ''yerli malı kullanmanın önemi'' vurgulanır. İhtiyaçlara harcandıktan sonra artakalan para ile yatırım yapmanın önemi üzerinde durulur. Tüketilecek ürünlerin ülkede üretilen ürünlerden seçilmesinin gerekliliği anlatılır. Bu şekilde ülkenin zenginliklerinin artması amaçlanmaktadır. Ayrıca bilinçli tüketicilik konuları üzerinde durulur.</p>
      <p>Okullarda 12 – 18 Aralık tarihleri arasında kutlanan bu haftada tutum, yatırım ve Türk malları hakkında bilgi verilir. Şiirler okunur, konuşmalar yapılır, skeçler ve oyunlar oynanır.</p>
      <p>
        <b>YERLİ MALI HAFTASI ŞİİRLERİ</b>
      </p>
      <p>MEYVELER YERLİ MALIAdımdır mandalina<br/>Sağlık veririm sana<br/>Pek sevimli meyveyim<br/>Bol bol yiyin bakayım</p>
      <p>Amasya elmasıyım<br/>Meyvelerin hasıyım<br/>Al sarı yanağım var<br/>Beni yersen kan yapar</p>
      <p>Ankara'dır memleketim<br/>Koyu sarıdır rengim<br/>Isırınca bal akar<br/>Yiyenlere can <a href="http://www.gazetevatan.com/arama/?Keyword=Katar">katar</a></p>
      <p>Al portakal bal portakal<br/>Yemezsen de seyrine dal<br/>Kokum bile başka benim<br/>Şerbet dolu hep bedenim</p>
      <p>İzmir’in üzümleri<br/>Sevilmez mi arkadaş<br/>İnsanlara pek yarar<br/>Kurusu var yaşı var</p>
      <p>Çiçek olur açılırım<br/>Mercan gibi saçılırım<br/>Hastaya nar sorulmaz<br/>Şurubuna doyulmaz</p>
      <p>YERLİ MALI<br/>Haftamızı açalım,<br/>Yurda neşe saçalım.<br/>Yerli malı dururken,<br/>Yabancıdan kaçalım.</p>
      <p>İpekli var, yünlü var,<br/>Pamuklu var, bezi var.<br/>Fabrikalar işliyor,<br/>Öz malım gelişiyor.</p>
      <p>Yaban malı almayız,<br/>Düşünmeye dalmayız.<br/>Biz tutumlu oldukça,<br/>Hiç de yoksul kalmayız.</p>
      <p>LATİF ÖKTEN</p>
      <p>BİZİM YERLİ MALIMIZ<br/>Elin kokusuz, yapma gülünden güzel gelir.<br/>Bana bizim bahçede boy atacak çalımız.</p>
      <p>Yabancı tezgahlarda boy boy, kolay dokunan<br/>Paspaslardan güzeldir el emeği halımız.</p>
      <p>Yüz vermem yabancının çeşit çeşit rengine<br/>Bayraklaşır gözümde beyazımız, alımız.</p>
      <p>Ne Frenk elmasına, ne Arap hurmasına<br/>Muhtaç etmez ki bizi meyve dolu dalımız.</p>
      <p>Gerçekten daha gerçek, güzelden daha güzel,<br/>Her karışı hazine bizim yurt masalımız.</p>
      <p>Arıca birlik olup çalışmayı bildik mi<br/>Petekleri doldurur mis kokulu balımız.</p>
      <p>Keçe olsa, yabanın ipeğinden güzeldir<br/>Bizim yerli malımız, bizim yerli malımız...</p>
      <p>BEHÇET KEMAL ÇAĞLAR</p>
      <p>YERLİ MALI<br/>Üstüm, başım, İçim, dışım.<br/>Ayakkabım yerli malı…<br/>Vatanını seven insan,<br/>Yerli malı kullanmalı.</p>
      <p>Neden param avuç avuç<br/>Yabancıya gitsin bütün?<br/>O paralar diken olur,<br/>Canımızı yakar bir gün.</p>
      <p>Yerli malı duruyorken<br/>Yabancıya bakar mıyım?<br/>İşçimizin emeğini<br/>Bile bile yıkar mıyım?</p>
      <p>Çeşidi az olsa bile,<br/>Yerli malı, <a href="http://www.gazetevatan.com/arama/?Keyword=Vatan">vatan</a> malı<br/>Başka türlü düşünenler<br/>Varlığından utanmalı.</p>
      <p>HAKKI SUNAT</p>
    </article>
  </body>
</html>