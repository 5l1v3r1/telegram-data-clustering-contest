<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/obalski-raketni-sistem-bal-e-zajedno-sa-s-400-cini-kicmu-odbrane-krima-putinov-cuvar-crnog-mora-od-ukrajinskih-i-nato-brodova-video/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T17:32:00+00:00"/>
    <meta property="og:title" content="ОБАЛСКИ РАКЕТНИ СИСТЕМ “ БАЛ-Е“ ЗАЈЕДНО СА С-400 ЧИНИ КИЧМУ ОДБРАНЕ КРИМА: Путинов чувар Црног мора од украјинских и НАТО бродова (ВИДЕО)"/>
    <meta property="og:description" content="Москва је после поморског инцидента у близини Кречког мореуза на улазу из Црног у Азовско море у коме су учествовали патролни бродови Русије и Украјине одлучила да на полуострво Крим пошаље додатне батерије противбродског обалског система “Бал-Е“ који данас заједно са противракетним системом ПВО С-400 чини кичму одбране Крима, око кога се споре Украјина и Русија од 2014. када је постао део руске територије."/>
  </head>
  <body>
    <article>
      <h1>ОБАЛСКИ РАКЕТНИ СИСТЕМ “ БАЛ-Е“ ЗАЈЕДНО СА С-400 ЧИНИ КИЧМУ ОДБРАНЕ КРИМА: Путинов чувар Црног мора од украјинских и НАТО бродова (ВИДЕО)</h1>
      <address><time datetime="2019-12-09T17:32:00+00:00">09 Dec 2019, 17:32</time> by <a rel="author">vojnopolitickaosmatracnica.wordpress. com</a></address>
      <p>
        <b>Москва је после поморског инцидента у близини Кречког мореуза на улазу из Црног у Азовско море у коме су учествовали патролни бродови Русије и Украјине одлучила да на полуострво Крим пошаље додатне батерије противбродског обалског система “Бал-Е“ који данас заједно са противракетним системом ПВО С-400 чини кичму одбране Крима, око кога се споре Украјина и Русија од 2014. када је постао део руске територије.</b>
      </p>
      <p>На друштвеним мрежама је освануо снимак овог противбродског система који се запутио ка Криму где ће бити размештен како би покривао запад и југ овог полуострва од могућег украјинског напада с мора.</p>
      <h3>Руски “ харпунски“ у одбрани црноморске обале</h3>
      <p>Самоходни обалски ракетни систем “Бал-Е” развијен је по налогу руске морнарице у касним 1990- тим годинама 20 века, међутим распад СССР-а и финансијска криза утицали су да пројекат развоја буде одложен за нека срећнија времена. Права прилика за обнову развоја новог самоходног противбродског обалског лансера “ БАЛ“ пружена је 2006. године. Брзни рад довео је до тога да систем прође сва опитовања и проверу већ у 2007, а наредне 2008. систем је ушао у оперативну употребу јединица обалске одбране, како би заменио остарели противбродски системи „Рубеж Е 4К51“ и  4К44Б Редут, 4К44 Утyос НАТО ознаке SSC-1B.</p>
      <h3>Опис система</h3>
      <p>Бал –Е је мобилни противбродски обалски ракетни систем чију осснову чини противбродска крстарећа ракета високе прецизности Кх-35 Уран. Овај противбродски ракетни систем намењен је за контролу мореуза, поморских комуникација, заштиту обалног појаса од непријатељског артиљеријског и ракетног удара, као и одбијање могућег поморског десанта још пре приближавању обали и искрцавању снага. Основна ватрена једница овог СОПЛ је батерија.  Батерију “Бале Е” чине возило за командовање које поседује аквизицијски радар, радар за праћење циљева, возило за везу, који су монтирани на тешка теретна возила “МАЗ 7930” погона 8×8 високе проходности који на путу развијају максималну брзину од 60 и 20 километара на час по неприступачном терену.</p>
      <p>Важан елемент батерије су четири самоходна лансера противбродских ракета Кх-35 Уран, који су монтирани на возило МАЗ 7930. На свако возило монтирано је по осам контејнера са ракетама. У пратећи елемент спадају и возила за транспорт и претовар ракета.</p>
      <p>Прелазак система из маршевског у борбени положај износи 10 минута, потребно време за претовар ракета износи 30 минута, а размак између испаљивања противбродских ракета износи 3 секунде.</p>
      <p>Овај противбродски систем способан је да погоди све циљеве на даљинама до 120 километара у сваком тренутку и у свим временским условима. Систем може осим са свог може добијати информације и податке о циљевима и са других командних места и према постављеним задацима и наређењима може се одмах ставити у положај за ватрено дејство по задатим циљевима. Батерија је спосбона да у једном тренутку испали свих 32 пројектила и да се помери са положаја, изврши надопуну са ракетама и после само пола сата поново се стави у борбену употребу. Пренос информација о циљевима врши се дигиталним путем, комуникација је аутоматизована и веома добро заштићена од прислушкивања омогућујући шифорвани пренос података од батерије према командном центру и обратно.</p>
      <p>Систем је опремљен и уређајима за ноћно дејство, навигацију и позиционирање циљева што омогућује наглу промену положаја после обављене мисијие или праћење циљева кретања јер се оперативност постиже за само 10 минута.</p>
      <p>Захваљујући могућностима овог противбродског обалског ракетног система руски стручњаци сматрају да систем Бал –Е може обављати оперативне и тактичке задатке самостално и у садејству са другим јединицма захваљујући минималним трошковима за одржавање и потребну оправку ракетног система.</p>
      <p>Систем је понуђен и за продају. Руси потенцијалним купцима нуде опцију да се ракетни систем Бал-Е постави на друге врсте возила зависно од жеље купца чиме је показана његова модуларност и прилагођавања употребе зависно од потреба и жеља купаца. Купцима се нуди побољшана верзија овог СОПЛ Бал-Е ЦМС који нуди у оквиру батерије и хеликоптер или беспилотну летелицу за уочавање и обележавање циљева. Отпорност на ометање је веома велика чиме побољшава своју нерањивос у случају дејства противнички ракета с мора или ваздуха.</p>
      <p>Руска војска овај противбродски обалски ракетни систем први пут инсталирала је на Криму, убрзо после преузимања овог полуострва после политички превирања и Евромајдана у Украјини. Убрзо после референдума виђени су камиони са овим системом на друмовима Крима како се крећу према месту размештаја.. Сад после поморског окршаја и заробљавања четири украјинска брода, Москва шаље нове батерије овог система на Крим како би заштитила ово полуострво о украјинских и бродова алијансе.</p>
      <figure>
        <iframe src="https://www.youtube.com/embed/CtyZZQXkc9I" width="640" height="360" data-service="Youtube" scrolling="no"/>
      </figure>
      <h3>Ракета Кх-35 Уран (НАТО ознака SS-N-25 Switshblade) руски “харпунски”</h3>
      <p>Пошто je у кратким цртама описан систем у наставку ће бити описан најбитнији елемент овог система противбродска ракета 3М24 познатија као Кх-35 Уран ( НАТО ознака SS-N-25 Switshblade) или као се још зове руски “харпунски”.</p>
      <p>Како би се парирало америчкој противбродској ракети РГМ-84 харпун која се испаљује с површинских бродова или подморница Русија је одлучила да крене у развој ракете сличних карактеристика која би могла парирати овој ракети. Када се погледа слика обе ракете видљиво је да су оне скоро идентичне јер Уран има четири троугласта крила на средини тела и четири крмила на задњем делу трупа. Ракета је дуга 4,2м пречника 0,42 и стартна маса лансирања од 630 кг. Навођење ракете на средњем сектору обезбеђује инерцијални навигациони систем с активним радарским самонавођењем примењен у завршној фази лета. Максимална брзина ракете је 200 метара у секунди максималног домета у идеалним условима до 130 километара, опремљена са високо експлозивном бојевом главом масе 145 кг. Ракета је у оперативну употребу ушла 1993. године када је распоређена на одређене класе фрегата и корвета.</p>
      <p>Ракета Кх-35 Уран се лансира из херметичког затвореног контејнера груписаних у парове од по четири ракете. Извозна верзија се нуди под ознаком 3М24Е Уран. На маневрима  »Кавказ-2012« испљена је побољшана верзија ове ракете 3М24М. Ради се о модернизваној верзији постојеће ракете којој је додата могућнос ГПС корекције током лета, ракета носи и већу количину горива што јој омогућава повећање домета до 250 километара. Систем је борбено проверен прошле године на војној вежби “ Запад 2017″.</p>
      <figure>
        <iframe src="https://www.youtube.com/embed/nLAzjU91ILo" width="640" height="360" data-service="Youtube" scrolling="no"/>
      </figure>
      <p>Своју оперативност и оспособљеност посада за деловање систем је приказао на војној вежби “ Кавказ 2012″, која је била комбинација компујутерске симулације и реалног гађања циља. Том приликом Команда Јужног војног округа саопштила је медијима да је ово било и прво бојево гађање овим противбродским ракетама откада је Бал-Е почетком ове године уведено у ракетне јединице Каспијске флотиле. Војна вежба састојала се од два сценарија:</p>
      <p><b>Сценарио 1</b>: Четири брода наоружана артиљеријским средствима спремним за дејство по обалним циљевима полако се приближавала положајима Војске Руске Федерације који су осигуравали овај правац Каспијског језера (мора) од могућег напада противника с бока. Бродови су се зауставили на 56 километара од обале припремајући се за изненадно дејство када је уследио ватрени уграган противбродских пројектила Кх- 35Уран испаљених за обалских лансера и ракетни чамаца које које користи Каспијска флотила.</p>
      <p><b>Сценарио 2</b>: Наоружани брод припремао се на даљини од 100 километара да свој убојни товар избаци по утврђеним положајима обалске одбране како би могао да се изведе већ испланирани поморски десант, али тад је изненада стигло изненађење у виду две ракете КХ-35 Уран ( НАТО ознака SS-N-25) лансиране са самоходног противбродског обалског лансера Бале Е, које су брод послале на дно језера.</p>
      <p>По руском адмиралу НАТО и Русија би могле да зарате на једном месту! Више о отме прочитајте <b><a href="http://www.pravda.rs/2019/12/9/zastrasujuca-prognoza-ruskog-admirala-nato-i-rusija-mogli-bi-da-zarate-na-ovom-mestu/"><b><b>ОВДЕ!</b></b></a></b></p>
    </article>
  </body>
</html>