<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/paroysiasi-vivlioy-eyaggeloy-aydikoy-odos-ofthalmiatreioy/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T17:08:10+00:00"/>
    <meta property="og:title" content="Αγρίνιο – Παρουσίαση βιβλίου του Ευάγγελου Αυδίκου: «Οδός Οφθαλμιατρείου»"/>
    <meta property="og:description" content="Η «Λέσχη του Βιβλίου» της Αλεξάνδρας Μοσχονά και το «βιβλιοπωλείο της Εστίας» παρουσιάζουν, την Τετάρτη 18 Δεκεμβρίου 2019, στις 7:00"/>
  </head>
  <body>
    <article>
      <h1>Αγρίνιο – Παρουσίαση βιβλίου του Ευάγγελου Αυδίκου: «Οδός Οφθαλμιατρείου»</h1>
      <address><time datetime="2019-12-09T17:08:10+00:00">09 Dec 2019, 17:08</time> by <a rel="author">ΣΥΝΕΙΔΗΣΗ</a></address>
      <p>Η <b>«Λέσχη του Βιβλίου»</b> της Αλεξάνδρας Μοσχονά και το <b>«βιβλιοπωλείο της Εστίας»</b> παρουσιάζουν, την <b>Τετάρτη 18 Δεκεμβρίου 2019, στις 7:00΄το απόγ</b>ευμα, στο χώρο του βιβλιοπωλείου, Αναστασιάδη 2, <b>το μυθιστόρημα του Ευάγγελου Αυδίκου</b>: «Οδός Οφλαμιατρείου<b>»</b></p>
      <p>Για το βιβλίο θα μιλήσουν η αφ. καθηγήτρια Λαογραφίας του Πανεπιστημίου Ιωαννίνων <b>κ. Κωνσταντίνα Μπάδα </b>και η κοινωνική ψυχολόγος <b>κ. Κωστούλα Μάκη</b>. Αποσπάσματα θα διαβάσει η σκηνοθέτιδα <b>Γιούλη Μαρούση</b>, ενώ την εκδήλωση θα συντονίσει ο <b>Λευτέρης Τηλιγάδας</b>.</p>
      <p>Η “Οδός Οφθαλμιατρείου” είναι ο δρόμος όπου άρχισε το δράμα του ποιητή και<b> πεζογράφου Κώστα Κρυστάλη.</b> Το υπόγειο του τυπογραφείου Παπαγεωργίου φιλοξένησε τις πρώιμες φιλοδοξίες του. Να γράψει και να γίνει αποδεκτός από το λογοτεχνικό σινάφι και την κοινωνία της <b>Αθήνας</b>. Μια μάχη άνιση.</p>
      <p>Πρόσφυγας στην Αθήνα του 1889, χωρίς πόρους και με τις ένθερμες υποσχέσεις να φυλλοροούν αφήνοντάς τον μόνο του. Η αγωνία για την επιβίωση αλλά και η υπέρβαση των δυσκολιών. Η πάλη με το αδύναμο σώμα και η φλόγα της δημιουργίας.</p>
      <p>Ενάμιση αιώνα μετά ο Κώστας Κρυστάλλης επιστρέφει στην Αθήνα, για να συνεχίσει τη συζήτηση που δεν πρόλαβε να ολοκληρώσει. Μια πορεία στους δρόμους που σημάδεψαν την ύπαρξή του και μια ευκαιρία να συναντηθεί με τον Κριστ/Χρήστο, τον νεαρό πατριώτη του που αναζητεί τον εαυτό του. Ο Χρήστος δανείζει το στόμα του και τη σκέψη του στον ποιητή. Γίνεται ο καθρέφτης του, αλλά και μέσο να σκάψει μέσα του ξεδιαλύνοντας σκέψεις και συναισθήματα. Η ιστορία γίνεται οδός ωρίμανσης για τον Χρήστο.</p>
      <p>Για τον Κρυστάλλη είναι η δεύτερη ευκαιρία του. Να πει, όσα δεν μπόρεσε, όσο ζούσε.</p>
      <p>Ένα μυθιστόρημα σπονδή στην τρυφερότητα και στην αγωνία του σπουδαίου δημιουργού που χάθηκε νέος. Μια ιστορία με το βλέμμα στο παρόν.</p>
      <figure>
        <img src="http://sinidisi.gr/wpress/wp-content/uploads/2019/12/afisa2-1.png"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/nektarios-farmakis-pano-ta-dikaiomata-topoy-mas-vazo-tipota-kanenan-diekdikisi-teloys-tin-patron-pyrgoy-enotita-synesi-apofasistikotita/"/>
        <a href="http://sinidisi.gr/82-protaseis-ypsoys-8-1-ek-eyro-ekleise-drasi-enischysis-ton-dimioyrgikon-epicheiriseon-tis-dytikis-elladas-2/"/>
        <a href="http://sinidisi.gr/anoichti-epistoli-pros-toys-voyleytes-tis-aitoloakarnanias-toys-ergazomenoys-ton-kdap-kdapmea/"/>
        <a href="http://sinidisi.gr/amisthoi-antidimarchoi-katepeigoysa-diataxi-ypes/"/>
        <a href="http://sinidisi.gr/orkistike-o-neos-yfypoyrgos-exoterikon-kostas-vlasis/"/>
        <a href="http://sinidisi.gr/o-antiperifereiarchis-fokion-za-mis-sti-diethni-ekthesi-focus-londino-deite-foto/"/>
      </related>
    </article>
  </body>
</html>