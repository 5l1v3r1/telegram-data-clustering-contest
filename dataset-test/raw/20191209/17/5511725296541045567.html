<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/other_kinds/voleyball/graudinakravcenoka-atzitas-par-visvairak-progresejuso-pludmales-volejbola-pari.d?id=51708267"/>
    <meta property="og:site_name" content="DELFI"/>
    <meta property="article:published_time" content="2019-12-09T17:02:40+00:00"/>
    <meta property="og:title" content="Graudiņa/Kravčenoka atzītas par visvairāk progresējušo pludmales volejbola pāri "/>
    <meta property="og:description" content="Latvijas pludmales volejbolistes Tīna Graudiņa un Anastasija Kravčenoka pirmdien atzītas par visvairāk progresējušo pludmales volejbola pāri aizvadītajā sezonā, ziņo Starptautiskā Volejbola federācija (FIVB)."/>
  </head>
  <body>
    <article>
      <h1>Graudiņa/Kravčenoka atzītas par visvairāk progresējušo pludmales volejbola pāri </h1>
      <address><time datetime="2019-12-09T17:02:40+00:00">09 Dec 2019, 17:02</time> by <a rel="author">LETA</a></address>
      <p>
        <b>Latvijas pludmales volejbolistes <a href="https://www.delfi.lv/temas/tina-graudina">Tīna Graudiņa</a> un <a href="https://www.delfi.lv/temas/anastasija-kravcenoka">Anastasija Kravčenoka</a> pirmdien atzītas par visvairāk progresējušo pludmales volejbola pāri aizvadītajā sezonā, ziņo Starptautiskā Volejbola federācija (FIVB).</b>
      </p>
      <p>Graudiņa un Kravčenoka augustā Maskavā <a href="https://www.delfi.lv/sports/news/other_kinds/voleyball/kravcenokagraudina-klust-par-eiropas-cempionem.d?id=51356061">triumfēja Eiropas čempionāta finālā</a>, kļūstot par <a href="https://www.delfi.lv/sports/news/other_kinds/voleyball/jaunakas-starp-stiprakajam-musu-eiropas-cempiones-teme-uz-tokiju.d?id=51367053">jaunāko pludmales volejbola pāri kopš 1997. gada</a>, kas triumfējis Vecā kontinenta galvenajās sacensībās.</p>
      <p>Savukārt sezonu 21 gadu vecā Graudiņa un gadu vecākā Kravčenoka noslēdza Ķīnā, kur duets <a href="https://www.delfi.lv/sports/news/other_kinds/voleyball/graudinakravcenoka-spraiga-cina-sarupe-latvijai-vel-vienu-celazimi-uz-olimpiskajam-spelem.d?id=51480771">nodrošināja Latvijai ceļazīmi uz 2020. gada Tokijas olimpiskajām spēlēm</a>.</p>
      <p>Vīriešiem balvu par lielāko progresu ieguva vācieši - 22 gadus vecais Jūliuss Tole un divus gadus vecākais Klemenss Viklers. Viņi izcīnīja otro vietu gan pasaules čempionātā Hamburgā, gan Pasaules tūres finālā Romā.</p>
      <p>Balvu ieguvēji noteikti Pasaules tūres labāko spēlētāju un treneru balsojumā.</p>
      <figure>
        <a href="http://www.leta.lv/">
          <img src="https://g3.delphi.lv/images/pix/file46510605_leta-logo-pilnkrasu.jpg"/>
        </a>
      </figure>
      <figure>
        <a href="https://www.delfi.lv/sports/">
          <img src="https://g4.delphi.lv/images/pix/file49529451_delfi-sports.png"/>
        </a>
      </figure>
      <p>
        <a href="https://www.delfi.lv/sports/news/other_kinds/voleyball/graudinakravcenoka-atzitas-par-visvairak-progresejuso-pludmales-volejbola-pari.d?id=51708267&amp;com=1&amp;reg=1">0</a>
      </p>
      <related>
        <h4>Lasi vēl</h4>
        <a href="https://www.delfi.lv/sports/news/other_kinds/voleyball/jaunakas-starp-stiprakajam-musu-eiropas-cempiones-teme-uz-tokiju.d?id=51367053"/>
      </related>
    </article>
  </body>
</html>