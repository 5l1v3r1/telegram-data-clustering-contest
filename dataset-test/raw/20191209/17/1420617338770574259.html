<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pratica-di-mare-la-protezione-civile-a-lezione-presso-il-15-stormo-s-a-r-dellaeronautica-militare.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T17:25:19+00:00"/>
    <meta property="og:title" content="Pratica di Mare: la protezione civile a lezione presso il 15° Stormo S.A.R. dell’Aeronautica Militare"/>
    <meta property="og:description" content="Il Nucleo Operativo Speciale di Soccorso (NOSS) del Gruppo Comunale di Protezione Civile, accompagnato dal coordinatore Silviano Valenti e dall’istruttore Ivan Del Mastro, è stato oggi ospitato presso il 15° Stormo S.A.R. dell’Aeronautica Militare nella base di Pratica di Mare per una lezione tenuta dagli Aereosoccorritori con una dimostrazione a terra delle procedure da adottare […]"/>
  </head>
  <body>
    <article>
      <h1>Pratica di Mare: la protezione civile a lezione presso il 15° Stormo S.A.R. dell’Aeronautica Militare</h1>
      <address><time datetime="2019-12-09T17:25:19+00:00">09 Dec 2019, 17:25</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/12/Foto-1-681x511.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il Nucleo Operativo Speciale di Soccorso (NOSS) del Gruppo Comunale di Protezione Civile, accompagnato dal coordinatore Silviano Valenti e dall’istruttore Ivan Del Mastro, è stato oggi ospitato presso il 15° Stormo S.A.R. dell’Aeronautica Militare nella base di Pratica di Mare per una lezione tenuta dagli Aereosoccorritori con una dimostrazione a terra delle procedure da adottare in caso di operazioni combinate con gli elicotteri dell’AM.</p>
      <p>Prossimamente si aggiungeranno altre unità alle 7 già formate dalla Interforce Resilience Coordination Training (I.R.Co.T) e fruitrici di questa straordinaria occasione formativa concretizzatasi grazie alla disponibilità dell’Aeronautica Militare i cui specialisti del soccorso hanno condiviso le proprie esperienze e conoscenze con il personale del N.O.S.S. della Protezione Civile.</p>
      <p>L’Amministrazione Comunale di Terracina esprime sincera gratitudine all’Aeronautica Militare per l’ennesima dimostrazione di amicizia e spirito di collaborazione istituzionale che conferma il sentimento di reciproca stima instaurato dai due Enti.</p>
      <p>Anche in occasione delle celebrazioni ufficiali della Madonna di Loreto, protettrice della Forza Armata, previste per domani nella Basilica di Santa Maria Maggiore in Roma, l’Arma Azzurra ha voluto espressamente invitare un rappresentante dell’Amministrazione Comunale di Terracina, una sensibilità molto apprezzata e che inorgoglisce.</p>
      <p>La costituzione del NOSS nel Gruppo Comunale di Protezione Civile è motivo di orgoglio perché oggi la città dispone di personale specializzato ad intervenire in situazioni emergenziali di particolare difficoltà. Il prossimo 14 dicembre, dalle ore 10, presso la Sala Conferenze dell’ex Tribunale, si terrà un convegno sul Safety, Emergency and Rescue durante il quale verranno consegnati i brevetti ai volontari che hanno partecipato alla formazione.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/pratica-di-mare-la-protezione-civile-a-lezione-presso-il-15-stormo-s-a-r-dellaeronautica-militare.html"/>
        <a href="https://www.ilcorrieredellacitta.com/news/roma-uomo-aggredito-e-rapinato-allinterno-del-parcheggio-di-un-supermercato-arrestati-4-romeni-senza-fissa-dimora.html"/>
        <a href="https://www.ilcorrieredellacitta.com/ultime-notizie/natale-nel-v-municipio-addobbi-laboratori-canti-natalizi-e-2-fantastici-alberi.html"/>
        <a href="https://www.ilcorrieredellacitta.com/news/auguri-buon-natale-inviare-ad-amici-parenti-whatsapp-frasi-aforismi-citazioni-divertenti.html"/>
        <a href="https://www.ilcorrieredellacitta.com/news/armato-di-estintore-tenta-di-rapinare-un-distributore-di-benzina-in-manette-29enne.html"/>
        <a href="https://www.ilcorrieredellacitta.com/news/violenza-sulle-donne-attivato-un-nuovo-banner-sul-sito-di-roma-capitale-con-una-lista-di-centri-attivi-per-chiedere-aiuto.html"/>
      </related>
    </article>
  </body>
</html>