<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%bd%ce%ad%ce%bf-%ce%b1%ce%af%cf%84%ce%b7%ce%bc%ce%b1-%ce%b3%ce%b9%ce%b1-%ce%ac%ce%b4%ce%b5%ce%b9%ce%b1-%ce%b1%cf%80%cf%8c-%cf%84%ce%bf%ce%bd-%ce%ba%ce%bf%cf%85%cf%86%ce%bf%ce%bd%cf%84%ce%af%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T17:59:27+00:00"/>
    <meta property="og:title" content="Νέο αίτημα για άδεια από τον Κουφοντίνα – Ζήτησε να μείνει εκτός φυλακής για 9 ημέρες και να φιλοξενηθεί στο σπίτι της συζύγου του"/>
    <meta property="og:description" content="Μετά τα αλλεπάλληλα απορριπτικά βουλεύματα του Συμβουλίου Πλημμελειοδικών Βόλου, ο Δημήτρης Κουφοντίνας επανήλθε στο αίτημά του για νέα άδεια από τις φυλακές."/>
  </head>
  <body>
    <article>
      <h1>Νέο αίτημα για άδεια από τον Κουφοντίνα – Ζήτησε να μείνει εκτός φυλακής για 9 ημέρες και να φιλοξενηθεί στο σπίτι της συζύγου του</h1>
      <address>
        <time datetime="2019-12-09T17:59:27+00:00">09 Dec 2019, 17:59</time>
      </address>
      <p>
        <b>Μετά τα <a href="https://www.pentapostagma.gr/2019/07/%CE%B5%CE%BA%CF%84%CE%B1%CE%BA%CF%84%CE%BF-%CF%84%CF%81%CE%AF%CF%84%CE%BF-%CF%8C%CF%87%CE%B9-%CE%B4%CE%B9%CE%BA%CE%B1%CF%83%CF%84%CF%8E%CE%BD-%CF%83%CE%B5-%CE%AC%CE%B4%CE%B5%CE%B9%CE%B1.html">αλλεπάλληλα απορριπτικά βουλεύματα</a> του Συμβουλίου Πλημμελειοδικών Βόλου, ο <a href="https://www.pentapostagma.gr/2019/07/%CE%B7-%CE%B4%CE%AE%CE%BB%CF%89%CF%83%CE%B7-%CE%BA%CE%BF%CF%85%CF%86%CE%BF%CE%BD%CF%84%CE%AF%CE%BD%CE%B1-%CE%B3%CE%B9%CE%B1-%CF%84%CE%BF-%CF%8C%CF%87%CE%B9-%CF%84%CF%89%CE%BD-%CE%B4%CE%B9.html">Δημήτρης Κουφοντίνας επανήλθε στο αίτημά</a> του για νέα άδεια από τις φυλακές.</b>
      </p>
      <p>Συγκεκριμένα ζητεί να περάσει εννέα ημέρες εκτός του σωφρονιστικού καταστήματος και να φιλοξενηθεί στο σπίτι της συζύγου του , όπως γράφει στην αίτησή του. Σύμφωνα με πληροφορίες του iefimerida, αύριο Τρίτη συνεδριάζει το Πειθαρχικό Συμβούλιο των αγροτικών φυλακών Κασσαβέτειας προκειμένου να εξετάσει το ζήτημα. Αν κάποιο από τα μέλη του Πειθαρχικού Συμβουλίου μειοψηφήσει , το θέμα θα παραπεμφθεί ξανά στο Συμβούλιο Πλημμελειοδικών Βόλου .</p>
      <p>Ο εκτελεστής της τρομοκρατικής οργάνωσης « 17 Νοέμβρη» κρατείται από τον Αύγουστο του 2018 στις φυλακές Κασσαβέτειας, ενώ συνολικά από την Κασσαβέτεια και τον Κορυδαλλό , έχει λάβει μέχρι τώρα άδεια συνολικά έξι φορές</p>
    </article>
  </body>
</html>