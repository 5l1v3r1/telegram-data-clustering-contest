<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/h-vraveysh-twn-pae-olympiakos-kai-aek-gia-thn-energeia-me-tis-myrtw-kai-tonia.5653618.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T17:39:00+00:00"/>
    <meta property="og:title" content="Η βράβευση των ΠΑΕ Ολυμπιακός και ΑΕΚ για την ενέργεια με τις Μυρτώ και Τόνια"/>
    <meta property="og:description" content="Στο πλαίσιο της εκδήλωσης των βραβείων του ΠΣΑΤ, η ΠΑΕ Ολυμπιακός και ΑΕΚ βραβεύτηκαν για την υπέροχη ενέργεια να προσκαλέσουν στο ντέρμπι των δύο ομάδων στο Γ. Καραϊσκάκης τη Μυρτώ και την Τόνια. (VIDEO)"/>
  </head>
  <body>
    <article>
      <h1>Η βράβευση των ΠΑΕ Ολυμπιακός και ΑΕΚ για την ενέργεια με τις Μυρτώ και Τόνια</h1>
      <h2>Στο πλαίσιο της εκδήλωσης των βραβείων του ΠΣΑΤ, η ΠΑΕ Ολυμπιακός και ΑΕΚ βραβεύτηκαν για την υπέροχη ενέργεια να προσκαλέσουν στο ντέρμπι των δύο ομάδων στο "Γ. Καραϊσκάκης" τη Μυρτώ και την Τόνια. (VIDEO)</h2>
      <address><time datetime="2019-12-09T17:39:00+00:00">09 Dec 2019, 17:39</time> by <a rel="author">Ηλίας Καλλονάς</a></address>
      <p>Η υπέροχη ενέργεια των ΠΑΕ Ολυμπιακός και ΑΕΚ να προσκαλέσουν στο ντέρμπι του "Γ. Καραϊσκάκης" <a href="https://www.sport24.gr/football/ellada/SuperLeague/sygklonistikh-stigmh-sto-olympiakos-aek-oi-megales-nikhtries-myrtw-kai-tonia.5627032.html">τη φίλαθλο των "ερυθρολεύκων", Τόνια και τη φίλη της Ένωσης, Μυρτώ</a> <a href="https://www.sport24.gr/football/ellada/SuperLeague/o-psat-vraveuei-olympiako-kai-aek-gia-thn-yperoxh-energeia-me-tis-myrtw-kai-tonia.5650706.html">τιμήθηκε από τον ΠΣΑΤ</a> στα ετήσια βραβεία για τους κορυφαίους αθλητές της χρονιάς. Στο πλαίσιο της εκδήλωσης, τις τιμητικές πλακέτες παρέλαβαν οι δύο φίλαθλοι, αλλά κι οι Διευθυντές Επικοινωνίας των δύο συλλόγων, Νίκος Γαβαλάς και Ανδρέας Δημάτος.</p>
      <p><i>"Δεν ανήκει στην ΠΑΕ Ολυμπιακός ούτε στην ΠΑΕ ΑΕΚ. Ανήκει σ' αυτές τις κοπέλες και στον αγώνα που δίνουν, γιατί αποτελούν έμπνευση. Οφείλω ένα ευχαριστώ στο Νίκο Γαβαλά γιατί δική του ήταν η ιδέα. Βραβευόμαστε για το αυτονόητο. Ζούμε σε ένα χώρο και εκπροσωπούμε ένα χώρο ιδιαίτερα πολεμικό και υψηλού ανταγωνισμού. Όσοι κάνουμε αυτή τη δουλειά δεν θα πρέπει να ξεχνάμε πως ήμασταν και παραμένουμε δημοσιογράφοι", </i>σχολίασε ο κ. Δημάτος, ενώ από την πλευρά του ο κ. Γαβαλάς, τόνισε:</p>
      <p>
        <i>"Είμαι μεγάλη η τιμή για εμάς. Θέλω να ευχαριστήσω τον Ανδρέα Δημάτο, διότι χωρίς το δικό του ενδιαφέρον δεν θα ολοκληρωνόταν αυτή η ενέργεια. Όταν έσβησαν τα φώτα στο γήπεδο, είδα την Μυρτώ η οποία ήταν γεμάτη συναισθήματα χαράς. Επίσης, η ατμόσφαιρα στο γήπεδο ήταν συναισθηματικά φορτισμένη. Το γεγονός πως η Τόνια και η Μυρτώ είδαν δίπλα-δίπλα το ντέρμπι είναι ένα μήνυμα προς όλους. Πρέπει να αναδείξουμε όλα όσα μας ενώνουν".</i>
      </p>
      <p>
        <b>Δείτε σε video τη βράβευση:</b>
      </p>
      <p>
        <b>
          <i>Photo Credits: Eurokinissi</i>
        </b>
      </p>
    </article>
  </body>
</html>