<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/piazza-affari-attese-seduta-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T17:35:00+00:00"/>
    <meta property="og:title" content="Ftse Mib: la dinamica ribassista riprenderà il sopravvento ora?"/>
    <meta property="og:description" content="Il Ftse Mib non è riuscito a dare un seguito al recupero dai minimi della scorsa ottava, esponendosi al rischio di nuove vendite."/>
  </head>
  <body>
    <article>
      <h1>Ftse Mib: la dinamica ribassista riprenderà il sopravvento ora?</h1>
      <h2>Il Ftse Mib non è riuscito a dare un seguito al recupero dai minimi della scorsa ottava, esponendosi al rischio di nuove vendite.</h2>
      <address><time datetime="2019-12-09T17:35:00+00:00">09 Dec 2019, 17:35</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>La chiusura positiva di venerdì scorso non ha trovato un seguito oggi per le Borse europee che hanno optato per la cautela, terminando le contrattazioni in calo.</p>
      <p>Si è difeso meglio degli altri il Ftse100 con un frazionale calo dello 0,08%, mentre il Dax30 e il Cac40 sono scesi rispettivamente dello 0,46% e dello 0,59%.</p>
      <p>La maglia nera è stata indossata da Piazza Affari che ha visto il Ftse Mib fermarsi a 22.956 punti, in ribasso dello 0,97%, dopo aver segnato nell'intraday un massimo a 23.233 e un minimo a 22.855 punti.</p>
      <h3>PIazza Affari la peggiore in Europa. Ripartono le vendite?</h3>
      <p>L'indice ha anche provato a spingersi in avanti e mettere sotto pressione la soglia dei 23.200 punti, superata solo nell'intraday, al pari di quanto accaduto venerdì scorso. <br/>Dai top il Ftse Mib ha ripiegato fino al test di area 22.850, per poi terminare gli scambi al di sotto dei 23.000 punti.</p>
      <p>Il mancato superamento di area 23.200 segnala l'incapacità dell'indice di dare un seguito al recupero partito dai minimi della scorsa settimana poco sotto i 22.600 punti.</p>
      <p>Una circostanza che induce a dubitare sulla prosecuzione nel breve di questo rimbalzo che rischia di profilarsi come un semplice pull-back destinato a lasciare il posto ad una ripresa delle vendite.</p>
      <p>Uno scenario di questo tipo potrà essere scongiurato solo con un pronto ritorno al di sopra dei 23.000 punti e ancor più con il superamento di area 23.200/23.250.</p>
      <p>Oltre questo livello il Ftse Mib allungherà il passo verso i 22.500 punti, violati i quali si assisterà ad un test dei recenti massimi in area 23.650, prima di un approdo sui top dell'anno poco oltre i 23.800 punti.</p>
      <footer>
        <a href="https://www.trend-online.com/prp/piazza-affari-attese-seduta-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>