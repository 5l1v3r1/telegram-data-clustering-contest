<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907195/real-madrid-doet-het-zonder-hazard-bij-club-brugge-bale-w-l-op-tijd-speelklaar.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T17:10:00+00:00"/>
    <meta property="og:title" content="Courtois krijgt geen gezelschap van Hazard in Brugge, Bale is er wél bij"/>
    <meta property="og:description" content="Real Madrid heeft haar selectie prijsgegeven waarmee het Club Brugge zal bekampen. Zoals eerder al bekend werd gemaakt, reist Eden Hazard niet mee af naar West-Vlaanderen. Vanwege een blessure zit 2019 erop voor de Rode Duivel. Thibaut Courtois is er vanzelfsprekend wel bij."/>
  </head>
  <body>
    <article>
      <h1>Courtois krijgt geen gezelschap van Hazard in Brugge, Bale is er wél bij</h1>
      <address>
        <time datetime="2019-12-09T17:10:00+00:00">09 Dec 2019, 17:10</time>
      </address>
      <p>
        <b>Real Madrid heeft haar selectie prijsgegeven waarmee het Club Brugge zal bekampen. Zoals eerder al bekend werd gemaakt, reist Eden Hazard niet mee af naar West-Vlaanderen. Vanwege een blessure zit 2019 erop voor de Rode Duivel. Thibaut Courtois is er vanzelfsprekend wel bij.</b>
      </p>
      <p>Hazard viel enkele weken geleden uit met een letsel aan de enkel en <a href="https://www.voetbalprimeur.be/nieuws/906596/hazard-mist-clasico-tegen-fc-barcelona-real-madrid-komt-met-update.html?utm_source=doorlink&amp;utm_medium=doorlink&amp;utm_campaign=%2F">dat blijkt erger dan gedacht</a>. Jammer voor onze landgenoot, die zich ongetwijfeld had willen tonen aan het Brugse publiek. Dat krijgt Courtois wel in actie te zien. De Rode Duivel hield afgelopen weekend al voor de zesde keer in acht wedstrijden de nul bij Real.</p>
      <aside>Lees meer<br/><a href="https://www.voetbalprimeur.be/nieuws/907188/-club-brugge-zet-alles-op-alles-om-deli-speelklaar-te-krijgen-voor-duel-met-real-.html?campname=highlighted-content&amp;camplink=inarticle1">'Schorsing Mata brengt Club in nauwe schoentjes, kaarsje branden voor Deli'</a></aside>
      <p>Overigens mist <i>De Koninklijke </i>naast Hazard nog enkele andere grote namen. Zo ontbreken onder meer Sergio Ramos, Marcelo, Toni Kroos en Marco Asensio evenzeer door blessureleed. Van Gareth Bale kreeg Zinedine Zidane wel positief nieuws. In eerste instantie leek ook de Welshman af te moeten haken voor het duel tegen Club, maar hij is er toch bij. Of Bale ook zal spelen op Jan Breydel, is een ander paar mouwen. Na enkele incidenten ligt de aanvaller niet meer in de bovenste schuif bij Zidane.</p>
      <figure>
        <iframe data-src="https://twitter.com/realmadrid/status/1204072768926564358?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>