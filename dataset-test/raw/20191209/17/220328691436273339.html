<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/silni-kokteyli-i-mnogo-igri-koledata-v-sandringam-408706.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T17:06:00+00:00"/>
    <meta property="og:title" content="Силни коктейли и много игри – Коледата в Сандрингам"/>
    <meta property="og:description" content="Документален филм разкрива кралските празнични забавления"/>
  </head>
  <body>
    <article>
      <h1>Силни коктейли и много игри – Коледата в Сандрингам</h1>
      <address><time datetime="2019-12-09T17:06:00+00:00">09 Dec 2019, 17:06</time> by <a rel="author">Агенция Стандарт</a></address>
      <p>Нов документален филм разкри как кралското семейство празнува празниците. „Сандрингам: Кралицата по Коледа“ разказва за забавленията по време на тържествената вечеря, силните коктейли на принц Филип и изключителния съзтезателен дух, завладяващ всички, когато игрят бордови игри.</p>
      <p>Кралското семейство обикновено пристига в имението в Норфолк на Бъдни вечер и веселбата започва веднага. Кралски експерти споделят, че Кралицата си пада по мартини, докато другите гости предпочитали шампанско. След първоначалните напитки семейството сяда за вечеря на свещи със шестстепенно меню. Всички се отдават на песни и танци и си разменят подаръци. Интересното е, че кралските особи се съревновават кой ще подари най-шантавия подарък. По време на първото си гостуване, принцеса Даяна не знаела това и връчила на принцеса Анна кашмирен пуловер, а получила в отогвор поставка за тоалетна хартия. Никой не си ляга преди Кралицата и купонът обикновено продължава до 2 или 3 часа през нощта.</p>
      <p>На Коледа всички стават рано за закуска. Всеки е на „самообслужване“ и получава коледни чорапчета от Кралицата с подаръци и плодове. След това отиват на църква под светлината на прожекторите. Следва кралската вечеря, след която всички се наслаждават на официалното изявление на Елизабет. Кралицата и Филип остават в Норфолк до началото на февруари, за да почетат годишнината от смъртта на Джордж VI, а всички останали членове на семейството си тръгват още на втория ден на Коледа.</p>
      <p>Преди празничните забавления да започнат, принц Филип подготвя украсата в двореца. Кралицата първо одобрява декорацията, след което Филип поставя златната звезда на върха на елхата. Елизабет Втора подписва коледни картички за целия си персонал и идва време за гостите. По традиция последи пристигат принц Чарлз и Камила.</p>
    </article>
  </body>
</html>