<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Opozvan-meksicki-ambasador-ukrao-knjigu/572808?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T17:31:06+00:00"/>
    <meta property="og:title" content="Opozvan meksički ambasador, ukrao knjigu?"/>
    <meta property="og:description" content="Meksiko je opozvao svog ambasadora u Argentini nakon što se pojavio video snimak koji sugeriše da je pokušao da ukrade knjigu iz jedne knjižare u Buenos Airesu."/>
  </head>
  <body>
    <article>
      <h1>Opozvan meksički ambasador, ukrao knjigu?</h1>
      <address><time datetime="2019-12-09T17:31:06+00:00">09 Dec 2019, 17:31</time> by <a rel="author">Tanjug</a></address>
      <p>Meksiko je opozvao svog ambasadora u Argentini nakon što se pojavio video snimak koji sugeriše da je pokušao da ukrade knjigu iz jedne knjižare u Buenos Airesu.</p>
      <p>Ambasadoru Oskaru Valeru Rekiju Beseri je "naloženo da se vrati kući", izjavio je meksički sekretar za spoljne poslove Marselo Ebrard, prenosi AP.</p>
      <p>Diplomata će, kako se navodi, biti predmet istrage etičkog odbora.</p>
      <p>Ukoliko se utvrdi da je ambasador ukrao knjigu, dobiće otkaz, rekao je Ebrard, ukazujući na "nultu toleranciju za nečasno ponašanje".</p>
      <p>Ovim povodom oglasio se i meksički predsjednik Andres Manuel Lopez Obrador koji je rekao da je ovaj incident "za žaljenje", ali je i upozorio da se prerano ne donose zaključci.</p>
      <p>Predsjednik je naveo da je ambasador Besera karijerni diplomata.</p>
    </article>
  </body>
</html>