<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553562.html/%d8%a7%d9%82%d8%af%d8%a7%d9%85-%d8%aa%d8%b9%d8%ac%d8%a8-%d8%a7%d9%86%da%af%db%8c%d8%b2-%d8%b4%d9%87%d8%b1%d8%af%d8%a7%d8%b1%db%8c-%d8%aa%d9%87%d8%b1%d8%a7%d9%86-%d8%af%d8%b1%d9%82%d8%a8%d8%a7%d9%84-%d8%b4%d8%b1%da%a9%d8%aa-%d9%87%d8%a7%db%8c-%d9%85%d8%b3%d8%a7%d9%81%d8%b1%d8%a8%d8%b1%db%8c"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T17:31:00+00:00"/>
    <meta property="og:title" content="اقدام تعجب انگیز شهرداری تهران درقبال شرکت‌های مسافربری"/>
    <meta property="og:description" content="دبیر کانون کارفرمایی سواری کرایه برون شهری گفت: در شرایطی که نرخ سوخت خودروهای کرایه برون شهری ۵۰ درصد افزایش یافته معاونت حمل و نقل و ترافیک شهرداری تهران اجاره بهای غرفه‌های آن را بین ۲۰۰ تا ۵۰۰ درصد افزایش داده است."/>
  </head>
  <body>
    <article>
      <h1>اقدام تعجب انگیز شهرداری تهران درقبال شرکت‌های مسافربری</h1>
      <address>
        <time datetime="2019-12-09T17:31:00+00:00">09 Dec 2019, 17:31</time>
      </address>
      <p>دبیر کانون کارفرمایی سواری کرایه برون شهری گفت: در شرایطی که نرخ سوخت خودروهای کرایه برون شهری ۵۰ درصد افزایش یافته معاونت حمل و نقل و ترافیک شهرداری تهران اجاره بهای غرفه‌های آن را بین ۲۰۰ تا ۵۰۰ درصد افزایش داده است.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ دبیر کانون کارفرمایی سواری کرایه برون شهری گفت: در شرایطی که نرخ سوخت خودروهای کرایه برون شهری ۵۰ درصد افزایش یافته معاونت حمل و نقل و ترافیک شهرداری تهران اجاره بهای غرفه‌های آن را بین ۲۰۰ تا ۵۰۰ درصد افزایش داده است.</p>
      <p>رضا بهشتی در گفتگویی از افزایش ۲۰۰ تا ۵۰۰ درصدی نرخ اجاره‌ بهای غرفه‌های شرکت‌های تعاونی سواری کرایه برون‌شهری توسط معاونت حمل و نقل و ترافیک شهرداری تهران خبر داد و گفت: امروز در این خصوص جلسه‌ای با حضور مسئولان شهری، تعزیرات استان تهران و سازمان حمایت مصرف‌کننده و تولیدکننده برگزار شد تا نسبت به تعدیل این قیمت‌ها تجدیدنظر کند که علی‌رغم اذعان مسئولان تعزیرات و حمایت مبنی بر غیرقانونی بودن این افزایش، شهرداری بر قانونی بودن آن اصرار دارد.   وی تصریح کرد: علاوه بر اعتراض شرکت‌ها، سازمان راهداری و حمل و نقل جاده‌ای هم پیگیر موضوع افزایش بالای نرخ اجاره غرفه‌های شرکت تعاونی سواری‌های برون‌شهری است ولی به‌‌نظر می‌رسد گوش شهرداری به این حرف‌ها بدهکار نیست.   دبیر کانون کارفرمایی سواری کرایه برون شهری با اشاره به این مطلب که شهرداری تهران زیرمجموعه هیچ وزارتخانه‌ای نیست و این موضوع باید در خود شهرداری پیگیری شود، اذعان کرد: در صورت اجرای این نرخ‌ها هزینه‌هایی به این بخش تحمیل شده و باید نرخ مسافران هم افزایش یابد و این در حالی‌است که براساس مصوبه سران سه قوه ۵۰ درصد به نرخ سوخت بدون افزایش کرایه صورت گرفته است.   بهشتی افزود: در شرایطی که سازمان‌ پایانه‌ها و پارک‌سوارهای شهر تهران معاونت حمل و نقل و ترافیک شهرداری تهران در شرایط موجود باید حتی اجاره‌بها را کم کند به یک‌باره اجاره یک غرفه را از ۲ میلیون و ۶۰۰ هزار تومان به ۹ میلیون و ۳۰۰ هزار تومان در ماه افزایش داده است.  </p>
      <figure>
        <img src="https://media.ana.ir/1398/09/18/637115033861709548_md.jpg"/>
      </figure>
      <p> </p>
      <p> </p>
      <p>منبع: آنا</p>
      <p>انتهای پیام/۴۱۰۵/</p>
      <p> </p>
    </article>
  </body>
</html>