<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/putin-bude-tisnuti-na-zelenskogo-rozkrito-nebezpeku-normandskogo-samitu/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T17:02:45+00:00"/>
    <meta property="og:title" content="Путін буде тиснути на Зеленського: розкрито небезпеку “нормандського саміту”"/>
    <meta property="og:description" content="Сьогодні в Парижі відбудеться саміт нормандської четвірки, в рамках якого відбудеться зустріч президента РФ Путіна і президента України Зеленського. Путін буде тиснути на Зеленського і домагатися відновлення поставок газу в Україну."/>
  </head>
  <body>
    <article>
      <h1>Путін буде тиснути на Зеленського: розкрито небезпеку “нормандського саміту”</h1>
      <h2>Для Путіна головне - добитися від України відновлення поставок газу</h2>
      <address>
        <time datetime="2019-12-09T17:02:45+00:00">09 Dec 2019, 17:02</time>
      </address>
      <p>Президент Росії Володимир Путін під час <a href="https://narodna-pravda.ua/2019/12/09/chogo-chekaty-vid-peregovoriv-u-paryzhi-ozvucheno-tryvozhnyj-prognoz/">переговорів лідерів України, РФ, Франції  і Німеччина в “нормандському форматі” в Парижі</a> має намір замінити питання про деокупацію Донбасу й виконання Мінських угод на вирішення газової проблеми.</p>
      <p>Як передає НАРОДНА ПРАВДА, таку думку для “<a href="https://ru.krymr.com/a/portnikov-krym-gaz-i-normandskiy-format/30308781.html">Реалії. Крим</a>” висловив український журналіст Віталій Портніков.</p>
      <p>Loading...</p>
      <p>“У Кремлі дійшли висновку, що такий пакет влаштує всіх інших учасників саміту – президента Зеленського, який відчайдушно потребує грошей для створення соціальних преференцій для свого електорату, канцлерки Меркель, яка домагається синхронізації введення в дії газопроводу “Північний потік-2″ з продовженням транзиту по українській ГТС, президента Макрона, який хоче поліпшення відносин із Москвою – нехай навіть ціною ревізії українського суверенітету”, – пише він.</p>
      <p>Портніков зазначає, що Путін буде тиснути на Зеленського, розповідаючи, що закінчити війну на Донбасі допоможе схвалення інтересів “Газпрому”. Водночас глава Кремля не буде навіть обговорювати окупований Крим.</p>
      <p>“В кращому для українського президента разі він зможе домогтися визнання президентом Франції і федеральною канцлеркою Німеччини факту української приналежності Криму. Але це – не новина… Путін змінює на поставки газу і продовження транзиту не Крим. Він змінює на поставки газу і продовження транзиту можливість припинити стрілянину на Донбасі”, – пояснив Портніков.</p>
      <p>Як повідомлялося раніше, помічник президента Росії Юрій Ушаков вранці 9 грудня повідомив, що Володимир Путін і Володимир Зеленський дійсно зустрінуться в Парижі, але вже після саміту нормандської четвірки. Обмежень за часом немає. <a href="https://narodna-pravda.ua/2019/12/09/zustrich-zelenskogo-ta-putina-v-paryzhi-u-kremli-povidomyly-pershi-podrobytsi/">Ушаков також додав, що головна мета зустрічі — обговорення реалізації мінських угод.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>