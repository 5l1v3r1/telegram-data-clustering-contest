<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793537/%D8%A7%D8%B1%D8%AF%D8%A8%DB%8C%D9%84-%D8%A8%D9%87-%D8%B3%D9%85%D8%AA-%D8%B5%D9%86%D8%B9%D8%AA%DB%8C-%D8%B4%D8%AF%D9%86-%D8%AD%D8%B1%DA%A9%D8%AA-%D9%85%DB%8C-%DA%A9%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:00:35+00:00"/>
    <meta property="og:title" content="استاندار اردبیل: اردبیل به سمت صنعتی شدن حرکت می‌کند"/>
    <meta property="og:description" content="اردبیل - استاندار اردبیل گفت: اگر چه استان اردبیل به معنای خاص، استان صنعتی نیست اما به سمت صنعتی شدن حرکت می‌کند."/>
  </head>
  <body>
    <article>
      <h1>استاندار اردبیل: اردبیل به سمت صنعتی شدن حرکت می‌کند</h1>
      <address>
        <time datetime="2019-12-09T17:00:35+00:00">09 Dec 2019, 17:00</time>
      </address>
      <p>به گزارش <a href="http://www.mehrnews.com/">خبرنگار مهر</a>، اکبر بهنام جو عصر دوشنبه در حاشیه دیدار با رئیس دانشگاه‌های فنی حرفه‌ای کشور عنوان کرد: در نشستی که با رئیس دانشگاه‌های فنی حرفه‌ای کشور برگزار شد، مقرر گردید ظرف مدت دو سال ۲۰ میلیارد تومان به طور مشترک برای احداث فضای آموزشی ۳۰۰ متری، احداث هزار و ۸۰۰ متر فضای ورزشی، ۴۰۰ متر فضای فرهنگی مذهبی جهت آموزش پسران و هزار و ۲۰۰ متر فضای ورزشی و ۴۰۰ متر فضای فرهنگی در بخش بانوان سرمایه گذاری کنیم.</p>
      <p>وی ادامه داد: فضای سرمایه گذاری جمعا ۶ هزار و ۸۰۰ متر زیر بنا با ارزش حدود ۲۰ میلیارد تومان در استان اردبیل پیش بینی شده است که در آینده نزدیک سرمایه گذاری و احداث فضاها آغاز می‌شود.</p>
      <p>استاندار اردبیل یادآور شد: دانشگاه فنی حرفه‌ای اردبیل می‌تواند نقش اساسی در تامین نیروی انسانی مورد نیاز بخش صنعت داشته باشد ولی از امکانات لازم و کافی برخوردار نیست.</p>
      <p>وی ادامه داد: اگر چه استان اردبیل به معنای خاص استان صنعتی نیست اما به سمت صنعتی شدن حرکت می‌کند.</p>
      <p>بهنام جو با بیان اینکه هرساله شاهد افزایش نیروی انسانی خلاق از دانشگاه‌های فنی و مهندسی هستیم، افزود: نیروی انسانی آموزش دیده و متبهر باید در واحد های صنعتی مشغول به کار شده که با توجه به توسعه کارخانه جات استان آموزش نیروی انسانی ضرورت دارد.</p>
      <p>استاندار اردبیل با اشاره به اینکه نیروی انسانی مجرب و آموزش دیده مانع از رکود در کارخانه‌ها می‌شوند، گفت: نیروی انسانی آکادمیک و تحصیل کرده درآموزشگاه های عالی می‌توانند کاخانه ها و مراکز صنعتی را به شکل علمی مدیریت کنند.</p>
      <p>وی افزود: یکی از مراکزی که نیروی انسانی را برای مراکز صنعتی خوب تربیت می‌کند دانشگاه فنی حرفه‌ای بوده و پویایی این بخش ضروری است.</p>
    </article>
  </body>
</html>