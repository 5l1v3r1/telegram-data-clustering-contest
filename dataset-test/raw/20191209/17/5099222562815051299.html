<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23540926-spune-iohannis-despre-planul-guvernului-pnl-ingheta-salariul-incurajat-mearga-mai-departe.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T17:33:00+00:00"/>
    <meta property="og:title" content="Ce spune Iohannis despre planul Guvernului PNL de a-i îngheța salariul. „I-am încurajat să meargă mai departe”"/>
    <meta property="og:description" content="Președintele Klaus Iohannis susține că intenția guvermului a îngheța salariile demitarilor e „un lucru potrivit”, iar politicienii ar trebui să fie primii care dau semnalul că"/>
  </head>
  <body>
    <article>
      <h1>Ce spune Iohannis despre planul Guvernului PNL de a-i îngheța salariul. „I-am încurajat să meargă mai departe”</h1>
      <address><time datetime="2019-12-09T17:33:00+00:00">09 Dec 2019, 17:33</time> by <a rel="author">D.D.</a></address>
      <p><b>​Președintele Klaus Iohannis susține că intenția guvermului a îngheța salariile demitarilor e „un lucru potrivit”, iar politicienii ar trebui să fie primii care dau semnalul că „nu toată lumea poate să beneficieze tot timpul de creșteri salariale”. <br/></b><br/>„Mi se pare un lucru potrivit. Dacă vrem să fim politicieni responsabili, trebuie noi, care suntem în vârful piramidei, să fim primii care dăm semnalul că înțelegem că nu toată lumea poate să beneficieze tot timpul de creșteri salariale și este un moment potrivit pentru a arăta că orice creștere salarială, oricât de mult dorită ar fi, trebuie să fie și oportună. I-am încurajat să meargă mai departe cu această măsură propusă”, a spus luni Klaus Iohannis. <br/><br/><a href="https://www.hotnews.ro/stiri-esential-23538105-orban-despre-concedierile-din-ministere-ministerul-dezvoltarii-depopulat-teleormanul-spune-despre-inghetarea-indemnizatiilor-pentru-cei-functii-demnitate-publica.htm">Una dintre măsurile pe care Guvernul le va lua este îngheţarea indemnizaţiilor celor care ocupă funcţii de demnitate publică, pentru ca acestea să nu mai crească atunci când este majorat salariul minim</a>, a declarat duminică premierul Lodovic Orban, care ia în calcul o ordonanţă de urgenţă "trenuleţ" cu măsurile bugetare.<br/><br/>"Ştiţi foarte bine că veniturile, indemnizaţiile celor care ocupă funcţii de demnitate publică sunt plătite în raport cu salariul minim pe economie. Şi ce decizie am luat? Se va majora salariul minim pe economie, să nu crească indemnizaţiile celor care deţin funcţii de demnitate publică", a declarat duminică premierul Ludovic Orban, citat de Agerpres.</p>
    </article>
  </body>
</html>