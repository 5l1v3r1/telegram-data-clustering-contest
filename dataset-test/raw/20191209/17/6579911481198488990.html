<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23540953-wta-craig-tyzzer-desemnat-antrenorul-anului-avut-fantastic-alaturi-ashleigh-barty.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T17:41:00+00:00"/>
    <meta property="og:title" content="WTA: Craig Tyzzer, desemnat antrenorul anului - A avut un 2019 fantastic alături de Ashleigh Barty"/>
    <meta property="og:description" content="WTA a anunțat numele antrenorului anului 2019, iar premiul a fost câștigat de Craig Tyzzer, cel care a avut un sezon incredibil alături de Ashleigh Barty."/>
  </head>
  <body>
    <article>
      <h1>WTA: Craig Tyzzer, desemnat antrenorul anului - A avut un 2019 fantastic alături de Ashleigh Barty</h1>
      <address><time datetime="2019-12-09T17:41:00+00:00">09 Dec 2019, 17:41</time> by <a rel="author">A.I.</a></address>
      <p><b>WTA a anunțat numele antrenorului anului 2019, iar premiul a fost câștigat de Craig Tyzzer, cel care a avut un sezon incredibil alături de Ashleigh Barty.<br/></b><br/>În 2019, Barty a câștigat, printre altele, Miami, Roland Garros și Turneul Campioanelor, reușind să încheie anul pe prima poziție în lume. <br/><br/>Tyzzer și Barty fac o echipă de patru ani de zile, iar progresele făcute de jucătoarea din Australia sunt evidente. <br/><br/>Au mai fost nominalizați la titlul de antrenorul anului germanul Torben Beltz (lucrează alături de Donna Vekic) și canadianul Sylvain Bruneau (antrenorul Biancăi Andreescu).<br/><b><br/></b><b>Petra Kvitova, cea mai fair-play jucătoare </b><br/><br/>Petra Kvitova este, pentru al șaptelea an consecutiv, cea mai fair-play sportivă din circuitul WTA, ea cucerind trofeul "Karen Krantzcke".<br/><br/>Gabriela Dabrowski a obținut premiul "Peachy Kellmeyer Player Service". Acesta este acordat jucătoarei care a contribuit cel mai mult la inițiativele WTA și care și-a sprijinit colegele din circuit.<br/><b><br/></b><b>Alte premii: <br/></b><br/>WTA Premier Mandatory: BNP Baribas Open (Indian Wells)<br/>WTA Premier 5: Dubai Duty Free Tenis Championships<br/>WTA Premier: Porsche Tennis Grand Prix (Stuttgart) și St. Petersburg Ladies Trophy (egalitate)<br/>WTA International: Acapulco și ASB Classic Auckland (egalitate).<br/><br/>Titlul de cea mai bună jucătoare din circuitul WTA va fi decernat miercuri, 11 decembrie.<br/><br/><br/> </p>
    </article>
  </body>
</html>