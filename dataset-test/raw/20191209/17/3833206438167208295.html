<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Chetirima-berat-dusha-sled-zloveshta-katastrofa-920556"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T17:40:00+00:00"/>
    <meta property="og:title" content="Четирима берат душа след зловеща катастрофа"/>
    <meta property="og:description" content="Четирима души са с опасност за живота след катастрофа на бул. &quot;Ришки проход&quot; в Шумен. Това съобщиха ..."/>
  </head>
  <body>
    <article>
      <h1>Четирима берат душа след зловеща катастрофа</h1>
      <address>
        <time datetime="2019-12-09T17:40:00+00:00">09 Dec 2019, 17:40</time>
      </address>
      <p>Четирима души са с опасност за живота след катастрофа на бул. "Ришки проход" в Шумен. Това съобщиха от пресцентър на ОДМВР - Шумен. Сигнал за пътен инцидент на бул."Ришки проход" в Шумен, близо до кръстовище с улица "Тракийска" е подаден в 16:30 часа. Към мястото на инцидента са насочени екипи на полиция, пожарна и спешна помощ.</p>
      <p>Установено било, че водач на товарен автомобил Ситроен "Пикасо" с шуменска регистрация, който се движил в посока към Шумен навлязъл в лентата за насрещно движение и се ударил челно в идващия насрещно лек автомобил Опел "Агила" с търговищка регистрация. В опела са пътували 36-годишна жена, водач на автомобила, две момчета на 7 и 8 години и мъж и жена на 62 и 60 години. Всички са откарани в болницата.</p>
      <p>Към момента е установено, че жената с постоянен адрес в село Чернооково е с фрактура на таз и прешлен, 8-годишното момче е черепно-мозъчна травма , а 7-годишното с фрактура на ляво бедро и течност в корема. Тримата са с опасност за живота. С опасност за живота е и водачът на ситроена, 23-годишен шуменец, който е с контузия на белия дроб. Към момента в болничното заведение изследват 62-годишния мъж и 60-годишната жена. Движението в участъка е затруднено, регулира се от екипи на Пътна полиция, молим водачите да преминават с повишено внимание.</p>
    </article>
  </body>
</html>