<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%84%ce%b9-%ce%b3%ce%af%ce%bd%ce%b5%cf%84%ce%b1%ce%b9-%cf%86%ce%ad%cf%84%ce%bf%cf%82-%ce%bc%ce%b5-%cf%84%ce%bf%cf%85-%cf%87%cf%81%ce%b9%cf%83%cf%84%ce%bf%cf%85%ce%b3%ce%b5%ce%bd%ce%bd%ce%b9%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T17:00:20+00:00"/>
    <meta property="og:title" content="Τι γίνεται φέτος με του Χριστουγεννιάτικους στολισμούς; – Σάλος στο Αίγιο: Καλικάντζαροι στη θέση της φάτνης (βίντεο)"/>
    <meta property="og:description" content="Έντονες αντιδράσεις από τους κατοίκους της περιοχής οι οποίοι διαμαρτυρήθηκαν με πανό κατά των «δαιμονικών καλικάντζαρων»"/>
  </head>
  <body>
    <article>
      <h1>Τι γίνεται φέτος με του Χριστουγεννιάτικους στολισμούς; – Σάλος στο Αίγιο: Καλικάντζαροι στη θέση της φάτνης (βίντεο)</h1>
      <address>
        <time datetime="2019-12-09T17:00:20+00:00">09 Dec 2019, 17:00</time>
      </address>
      <p>
        <b>Έντονες αντιδράσεις από τους κατοίκους της περιοχής οι οποίοι διαμαρτυρήθηκαν με πανό κατά των «δαιμονικών καλικάντζαρων»</b>
      </p>
      <p>Οργισμένη είναι μεγάλη μερίδα των κατοίκων του Αιγίου από τον χριστουγεννιάτικο στολισμό που επέλεξε φέτος να κάνει ο δήμος στην κεντρική πλατεία, καθώς αντί για το στήσιμο της καθιερωμένης φάτνης, την εμφάνισή τους έκαναν… καλικάντζαροι οι οποίοι φαίνεται να βγαίνουν από τον κορμό ενός δέντρου. Εντύπωση προκαλεί και το γεγονός ότι ο Άγιος Βασίλη έχει τοποθετηθεί σε κάδο ανακύκλωσης.</p>
      <p>Σημειώνεται πως η κίνηση του δήμου με την τοποθέτηση του Άγιου Βασίλη σε κάδο ανακύκλωσης είναι στα πλαίσια της καμπάνιας που έχει ξεκινήσει ο δήμος για τα απορρίμματα.</p>
      <figure>
        <img src="https://www.pentapostagma.gr/wp-content/uploads/2019/12/agios-basilhs.jpg"/>
      </figure>
      <p>Όπως μεταδίδει το patrasevents.gr, το οποίο δημοσίευσε τις φωτογραφίες οι καλικάντζαροι έχουν τοποθετηθεί χέρι – χέρι και χορεύουν σε ένα κύκλο, γύρω από ένα μεγάλο δέντρο.</p>
      <p>Ο κορμός έχει μια κουφάλα, ενώ πάνω στο δέντρο υπάρχει μια στρογγυλή σφαίρα που αποτυπώνει την υδρόγειο.</p>
      <p>Μάλιστα, το Σαββατοκύριακο κάτοικοι πραγματοποίησαν διαμαρτυρία στην πλατεία με πανό τα οποία χαρακτήριζαν τους καλικάντζαρους «δαιμονικούς».</p>
      <figure>
        <iframe src="https://www.youtube.com/embed/2yw0zWN_D5o" width="900" height="675" data-service="Youtube" scrolling="no"/>
      </figure>
    </article>
  </body>
</html>