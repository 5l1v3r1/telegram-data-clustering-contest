<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4949781/kapsalon-romy-wint-prijs-voor-beste-europese-film"/>
    <meta property="og:site_name" content="RTL Boulevard"/>
    <meta property="article:published_time" content="2019-12-09T17:33:10+00:00"/>
    <meta property="og:title" content="Beste Europese film gewonnen door Kapsalon Romy"/>
    <meta property="og:description" content="De Nederlandse familiefilm Kapsalon Romy is tweemaal bekroond tot beste Europese film van het jaar. Romy won op het Ale Kino! Young Audience Filmfestival in Polen de prijzen voor beste Europese kinderfilm van het jaar en de 'Golden Goat', de prijs voor vakjury voor de beste lange familiefilm van het jaar."/>
  </head>
  <body>
    <article>
      <h1>Beste Europese film gewonnen door Kapsalon Romy</h1>
      <address>
        <time datetime="2019-12-09T17:33:10+00:00">09 Dec 2019, 17:33</time>
      </address>
      <p>De Nederlandse familiefilm Kapsalon Romy is tweemaal bekroond tot beste Europese film van het jaar. Romy won op het Ale Kino! Young Audience Filmfestival in Polen de prijzen voor beste Europese kinderfilm van het jaar en de 'Golden Goat', de prijs voor vakjury voor de beste lange familiefilm van het jaar.</p>
      <blockquote>"Het is een film met een hart waarin zware onderwerpen op zowel een entertainende als serieuze wijze worden behandeld"</blockquote>
      <p>Dat maakte distributeur Cinemien maandag bekend. De prijzen werden uitgereikt door de ECFA, de European Children's Film Association. De jury prees de Nederlandse productie als "een hartverwarmend verhaal over verschillende generaties in familieverbanden" en "een verrassende emotionele reis. Het is een film met een hart waarin zware onderwerpen op zowel een entertainende als serieuze wijze worden behandeld".</p>
      <p>Kapsalon Romy heeft inmiddels een kast vol prijzen in de wacht gesleept. De jonge Nederlandse actrice Vita Heijmen won twee weken terug op het China International Childrenâ€™s Film Festival (CICFF) de prijs voor beste actrice. Ook werd de film op de Frankfurter Buchmesse uitgeroepen tot beste jeugdboekenverfilming van het jaar.</p>
      <p>De film van regisseur Mischa Kamp en scenarist Tamara Bos vertelt over een oudere kapster (Beppie Melissen) die last krijgt van vergeetachtigheid. Haar kleindochter Romy (Heijmen) besluit haar oma te helpen om de zaak open te kunnen houden. Kapsalon Romy draait nog in de Nederlandse bioscopen.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4949956/waylon-en-sanne-wallis-de-vries-maken-roastpanel-ali-b"/>
        <a href="https://www.rtlboulevard.nl/entertainment/showbizz/video/4949921/dotan-krijgt-voor-het-eerst-goud-na-trollenleger"/>
        <a href="https://www.rtlboulevard.nl/entertainment/showbizz/video/4949911/piet-paulusma-naar-omroep-max"/>
        <a href="https://www.rtlboulevard.nl/entertainment/showbizz/video/4949916/rtl-boulevard-spreekt-geemotioneerde-afvallers-expeditie"/>
        <a href="https://www.rtlboulevard.nl/entertainment/showbizz/artikel/4949861/matthijs-van-nieuwkerk-geeft-jeroen-pauw-bosje-bloemen"/>
        <a href="https://www.rtlboulevard.nl/entertainment/showbizz/artikel/4949836/live-op-de-rode-loper-premiere-van-huisvrouwen-bestaan-niet"/>
      </related>
      <related>
        <a href="https://www.rtlboulevard.nl/entertainment/film/artikel/4521046/cold-war-beste-europese-film"/>
      </related>
      <related>
        <a href="https://www.rtlnieuws.nl/boulevard/artikel/4381036/cobain-maakt-kans-op-europese-filmprijs"/>
      </related>
    </article>
  </body>
</html>