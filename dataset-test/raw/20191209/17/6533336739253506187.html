<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/box-office-adolf-hitler-invade-cinema-commedia-nera-221263.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-12-09T17:13:00+00:00"/>
    <meta property="og:title" content="Box office adolf - hitler invade i cinema: dalla commedia nera ''jojo rabbit'' a ''skin''"/>
    <meta property="og:description" content="BOX OFFICE ADOLF - HITLER INVADE I CINEMA: DALLA COMMEDIA NERA ''JOJO RABBIT'' A ''SKIN'', UN PUGNO ALLO STOMACO SULLA STORIA VERA DELLO SKINHEAD BRYON MINDER. MA NON MANCA L'AUTORE DEGLI AUTORI, TERENCE MALICK CON IL SUO ''A HIDDEN LIFE'' - MA ANCHE ANCHE IL CINEMA ITALIANO HA LA SUA QUOTA DI FILM CONTRO IL NAZISMO, OVVERO ''FREAKS OUT'', OPERA SECONDA DI GABRIELE MAINETTI, IL PAPÀ DI ''LO CHIAMAVANO JEEG ROBOT''"/>
  </head>
  <body>
    <article>
      <h1>Box office adolf - hitler invade i cinema: dalla commedia nera ''jojo rabbit'' a ''skin''</h1>
      <address>
        <time datetime="2019-12-09T17:13:00+00:00">09 Dec 2019, 17:13</time>
      </address>
      <p>
        <b>BOX OFFICE ADOLF - HITLER INVADE I CINEMA: DALLA COMMEDIA NERA ''JOJO RABBIT'' A ''SKIN'', UN PUGNO ALLO STOMACO SULLA STORIA VERA DELLO SKINHEAD BRYON MINDER. MA NON MANCA L'AUTORE DEGLI AUTORI, TERENCE MALICK CON IL SUO ''A HIDDEN LIFE'' - MA ANCHE ANCHE IL CINEMA ITALIANO HA LA SUA QUOTA DI FILM CONTRO IL NAZISMO, OVVERO ''FREAKS OUT'', OPERA SECONDA DI GABRIELE MAINETTI, IL PAPÀ DI ''LO CHIAMAVANO JEEG ROBOT''</b>
      </p>
      <hr/>
      <figure>
        <iframe src="https://www.youtube.com/embed/tL4McUzXfFI" width="560" height="315" data-service="Youtube" scrolling="no"/>
      </figure>
      <p>
        <b>Francesca D'Angelo per “<a href="http://www.liberoquotidiano.it/">Libero quotidiano</a>”</b>
      </p>
      <figure>
        <a href="https://www.dagospia.com/mediagallery/Dago_fotogallery-257691/1249558.htm">
          <img src="https://cdn-static.dagospia.com/img/foto/12-2019/jojo-rabbit-1249558.jpg"/>
        </a>
        <figcaption>jojo rabbit</figcaption>
      </figure>
      <p>Qualcuno qui ha (giustamente) fifa. Sarà anche una chiave di lettura piuttosto prosaica, lo ammettiamo, ma appare la più sensata per spiegare l' infornata di storie sul nazismo che a breve invaderanno le sale cinematografiche italiane. Da tempo, per non dire mai, non si vedevano listini così socialmente e politicamente impegnati: stando a quanto emerso alle Giornate professionali di cinema di Sorrento, da gennaio a giugno 2020 avremo almeno cinque grandi film su Hitler &amp; suprematisti. Quasi uno al mese, tutti con lo stesso obiettivo: ricordarci che il nazismo è un pozzo di orrori indicibili e che ritornare a quei tempi sarebbe un errore fatale.</p>
      <figure>
        <a href="https://www.dagospia.com/mediagallery/Dago_fotogallery-257691/1249559.htm">
          <img src="https://cdn-static.dagospia.com/img/foto/12-2019/jojo-rabbit-1249559_tn.jpeg"/>
        </a>
        <figcaption>jojo rabbit</figcaption>
      </figure>
      <p>Per farla breve: il cinema scende in campo con tutta la sua potenza di storie ed emozioni, per fare da contraltare all' odio e alle nuove idee estremiste che dilagano sui social network. La spunterà? Il confronto ricorda molto quello, di biblica memoria, tra Davide e Golia: il primo è ovviamente il cinema, la cui presa sui giovani va calando. Va però dato atto alla Settima Arte che i cinque film in arrivo sono tutti di una bellezza mozzafiato, almeno da quel che risulta dalle immagini mostrate in anteprima a Sorrento o dall' accoglienza già ricevuta dai titoli nelle première festivaliere.</p>
      <figure>
        <a href="https://www.dagospia.com/mediagallery/Dago_fotogallery-257691/1249560.htm">
          <img src="https://cdn-static.dagospia.com/img/foto/12-2019/jojo-rabbit-1249560.jpg"/>
        </a>
        <figcaption>jojo rabbit</figcaption>
      </figure>
      <p>
        <b>COMMEDIA NERA</b>
      </p>
      <p>Prendiamo per esempio il caso della commedia nera JoJo rabbit, film di apertura del Torino Film Festival, e che sarà nelle sale dal 16 gennaio. La pellicola, ambientata durante la Seconda Guerra Mondiale, ha per protagonisti un bambino, di nome Jojo, e il suo amico immaginario. Piccolo particolare: quest' ultimo è Hiltler. Giocando sull' ironia del paradosso, la storia narra il disappunto del pargoletto quando apprende che la madre nasconde in casa una piccola bambina ebrea. Che per giunta è pure simpatica. Lo scontro tra ideali estremisti e la compassione per la coetanea creerà in Jojo uno spassoso dilemma esistenziale-politico, che farà riflettere anche il pubblico in sala. I buoni sentimenti sono garantiti: il film, ispirato al libro Il cielo in gabbia di Christine Leunens, è targato Disney.</p>
      <figure>
        <a href="https://www.dagospia.com/mediagallery/Dago_fotogallery-257691/1249562.htm">
          <img src="https://cdn-static.dagospia.com/img/foto/12-2019/skin-1249562.jpg"/>
        </a>
        <figcaption>skin</figcaption>
      </figure>
      <p>Arriva invece come un pugno allo stomaco il film Skin. In Italia lo distribuisce Sun Media Group ed è la storia vera dello skinhead Bryon Minder: cresciuto da una coppia di suprematisti della razza bianca, Bryon è un giovane pieno di rabbia e odio, che ha completamente sposato la causa nazista. L' incontro con una donna e l' amore per lei lo salveranno dalla spirale di violenza e razzismo in cui è precipitato, al punto da spingerlo a cambiare vita e cancellare tutte le svastiche che si era tatuato sul corpo. Il film, osannato ai festival di Toronto e Berlino, schiera come protagonista l' ex Billy Elliot Jamie Bell.</p>
      <figure>
        <a href="https://www.dagospia.com/mediagallery/Dago_fotogallery-257691/1249561.htm">
          <img src="https://cdn-static.dagospia.com/img/foto/12-2019/skin-film-1249561.jpg"/>
        </a>
        <figcaption>skin film</figcaption>
      </figure>
      <p>obiettore di coscienza Ad aprile arriverà poi nelle sale un' altra storia vera, firmata da un grande regista di film d' autore: A hidden life, di Terrence Malick.</p>
      <p>Presentato con successo all' ultimo Festival di Cannes e vincitore del premio della Giuria Ecumenica, A hidden life ricostruisce la vita dell' obiettore di coscienza Franz Jägerstätter, beatificato da Papa Benedetto XVI nel 2007.</p>
      <p>L' uomo, marito e padre di famiglia, si rifiutò di combattere per Hitler: preferiva morire ghigliottinato (come accadde) piuttosto che ammazzare un fratello. Il film dura tre ore: lungo ma commovente.</p>
      <figure>
        <a href="https://www.dagospia.com/mediagallery/Dago_fotogallery-257691/1249557.htm">
          <img src="https://cdn-static.dagospia.com/img/foto/12-2019/freaks-out-di-gabriele-mainetti-1249557.jpg"/>
        </a>
        <figcaption>freaks out di gabriele mainetti</figcaption>
      </figure>
      <p>Anche il cinema italiano ha la sua quota di (bei) film contro il nazismo: ci riferiamo a Freaks out, opera seconda di Gabriele Mainetti, il papà di Lo chiamavano Jeeg Robot. Dalle immagini si intuisce che il film, ambientato durante la Seconda Guerra Mondiale, non si limiterà a parlare degli esclusi (i freaks del titolo) ma condannerà il pensiero nazista. Emblematica la scena in cui un esercito di scarafaggi forma una svastica. L' uscita del film non è nota: le immagini, spettacolari, richiedono un lavoro di postproduzione lungo. Potrebbe essere pronto per il festival di Berlino (febbraio) o Cannes (maggio). Dulcis in fundo, il biopic su D' Annunzio, dal titolo Il cattivo poeta. Sarà inevitabile parlare di nazismo...</p>
      <figure>
        <a href="https://www.dagospia.com/mediagallery/Dago_fotogallery-257691/1209349.htm">
          <img src="https://cdn-static.dagospia.com/img/foto/09-2019/jojo-rabbit-1-1209349_tn.gif"/>
        </a>
        <figcaption>jojo rabbit 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-257691/1209348.htm">
          <img src="https://cdn-static.dagospia.com/img/foto/09-2019/adolf-hitler-jojo-rabbit-1209348.jpg"/>
        </a>
        <figcaption>adolf hitler jojo rabbit</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-257691/1209344.htm">
          <img src="https://cdn-static.dagospia.com/img/foto/09-2019/jojo-rabbit-4-1209344.jpg"/>
        </a>
        <figcaption>jojo rabbit 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-257691/1249556.htm">
          <img src="https://cdn-static.dagospia.com/img/foto/12-2019/freaks-out-di-gabriele-mainetti-1249556.jpg"/>
        </a>
        <figcaption>freaks out di gabriele mainetti</figcaption>
      </figure>
      <hr/>
      <h3>FOTOGALLERY</h3>
      <figure>
        <a href="https://www.dagospia.com/mediagallery/Dago_fotogallery-257691/1249560.htm">
          <img src="http://static.dagospia.com/img/foto/12-2019/jojo-rabbit-1249560.jpg"/>
        </a>
      </figure>
    </article>
  </body>
</html>