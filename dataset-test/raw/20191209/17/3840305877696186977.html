<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/seful-anticoruptiei-suspendat-luna-functie-dupa-reluat-urmarirea-penala-privind-finantarea-externa-puterii-chisinau-morari-caine-309962.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T17:27:21+00:00"/>
    <meta property="og:title" content="Șeful Anticorupției moldovene, suspendat o lună din funcție, după ce a reluat ancheta privind finanțarea externă a puterii de la Chișinău. Morari: „Sunt ca un câine, cunosc multe, dar nu pot vorbi”"/>
    <meta property="og:description" content="Viorel Morari a fost suspendat pentru o lună din funcția de procuror-șef al Anticorupției din Republica Moldova, timp în care vor fi efectuate mai multe controale, la doar patru zile distanță de momentul în care..."/>
  </head>
  <body>
    <article>
      <h1>Șeful Anticorupției moldovene, suspendat o lună din funcție, după ce a reluat ancheta privind finanțarea externă a puterii de la Chișinău. Morari: „Sunt ca un câine, cunosc multe, dar nu pot vorbi”</h1>
      <address><time datetime="2019-12-09T17:27:21+00:00">09 Dec 2019, 17:27</time> by <a rel="author">Vladimir Ionescu</a></address>
      <p><a href="https://www.b1.ro/tag/viorel-morari-289094.html">Viorel Morari</a> a fost suspendat pentru o lună din funcția de procuror-șef al Anticorupției din <a href="https://www.b1.ro/tag/republica-moldova-293764.html">Republica Moldova</a>, timp în care vor fi efectuate mai multe controale, la doar patru zile distanță de momentul în care instituția relua urmărirea penală în dosarul privind finanțarea externă a PSRM - partid pro-rus ce deține atât Guvernul, cât și Președinția de peste Prut.<br/><br/><a href="https://www.b1.ro/tag/viorel-morari-289094.html">Viorel Morari</a> le-a spus reporterilor <a href="https://protv.md/actualitate/viorel-morari-spune-ca-suspendarea-sa-de-la-sefia-pa-ar-avea-legatura-cu-reluarea-urmaririi-penale-pe-cazul-finantarii-externe-a-psrm-sunt-ca-un-caine-cunosc-multe-dar-nu-pot-vorbi-morari-spune-ca-a-atacat-in-instanta-decizia-procurorului-general-video---2512201.html">PRO TV Moldova</a> că în jur de 20 de persoane au venit, luni dimineață, la Procuratura Anticorupție, fiind delegate de procurorul general Alexandr Stoianoglo să evalueze activitatea instituției.<br/><br/>„Sunt ca un caine, cunosc multe, dar nu pot vorbi”, a spus Morari. <br/><br/>Procurorul a precizat că atacat în instanță ordinul prin care șeful procuraturii generale de peste Prut l-a suspendat din funcție.<br/><br/>„Eu am contestat, consider ordinul ilegal, contravine legii. Mai mult ca atât, acțiunea superbului Procuror General eu am prevăzut-o adresându-mă către președintele parlamentului să mărească numărul de procurori”, a adăugat Morari.</p>
    </article>
  </body>
</html>