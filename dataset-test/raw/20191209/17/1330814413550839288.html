<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/napoli/napoli-genk-ancelotti-ai-saluti-intesa-di-massima-de-laurentiis-gattuso-anche-in-caso-di-vittoria/"/>
    <meta property="og:site_name" content="Mediagol"/>
    <meta property="article:published_time" content="2019-12-09T17:51:19+00:00"/>
    <meta property="og:title" content="Napoli-Genk, Ancelotti ai saluti? Intesa di massima De Laurentiis-Gattuso, anche in caso di vittoria…"/>
    <meta property="og:description" content="Il tecnico dei partenopei potrebbe decidere di rassegnare le dimissioni al termine della sfida di Champions League contro la compagine belga"/>
  </head>
  <body>
    <article>
      <h1>Napoli-Genk, Ancelotti ai saluti? Intesa di massima De Laurentiis-Gattuso, anche in caso di vittoria…</h1>
      <h2>Il tecnico dei partenopei potrebbe decidere di rassegnare le dimissioni al termine della sfida di Champions League contro la compagine belga</h2>
      <address><time datetime="2019-12-09T17:51:19+00:00">09 Dec 2019, 17:51</time> by <a rel="author" href="https://www.mediagol.it/author/bennyforestiere/" target="_blank">Mediagol77</a></address>
      <p>09 dicembre 2019 - 17:51</p>
      <p>Il <b>Napoli</b> rischia di salutare anzitempo Carlo <b>Ancelotti</b>.</p>
      <p>La gara contro il <b>Genk</b> di martedì sera, valida per la sesta giornata di <i>Champions League</i>, potrebbe regalare ai partenopei il pass per gli ottavi di finale della manifestazione europea. Intanto, però, in quel di Castel Volturno si complicano le cose per <b>Ancelotti</b> che starebbe addirittura meditando di rassegnare le dimissioni subito dopo la gara contro i belgi. L’attuale tecnico degli azzurri è comunque a rischio esonero con Aurelio <b>De Laurentiis</b> che avrebbe già scelto il suo erede ossia Rino <b>Gattuso</b>. Il patron partenopeo avrebbe bloccato l’ex tecnico del <b>Milan</b> promettendogli un contratto che andrebbe oltre i 6 mesi propostogli nelle scorse settimane. La nuova proposta è di 18 mesi con Gattuso che sarebbe pronto ad accettare, come conferma la redazione di <i>Sky Sport.</i></p>
      <p>La partita contro il <b>Genk</b> non sarà di certo decisiva per il futuro di <b>Ancelotti</b> che avrebbe scelto di andare via anche in caso di vittoria e di qualificazione che è alla portata dei partenopei. L’allenatore emiliano, durante la conferenza stampa odierna, non ha escluso la possibilità di andare via:<i> “Per un allenatore la valigia dev’essere sempre pronta. Credo che sia assolutamente normale essere messi in discussione in questa situazione. Sono esperienze che ho vissuto in passato altre volte: se non si verificano determinate condizioni, io credo che sia giusto da entrambe le parti chiudere”.</i></p>
      <p>
        <a href="https://www.mediagol.it/tag/ancelotti/">#ancelotti</a>
        <a href="https://www.mediagol.it/tag/carlo-ancelotti/">#carlo ancelotti</a>
        <a href="https://www.mediagol.it/tag/gattuso/">#gattuso</a>
        <a href="https://www.mediagol.it/tag/napoli/">#napoli</a>
        <a href="https://www.mediagol.it/tag/napoligenk/">#napoligenk</a>
        <a href="https://www.mediagol.it/tag/serie-a/">#serie a</a>
      </p>
    </article>
  </body>
</html>