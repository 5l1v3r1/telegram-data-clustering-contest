<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/746084"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T17:26:00+00:00"/>
    <meta property="og:title" content="สิงโตคำรามนัดอัซซูรีดวลแข้งมีนาปีหน้า"/>
    <meta property="og:description" content="'สิงโตคำราม' นัด 'อัซซูรี' ดวลแข้งเกมอุ่นเครื่องมีนาปีหน้า ก่อนลุยฟุตบอลยูโร 2020 รอบสุดท้าย"/>
  </head>
  <body>
    <article>
      <h1>สิงโตคำรามนัดอัซซูรีดวลแข้งมีนาปีหน้า</h1>
      <address>
        <time datetime="2019-12-09T17:26:00+00:00">09 Dec 2019, 17:26</time>
      </address>
      <p>
        <b>"สิงโตคำราม" นัด "อัซซูรี" ดวลแข้งเกมอุ่นเครื่องมีนาปีหน้า ก่อนลุยฟุตบอลยูโร 2020 รอบสุดท้าย</b>
      </p>
      <p>สมาคมฟุตบอลอังกฤษ หรือ "เอฟเอ" ประกาศว่า "สิงโตคำราม" ทีมชาติอังกฤษ จะลงเตะเกมอุ่นเครื่องพบกับ "อัซซูรี" อิตาลี ที่สนามเวมบลีย์ กรุงลอนดอน ประเทศอังกฤษ ในวันที่ 27 มี.ค. ปีหน้า<br/><br/>ก่อนหน้านี้ อังกฤษ ประกาศโปรแกรมออกมาว่า จะมีการลงอุ่นเครื่องก่อนลุยฟุตบอลยูโร 2020 จำนวน 3 นัด คือเกมวัดฝีเท้า "โคนม" เดนมาร์ก วันที่ 31 มี.ค. ที่เวมบลีย์, บุกไปเยือน ออสเตรีย ที่กรุงเวียนนา วันที่ 2 มิ.ย. เปิดบ้านบู๊ "ผีดิบ" โรมาเนีย วันที่ 7 มิ.ย. โดยยังไม่ได้เลือกสนาม แต่จะเตะกันที่อังกฤษ และล่าสุด เปิดเผยโปรแกรมเตะ อิตาลี วันที่ 27 มี.ค.<br/><br/>ส่วนโปรแกรมการแข่งขันของ "สิงโตคำราม" ในฟุตบอลยูโร 2020 รอบสุดท้าย พวกเขาจะพบกับ โครเอเชีย วันที่ 14 มิ.ย., พบกับผู้ชนะระหว่าง นอร์เวย์, เซอร์เบีย, สกอตแลนด์, อิสราเอล 19 มิ.ย. และพบกับ สาธารณรัฐเช็ก 23 มิ.ย. นี้.</p>
    </article>
  </body>
</html>