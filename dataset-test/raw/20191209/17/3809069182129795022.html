<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/in-motion/news/article/1423320/neo-fthinotero-montelo-etoimazei-i-land-rover"/>
    <meta property="og:site_name" content="inMotion by gazzetta.gr"/>
    <meta property="article:published_time" content="2019-12-09T17:00:00+00:00"/>
    <meta property="og:title" content="Νέο φθηνότερο μοντέλο ετοιμάζει η Land Rover "/>
    <meta property="og:description" content="Καλά νέα έρχονται για τους αγοραστές που θέλουν ένα προσιτό αυτοκίνητο με τις ανεξάντλητες εκτός δρόμου ικανότητες που παραδοσιακά χαρίζουν τα Land Rover! "/>
  </head>
  <body>
    <article>
      <h1>Νέο φθηνότερο μοντέλο ετοιμάζει η Land Rover </h1>
      <h2>Καλά νέα έρχονται για τους αγοραστές που θέλουν ένα προσιτό αυτοκίνητο με τις ανεξάντλητες εκτός δρόμου ικανότητες που παραδοσιακά χαρίζουν τα Land Rover! </h2>
      <address><time datetime="2019-12-09T17:00:00+00:00">09 Dec 2019, 17:00</time> by <a rel="author" href="http://www.gazzetta.gr/taxonomy/term/56503" target="_blank">Πέτρος Σηφαλάκης</a></address>
      <p>Σύμφωνα με το βρετανικό Autocar, η Land Rover ετοιμάζει δύο μεγάλα νέα. Αρχικά, θα υπάρξει ένα φθηνότερο μοντέλο για την εισαγωγή στον κόσμο της φίρμας, το οποίο θα στοιχίζει περίπου 25.000 λίρες στην Αγγλία και θα έχει τις παραδοσιακές αρετές των Land Rover, όπως macho εμφάνιση, ικανότητες εκτός δρόμου και συνολική ποιότητα κατασκευής, ενώ προβλέπεται και μια πιο πολυτελής έκδοση του νέου Defender. </p>
      <p>Το μοντέλο με το θρυλικό όνομα, που πήρε ξανά θέση στην γκάμα της μάρκας, έχει ήδη παρουσιαστεί, κάποιοι όμως θέλουν τις ικανότητες που έχει εκτός ασφάλτου, μαζί με την εμφάνισή του, σε συνδυασμό με την άνεση που προσφέρει ένα Discovery ή τα Range Rover. To Autocar δεν αποκαλύπτει τις πηγές του, λέει όμως ότι το φθηνότερο Land Rover θα παρουσιαστεί σύντομα και ότι αυτή τη στιγμή, έχει την κωδική ονομασία L860 μέσα στην εταιρεία. </p>
      <p>Σίγουρα περιμένουμε ότι θα έχει μικρότερες διαστάσεις από το Defender για παράδειγμα, όμως θα εξοπλίζεται με σύγχρονους κινητήρες και παραδοσιακό σύστημα τετρακίνησης με δυνατότητα επιλογής κλειδώματος των διαφορικών και κιβώτιο υποπολλαπλασιασμού των σχέσεων. Αν οι φήμες επιβεβαιωθούν, θα παρουσιαστεί μαζί του και ένας νέος Ingenium βενζινοκινητήρας των 1.5 λίτρων, με τρεις κυλίνδρους, τούρμπο και ήπια υβριδική τεχνολογία που θα βελτιώνει την κατανάλωση καυσίμου και τις επιδόσεις. </p>
    </article>
  </body>
</html>