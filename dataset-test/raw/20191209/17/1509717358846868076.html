<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123216"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T17:39:00+00:00"/>
    <meta property="og:title" content="5 மாதங்களின் பின்னர் தோண்டி எடுக்கப்பட்ட சடலம்"/>
    <meta property="og:description" content="-மலையக நிருபர் சதீஸ்குமார்-"/>
  </head>
  <body>
    <article>
      <h1>5 மாதங்களின் பின்னர் தோண்டி எடுக்கப்பட்ட சடலம்</h1>
      <address>
        <time datetime="2019-12-09T17:39:00+00:00">09 Dec 2019, 17:39</time>
      </address>
      <p>லிந்துலை பொலிஸ் பிரிவிற்கு உட்பட்ட லிந்துலை நோனா தோட்டத்தில் கடந்த 5 மாதங்களுக்கு முன்பு புதைக்கப்பட்ட ஆண் ஒருவரின் சடலம் (09) தோண்டி எடுக்கப்பட்டதாக லிந்துலை பொலிஸார் தெரிவித்தனர். <br/><br/>நுவரெலியா மாவட்ட நீதிமன்ற நீதவான் புபுது ஜயசேகர முன்னிலையில் தோண்டி எடுக்கப்பட்டதாக லிந்துலை பொலிஸார் மேலும் தெரிவித்தனர் <br/><br/>24.07.2019 அன்று குறித்த நபர் சுகயினம் காரணமாக இறந்ததாக கூறி தோட்ட பகுதியில் உள்ள மையானத்தில் சடலம் புதைக்கப்பட்டிருந்தது. <br/><br/>இந்நிலையில் மரணத்தில் சந்தேகம் ஏற்பட்டுள்ளதாக கூறி, கடந்த 8 ஆம் மாதம் 8 ஆம் திகதி மரணித்தவரின் மருமகன் நடராஜ் ரமேஸ் என்வரால் பதிவு செய்யப்பட்ட முறைப்பாட்டுக்கு அமைய 5 மாதங்களின் பின்னர் சடலம் மீண்டும் தோண்டி எடுக்கப்ட்டுள்ளது. <br/><br/>கொழும்பு பொலிஸ் தலைமையகத்தில் 22.08.2019 முறைபாடு பதிவு செய்யபட்டதன் காரணமாக, முறைபாடு செய்யபட்ட மருமகன் மற்றும் மரணித்தவரின் குடும்பஸ்த்தினர் அனைவரையும் நுவரெலியா பிரதி பொலிஸ்மா அதிபர் காரியாலயத்திற்கு வரவழைக்கபட்டு விசாரணைகள் மேற்கொள்ளபட்டன. <br/><br/>இதற்கமைய நுவரெலியா நீதிமன்ற நீதவானின் உத்தரவிற்கு அமைய இன்று குறித்த சடலம் மீண்டும் தோண்டி எடுக்கப்பட்டது. <br/><br/>தற்போது குறித்த நபர் மரணிப்பதற்கு முன்பு தான் கைபட எழுதிய கடிதம் ஒன்றையும் மீட்டுள்ளனர். <br/><br/>குறித்த கடிதத்தில் தான் மரணித்தால் அதற்கு காரணம் தனது மனைவி என எழுதபட்டிருந்ததாக பொலிஸார் தெரிவித்தனர். <br/><br/>எனவே, சம்பவ இடத்திற்கு நுவரெலியா தடவியல் பொலிஸார் மற்றும் சிரேஷ்ட வைத்திய நிபுணர் கே.ஜி.சி.எஸ். சந்ரதாச ஆகியோர் தலைமையில் மரண விசாரணைகள் இடம்பெற்று, சடலம் சட்ட வைத்திய அதிகாரியின் பிரேத பரிசோதணைக்காக நுவரெலியா மாவட்ட வைத்தியசாலைக்கு கொண்டு செல்லபட்டது. <br/><br/>சம்பவம் தொடர்பில் லிந்துலை பொலிஸார் மேலதிக விசாரணைகளை மேற்கொண்டு வருகின்றனர்.</p>
      <p>
        <b>-மலையக நிருபர் சதீஸ்குமார்-</b>
      </p>
    </article>
  </body>
</html>