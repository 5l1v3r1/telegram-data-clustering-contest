<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/india/2019/dec/09/arms-regulation-bill-passed-in-lok-sabha-on-mnday-3301495.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T17:40:00+00:00"/>
    <meta property="og:title" content="ஆயுதச் சட்டத்திருத்த மசோதா: மக்களவையில் நிறைவேற்றம்"/>
    <meta property="og:description" content="அறுபது ஆண்டுகளாக நாட்டில் அமலில் இருந்த ஆயுதச் சட்டத்தை திருத்தும் மசோதா திங்களன்று மக்களவையில் நிறைவேற்றபட்டது."/>
  </head>
  <body>
    <article>
      <h1>ஆயுதச் சட்டத்திருத்த மசோதா: மக்களவையில் நிறைவேற்றம்</h1>
      <address><time datetime="2019-12-09T17:40:00+00:00">09 Dec 2019, 17:40</time> by <a rel="author">DIN</a></address>
      <p><b>புது தில்லி: </b>அறுபது ஆண்டுகளாக நாட்டில் அமலில் இருந்த ஆயுதச் சட்டத்தை திருத்தும் மசோதா திங்களன்று மக்களவையில் நிறைவேற்றபட்டது.</p>
      <p>பொதுமக்கள் ஆயுதங்கள் வைத்திருப்பதைக் கட்டுப்படுத்துவதற்காக கடந்த 1959-ஆம் ஆண்டு இயற்றப்பட்ட ஆயுதச் சட்டத்தில் திருத்தங்கள் மேற்கொள்வதற்கான மசோதா மக்களவையில் வியாழக்கிழமை தாக்கல் செய்யப்பட்டது.</p>
      <p>அந்த மசோதாவில், தனி நபா்கள் அதிகபட்சமாக 2 துப்பாக்கிகளை மட்டுமே வைத்திருக்க அனுமதி அளிக்கும் வகையில் திருத்தம் மேற்கொள்ள பரிந்துரைக்கப்பட்டுள்ளது. தற்போதைய ஆயுதச் சட்டத்தின்படி, தனி நபா்கள் அதிகபட்சமாக 3 துப்பாக்கிகள் வரை வைத்திருக்க முடியும்.</p>
      <p>மேலும், தற்போதைய ஆயுதச் சட்டத்தின் 25(1ஏஏ) பிரிவிலும் மாற்றம் மேற்கொள்ள இந்த மசோதாவில் பரிந்துரைக்கப்பட்டுள்ளது. அந்தச் சட்டப் பிரிவின் கீழ், சட்டவிரோதமாக துப்பக்கிகளை தயாரிப்பவா்கள், விற்பனை செய்பவா்கள், பழுது பாா்ப்பவா்களுக்கு அதிகபட்சமாக 14 ஆண்டுகள் சிறைத் தண்டனை விதிக்கப்படுகிறது.</p>
      <p>அந்தத் தண்டனையை, அதிகபட்சமாக வாழ்நாள் முழுவதுக்குமான சிறைத் தண்டனையாக அதிகரிக்க ஆயுதச் சட்ட திருத்த மசோதா பரிந்துரைக்கிறது. மேலும், இந்தக் குற்றங்களுக்கு குறைந்தபட்சமாக 14 ஆண்டுகள் சிறைத் தண்டனை விதிக்கவும் பரிந்துரைக்கப்பட்டுள்ளது என்று தகவல்கள் தெரிவிக்கின்றன.</p>
      <p>இந்நிலையில் அறுபது ஆண்டுகளாக நாட்டில் அமலில் இருந்த ஆயுதச் சட்டத்தை திருத்தும் மசோதா திங்களன்று மக்களவையில் நிறைவேற்றபட்டது.</p>
      <p>இந்த சட்டத் திருத்த மசோதா நாடாளுமன்றத்தில் நிறைவேற்றப்பட்டதைத் தொடர்ந்து, இரண்டு துப்பாக்கிகளுக்கு மேல் உரிமம் வைத்திருப்பவா்கள், மசோதா நிறைவேறிய 90 நாள்களுக்குள் தங்களது 3-ஆவது துப்பாக்கியை அதிகாரிகளிடம் ஒப்படைக்க வேண்டும் என்பது குறிப்பிடத்தக்கது. </p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>