<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a317090-Konte-Dacemo-sve-i-nadati-se-da-je-to-dovoljno.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="Konte: Daćemo sve i nadati se da je to dovoljno"/>
    <meta property="og:description" content="Trener Intera Antonio Konte izjavio je uoči utakmice poslednjeg kola Lige šampiona protiv Barselone da će njegov tim dati sve od sebe da izbori plasman u osminu finala, iako je svestan koliko će to biti težak zadatak."/>
  </head>
  <body>
    <article>
      <h1>Konte: Daćemo sve i nadati se da je to dovoljno</h1>
      <h2>Trener Intera Antonio Konte izjavio je uoči utakmice poslednjeg kola Lige šampiona protiv Barselone da će njegov tim dati sve od sebe da izbori plasman u osminu finala, iako je svestan koliko će to biti težak zadatak.</h2>
      <address><time datetime="2019-12-09T17:55:00+00:00">09 Dec 2019, 17:55</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/166711/jpeg/Antonio-Konte.jpg"/>
        <figcaption>
          <cite>Emilio Andreoli, Getty Images Sport</cite>
        </figcaption>
      </figure>
      <p>Neroazuri duel sa Kataloncima, pred svojim navijačima, čekaju na drugoj poziciji uz 7 bodova, koliko ima i trećeplasirana Borusija Dortmund.</p>
      <related>
        <a href="http://sportklub.rs/Fudbal/Champions-League/a317083-Barsa-silno-oslabljena-u-Milanu.html"/>
        <a href="http://sportklub.rs/Fudbal/Primera/a317071-Artur-Melo-zaradio-gonoreju.html"/>
      </related>
      <p>Za siguran prolaz dalje neophodna im je pobeda nad Barsom, koja je već osigurala plasman kao lider, a u slučaju drugačijeg ishoda zavisiće od utakmice Dortmunda i poslednjeplasirane Slavije.</p>
      <p>"<i>Svima je jasno koliko nam je ovo važno. Meč odlučuje o ostanku u takmičenju. Ipak, za nas je dobra stvar što smo sad uopšte u poziciji da se plasiramo dalje. Kad je bio žreb svi su govorili da je ovo izuzetno teška grupa. Zbog toga smo zadovoljni učinjenim</i>", kazao je <b>Konte</b>.</p>
      <p>Italijan nema dielmu oko Barseloninih kvaliteta.</p>
      <p>"<i>Uvek su među tri, četiri favorita za osvajanje Lige šampiona. Veoma su snažni i već su osigurali plasman dalje. To znači da mogu da igraju bez pritiska, a to može da nam prouzrokuje probleme. Uglavnom, sve je jasno. Daćemo sve od sebe i nadati se da to bude dovoljno</i>", zaključio je Konte.</p>
      <p>Meč na stadionu Đuzepe Meaca na programu je u utorak od 21 sat.</p>
    </article>
  </body>
</html>