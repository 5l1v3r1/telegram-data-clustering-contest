<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907194/oranje-leeuwinnen-hebben-contractnieuws-architect-wiegman-blijft-binnenboord.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="'The story continues': architect Wiegman en Leeuwinnen verlengen samenwerking"/>
    <meta property="og:description" content="Contractnieuws uit Zeist: Sarina Wiegman blijft voorlopig aan als bondscoach van de Oranje Leeuwinnen. De vijftigjarige Haagse liep in 2020 uit haar contract, maar heeft voor één jaar bijgetekend. Dit heeft de KNVB op de late maandagmiddag laten weten via de officiële kanalen. Wiegman zal dus ook na de Olympische Spelen in Tokio aan het roer van het Nederlands elftal blijven staan. Het Nederlands dameselftal is bezig aan een 'unieke periode', motiveert de bondscoach haar beslissing. &quot;Iedereen wil daar graag zijn of haar steentje aan bijdragen. Dat geeft vertrouwen en waardering, maar ook topfaciliteiten voor het team&quot;, laat ze weten aan de KNVB-kanalen. &quot;Het spreekt denk ik voor zich dat ik onwijs veel zin heb om er, samen met m'n staf en de speelsters, weer anderhalf jaar vol voor te gaan.&quot; Witte rook Oranje-vrouwen nadert in Zeist: 'De Spelen zijn ook voor mij een droom'"/>
  </head>
  <body>
    <article>
      <h1>'The story continues': architect Wiegman en Leeuwinnen verlengen samenwerking</h1>
      <address>
        <time datetime="2019-12-09T17:20:00+00:00">09 Dec 2019, 17:20</time>
      </address>
      <p>
        <b>Contractnieuws uit Zeist: Sarina Wiegman blijft voorlopig aan als bondscoach van de Oranje Leeuwinnen. De vijftigjarige Haagse liep in 2020 uit haar contract, maar heeft voor één jaar bijgetekend.</b>
      </p>
      <p>Dit heeft de KNVB op de late maandagmiddag laten weten via de officiële kanalen. Wiegman zal dus ook na de Olympische Spelen in Tokio aan het roer van het Nederlands elftal blijven staan. Het Nederlands dameselftal is bezig aan een 'unieke periode', motiveert de bondscoach haar beslissing. "Iedereen wil daar graag zijn of haar steentje aan bijdragen. Dat geeft vertrouwen en waardering, maar ook topfaciliteiten voor het team", laat ze weten aan <a href="https://www.onsoranje.nl/nieuws/nederlands-vrouwenelftal/77504/sarina-wiegman-langer-bondscoach-oranjeleeuwinnen">de KNVB-kanalen</a>. "Het spreekt denk ik voor zich dat ik onwijs veel zin heb om er, samen met m'n staf en de speelsters, weer anderhalf jaar vol voor te gaan."</p>
      <p>Wanneer plaatsing voor het EK van 2021 eenmaal een feit is, zal Oranje dus mét Wiegman de Europese titel gaan verdedigen. "De ambities van de KNVB met de OranjeLeeuwinnen zijn groot, en ook de spelersgroep wil meer én beter. Datzelfde geldt ook voor Sarina: goed blijven presteren en tegelijkertijd de speelsters helpen om die laatste stap naar de wereldtop te kunnen maken", aldus KNVB-directeur Jan Dirk van der Zee.</p>
      <p>De 104-voudig international van Oranje nam in 2017 - vlak voor het EK in eigen land - het stokje over van Arjan van der Laan. Sindsdien gidste ze de Leeuwinnen naar een Europese titel, een plek in de WK-finale én naar de Olympische Spelen.</p>
      <figure>
        <iframe data-src="https://twitter.com/oranjevrouwen/status/1204071918564982784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/907150/witte-rook-oranje-vrouwen-nadert-in-zeist-de-spelen-zijn-ook-voor-mij-een-droom-.html?campname=highlighted-content&amp;camplink=onderaan"/>
      </related>
    </article>
  </body>
</html>