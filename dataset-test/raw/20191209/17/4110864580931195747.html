<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mangalam.com/news/detail/356977-latest-news-minister-ak-balan-on-shane-nigam-issue.html"/>
    <meta property="og:site_name" content="Mangalam"/>
    <meta property="article:published_time" content="2019-12-09T17:38:00+00:00"/>
    <meta property="og:title" content="പ്രശ്‌നങ്ങള്‍ രമ്യമായി പരിഹരിക്കാന്‍ ആവുന്നതും ചെയ്യും: ഷെയ്ന്‍ വിഷയത്തില്‍ പ്രതികരണവുമായി മന്ത്രി എകെ ബാലന്‍"/>
    <meta property="og:description" content="minister AK balan on Shane nigam issue"/>
  </head>
  <body>
    <article>
      <h1>പ്രശ്‌നങ്ങള്‍ രമ്യമായി പരിഹരിക്കാന്‍ ആവുന്നതും ചെയ്യും: ഷെയ്ന്‍ വിഷയത്തില്‍ പ്രതികരണവുമായി മന്ത്രി എകെ ബാലന്‍</h1>
      <address>
        <time datetime="2019-12-09T17:38:00+00:00">09 Dec 2019, 17:38</time>
      </address>
      <figure>
        <img src="https://www.mangalam.com/uploads/thumbs/imagecache/600x361/uploads/news/2019/12/356977/ak-balan.jpg"/>
      </figure>
      <p>തിരുവനന്തപുരം: ഷെയ്ന്‍ നിഗം പ്രശ്‌നത്തില്‍ രണ്ട് കൂട്ടരും തമ്മിലുള്ള പ്രശ്‌നങ്ങള്‍ രമ്യമായി പരിഹരിക്കാന്‍ സര്‍ക്കാരിന് ചെയ്യാനാവുന്നത് ചെയ്യുമെന്ന് മന്ത്രി എ.കെ ബാലന്‍. രണ്ട് പേരും രണ്ട് ധ്രുവത്തിലിരുന്ന് കാര്യങ്ങള്‍ കൂടുതല്‍ വഷളാക്കാതെ മുന്നോട്ട് പോകുന്നതായിരിക്കും നല്ലതെന്നും മന്ത്രി കൂട്ടിച്ചേര്‍ത്തു.</p>
      <p>ഏതെങ്കിലും ഭാഗം പിടിക്കുന്ന സമീപനം സര്‍ക്കാരിനില്ല. അമ്മ തന്നെ പരിഹരിക്കേണ്ട പ്രശ്‌നമാണ്. വിലക്കുണ്ടെല്‍ അമ്മയ്ക്ക് തന്നെ ഇടപെടാമെന്നും മന്ത്രി അഭിപ്രായപ്പെട്ടു. പ്രൊഡ്യൂസേഴ്‌സ്മാരുമായുള്ള തര്‍ക്കത്തില്‍ ഷെയ്ന്‍ നിഗവുമായി നടത്തിയ കൂടിക്കാഴ്ചയ്ക്ക് ശേഷം മാധ്യമങ്ങളോട് സംസാരിക്കുകയായിരുന്നു അദ്ദേഹം.</p>
      <p>'എന്റെ ഭാഗം കേള്‍ക്കാതെയാണ് നടപടിയെടുത്തത്. ജോബി ജോര്‍ജിന്റെ പത്ര സമ്മേളനം വല്ലാതെ വിഷമിപ്പിച്ചു. ഉറങ്ങാന്‍ പോലും സമയം കിട്ടാത്തവിധം അധ്വാനിക്കുന്നുണ്ട്. ഇനിയും അവരുമായി സഹകരിക്കാം. 45 ദിവസമായിരുന്നു വെയിലുമായി ബന്ധപ്പെട്ട് ഉടമ്പടിയില്‍ ഉണ്ടായിരുന്നത്.' എന്നെല്ലാമാണ് ഷെയ്ന്‍ നിഗം ബോധിപ്പിച്ചതെന്ന് മന്ത്രി പറഞ്ഞു.</p>
      <p>ചിത്രവുമായി ബന്ധപ്പെട്ട ഉടമ്പടിയുടെ കോപ്പി ഷെയ്ന്‍ കാണിച്ചിരുന്നുവെന്നും സിനിമാ വ്യവസായം പ്രതിസന്ധിയിലാവാതെ മുന്നോട്ടു പോവേണ്ടതുണ്ടെന്നും മന്ത്രി കൂട്ടിച്ചേര്‍ത്തു.</p>
    </article>
  </body>
</html>