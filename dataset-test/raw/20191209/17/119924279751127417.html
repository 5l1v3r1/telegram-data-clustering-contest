<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/12/09/230221/novice/kronika/Poskodovani_delavec_s_helikopterjem_v_klinicni_center/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-12-09T17:40:00+00:00"/>
    <meta property="og:title" content="Poškodovani delavec s helikopterjem v klinični center"/>
    <meta property="og:description" content="V Štalcerjih v občini Kočevje se je malo pred pol deseto uro v gozdu poškodoval delavec. Gasilci PGD Kočevje so skupaj z reševalci NMP Kočevje poškodovanca na kraju oskrbeli ter ga prenesli do kraja pristanka helikopterja in ta kraj tudi zavarovali. V UKC Ljubljana je poškodovanca nato s helikopterjem prepeljala dežurna posadka helikopterja Slovenske vojske skupaj z dežurno ekipo helikopterske nujne medicinske pomoči na Brniku in dežurnim reševalcem-letalcem GRS Ljubljana."/>
  </head>
  <body>
    <article>
      <h1>Poškodovani delavec s helikopterjem v klinični center</h1>
      <address><time datetime="2019-12-09T17:40:00+00:00">09 Dec 2019, 17:40</time> by <a rel="author">M. Ž.</a></address>
      <p>V Štalcerjih v občini Kočevje se je malo pred pol deseto uro v gozdu poškodoval delavec. Gasilci PGD Kočevje so skupaj z reševalci NMP Kočevje poškodovanca na kraju oskrbeli ter ga prenesli do kraja pristanka helikopterja in ta kraj tudi zavarovali. V UKC Ljubljana je poškodovanca nato s helikopterjem prepeljala dežurna posadka helikopterja Slovenske vojske skupaj z dežurno ekipo helikopterske nujne medicinske pomoči na Brniku in dežurnim reševalcem-letalcem GRS Ljubljana.</p>
      <p>
        <b>Padel z gradbenega odra</b>
      </p>
      <p>V naselju Hudenje v občini Škocjan pa je malo po 14. uri delavec padel iz gradbenega odra. Reševalci nujne medicinske pomoči ZD Novo mesto so poškodovanca na kraju oskrbeli in prepeljali na nadaljnje zdravljenje v Splošno bolnišnico Novo mesto. Obveščene so bile pristojne službe.</p>
    </article>
  </body>
</html>