<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/pelin-gundes-bakir-ak-parti-den-ihrac-edildi-1289523-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="Pelin Gündeş Bakır, AK Parti'den ihraç edildi"/>
    <meta property="og:description" content="AK Parti Disiplin Kurulu Başkanı Ahmet Aydın, AK Parti eski Kayseri Milletvekili Pelin Gündeş Bakır'ın partiden ihraç edildiğini açıkladı."/>
  </head>
  <body>
    <article>
      <h1>Pelin Gündeş Bakır, AK Parti'den ihraç edildi</h1>
      <h2>AK Parti Disiplin Kurulu Başkanı Ahmet Aydın, AK Parti eski Kayseri Milletvekili Pelin Gündeş Bakır'ın partiden ihraç edildiğini açıkladı.</h2>
      <address>
        <time datetime="2019-12-09T17:20:00+00:00">09 Dec 2019, 17:20</time>
      </address>
      <p>AK Parti eski <a href="http://www.gazetevatan.com/arama/?Keyword=Kayseri">Kayseri</a> Milletvekili Pelin Gündeş Bakır,  sosyal medya hesabından gerçekleştirdiği Suriyelilerle ilgili paylaşımları sebebiyle partiden ihraç edildi.</p>
      <p>
        <b>KESİN İHRACINA KARAR VERİLDİ</b>
      </p>
      <p>AK Parti'nin geçtiğimiz ay düzenlenen Merkez Yürütme Kurulu Toplantısı'nda, sosyal medya hesabı <a href="http://www.gazetevatan.com/arama/?Keyword=Twitter">Twitter</a>'da Suriyelilere ilişkin paylaşım yapan 24'üncü dönem Kayseri Milletvekili Pelin Gündeş Bakır'ın, kesin ihraç istemiyle Merkez Disiplin Kurulu'na sevkine oy birliğiyle karar verildi. <a href="http://www.gazetevatan.com/arama/?Keyword=Ak%20Parti">AK Parti</a> Disiplin Kurulu Başkanı Ahmet <a href="http://www.gazetevatan.com/arama/?Keyword=Ayd%C4%B1n">Aydın</a>, AK Parti Disiplin Kurulu'nun bugün yapılan toplantısında, Bakır'ın parti içtüzük kurallarına uymadığı gerekçesi ile partiden kesin ihracına karar verdiğini açıkladı.</p>
    </article>
  </body>
</html>