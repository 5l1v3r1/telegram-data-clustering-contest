<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/12/09/848932"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-12-09T17:32:00+00:00"/>
    <meta property="og:title" content="জয়িতা পুরস্কার পেলেন সাংবাদিক আয়শা সিদ্দিকা"/>
    <meta property="og:description" content="‘নারী পুরুষ সমতা, রুখতে পারে সহিংসতা’ এই প্রতিপাদ্যকে সামনে রেখে মাদারীপুরে বেগম রোকেয়া দিবস ও আর্ন্তজাতিক নারী নির্যাতন প্রতিরোধ পক্ষ উদযাপিত হয়। আজ সোমবার সকালে দিবসটি উপলক্ষে মাদারীপুর স্বাধীনতা অঙ্গণ থেকে একটি বর্ণাঢ্য র‌্যালি শহরের প্রধান প্রধান সড়ক প্রদক্ষিণ শেষে মাদারীপুর এম এম হাফিজ মেমোরিয়াল পাবলিক লাইব্রেরি মিলনায়তনে এক আলোচনাসভা ও জয়িতাদের সংবর্ধনা অনুষ্ঠান অনুষ্ঠিত হয়।  এ বছর সামাজিক উন্নয়নে অসামান্য অবদানের জন্য কালের কণ্ঠের মাদারীপুর জেলা প্রতিনিধি আয়শা সিদ্দিকা আকাশীকে জয়িতা সম্মাননা দেওয়া হয়। এতে প্রধান অতিথি হিসেবে উপস্থিত ছিলেন মাদারীপুরের জেলা প্রশাসক মো. ওয়াহিদুল ইসলাম। জেলা মহিলা বিষয়ক অধিদপ্তরের উপ পরিচালক (অতিরিক্ত দায়িত্ব) মাহমুদা আক্তার কণার সভাপতিত্বে আয়োজিত অনুষ্ঠানে অন্যদের মধ্যে অতিরিক্ত জেলা ম্যাজিস্ট্রেট লুৎফুন নাহার নাজিম, অতিরিক্ত পুলিশ সুপার উত্তম কুমার পাঠক, জাতীয় মহিলা সংস্থার চেয়ারম্যান ফরিদা ইয়াসমিন পল্লবী, নারী নেত্রী সাহানা নাসরিন রুবি, কাউন্সিলর ডেইজী আফরোজসহ শিক্ষা প্রতিষ্ঠানের প্রধান, শিক্ষার্থী, বিভিন্ন সংগঠনের নেতৃবৃন্দসহ গণ্যমাণ্য ব্যক্তিবর্গ। সবশেষে ‘জয়িতা অন্বেষণে…"/>
  </head>
  <body>
    <article>
      <h1>জয়িতা পুরস্কার পেলেন সাংবাদিক আয়শা সিদ্দিকা</h1>
      <address><time datetime="2019-12-09T17:32:00+00:00">09 Dec 2019, 17:32</time> by <a rel="author">মাদারীপুর প্রতিনিধি</a></address>
      <p>‘নারী পুরুষ সমতা, রুখতে পারে সহিংসতা’ এই প্রতিপাদ্যকে সামনে রেখে মাদারীপুরে বেগম রোকেয়া দিবস ও আর্ন্তজাতিক নারী নির্যাতন প্রতিরোধ পক্ষ উদযাপিত হয়।</p>
      <p>আজ সোমবার সকালে দিবসটি উপলক্ষে মাদারীপুর স্বাধীনতা অঙ্গণ থেকে একটি বর্ণাঢ্য র‌্যালি শহরের প্রধান প্রধান সড়ক প্রদক্ষিণ শেষে মাদারীপুর এম এম হাফিজ মেমোরিয়াল পাবলিক লাইব্রেরি মিলনায়তনে এক আলোচনাসভা ও জয়িতাদের সংবর্ধনা অনুষ্ঠান অনুষ্ঠিত হয়। </p>
      <p>এ বছর সামাজিক উন্নয়নে অসামান্য অবদানের জন্য কালের কণ্ঠের মাদারীপুর জেলা প্রতিনিধি আয়শা সিদ্দিকা আকাশীকে জয়িতা সম্মাননা দেওয়া হয়।</p>
      <p>এতে প্রধান অতিথি হিসেবে উপস্থিত ছিলেন মাদারীপুরের জেলা প্রশাসক মো. ওয়াহিদুল ইসলাম। জেলা মহিলা বিষয়ক অধিদপ্তরের উপ পরিচালক (অতিরিক্ত দায়িত্ব) মাহমুদা আক্তার কণার সভাপতিত্বে আয়োজিত অনুষ্ঠানে অন্যদের মধ্যে অতিরিক্ত জেলা ম্যাজিস্ট্রেট লুৎফুন নাহার নাজিম, অতিরিক্ত পুলিশ সুপার উত্তম কুমার পাঠক, জাতীয় মহিলা সংস্থার চেয়ারম্যান ফরিদা ইয়াসমিন পল্লবী, নারী নেত্রী সাহানা নাসরিন রুবি, কাউন্সিলর ডেইজী আফরোজসহ শিক্ষা প্রতিষ্ঠানের প্রধান, শিক্ষার্থী, বিভিন্ন সংগঠনের নেতৃবৃন্দসহ গণ্যমাণ্য ব্যক্তিবর্গ।</p>
      <p>সবশেষে ‘জয়িতা অন্বেষণে বাংলাদেশ’ শীর্ষক কার্যক্রমের অংশ হিসেবে মাদারীপুর জেলায় বিভিন্ন ক্যাটাগরিতে জয়িতা সংবর্ধনা দেওয়া হয়।</p>
      <p>অর্থনৈতিকভাবে সাফল্য অর্জনকারী নাজমুন নাহার তাহমিনা ও রিমা আক্তার, সফল জননী মোসা. সেলিনা বেগম, শিক্ষা ও চাকরি ক্ষেত্রে সাফল্য অর্জনকারী আমিরা খানম আয়শা, সমাজ উন্নয়নে অসামান্য অবদান রাখায় সাংবাদিক আয়শা সিদ্দিকা আকাশী, নির্যাতনের বিভীষিকা মুছে ফেলে নতুন উদ্যোমে জীবন শুরু করায় জায়েদা খানম ও শিউলিকে জয়িতা পুরস্কার প্রদান করা হয়।</p>
    </article>
  </body>
</html>