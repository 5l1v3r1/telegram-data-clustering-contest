<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/mozaik/a-korkoros-telepulesszerkezet-otszaz-eve-foglalkoztatja-a-tervezoket-2-1920060/"/>
    <meta property="og:site_name" content="Világgazdaság"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="A körkörös településszerkezet ötszáz éve foglalkoztatja a tervezőket"/>
    <meta property="og:description" content="Néhány hete járta be a sajtót az a dán lakópark-koncepció, amelyben a házak és a telkek egy körben helyezkednek el. Olyan, mintha ufók költöztek volna Koppenhága mellé."/>
  </head>
  <body>
    <article>
      <h6 class="kicker">Olyan, mintha ufók költöztek volna Koppenhága mellé</h6>
      <h1>A körkörös településszerkezet ötszáz éve foglalkoztatja a tervezőket</h1>
      <address><time datetime="2019-12-09T17:20:00+00:00">09 Dec 2019, 17:20</time> by <a rel="author">Hőnyi Gyula</a></address>
      <h4>Néhány hete járta be a hazai és a nemzetközi sajtót az a dán lakópark-koncepció, amelyben a házak és a telkek egy körben helyezkednek el. Minden kör tizenhat, egyenlő részre osztott, ék alakú telekből áll a matematikai szabályoknak megfelelően, a maradék részen egyetlen közös út vezet be a kör szívébe, ahol a közösségi térben leparkolható az autó, és a lakóközösség minden tagja összefut.</h4>
      <p>Néhány hete kiemelkedő figyelem övezi azt a dán lakóparkot, amelyet az ország fővárosa mellett hoztak létre, a tervező Erik Mygind tájépítész volt, aki már a hatvanas években foglalkozott a kör alakú településszerkezetekkel a társadalmi interakció kontextusában.</p>
      <aside>A többparcellás, kör alakú telkekből álló lakópark bámulatos és lenyűgöző látképe jól mutatja, hogy az ilyen elrendezés jóval kevesebb utat követel, és sokkal több zöldterületet hagy a közösségek számára.</aside>
      <p>(A telkek egyébként egyenként 400 négyzetméteresek, vagyis nagyjából a magyar kertvárosi méreteknek megfelelők, ehhez igazítva a ráépített házak alapterülete is nagyon hasonlít az átlagos magyar méretekre.) A Bröndby Garden City névre keresztelt lakópark képei a hazai Facebook-közösség körében azonban kaptak „hideget-meleget” egyaránt, amiből jól látszik, hogy egy hasonló koncepció itthon nem feltétlenül lenne sikeres.</p>
      <figure>
        <img src="https://www.vg.hu/wp-content/uploads/2019/12/+otf/405w/14lakopark-1.jpg"/>
      </figure>
      <p>Pedig Mygind még csak nem is találta fel a spanyolviaszt a koncepciójával, ugyanis saját bevallása szerint (is) hűen követte a 18. századi dán városok és falvak elrendezését. Sok tekintetben ez az egyik legelőnyösebb közösségi tervezés, hiszen a körkörösen elrendezett települések lakói könnyedén rálátnak egymásra, és azzal is közvetlen kapcsolatban maradhatnak (nagyobb társasági tevékenység nélkül is), akivel nem közvetlen szomszédok. A kör szívében elhelyezett közösségi tér ugyanis mindenkit összekapcsol a körön belül.</p>
      <p>A jelek szerint ezt a szociális kapcsolatot nemcsak a dánok ismerték, hanem például a velenceiek is. Budapesttől autóval félnapi járásra, az egykori velencei köztársaság északi részében helyezkedik el Palmanova. A várost a 16. században alapították, és minden egyes négyzetméterét megtervezték. A kör alakú város érdekessége, hogy egy kilencszögletű erődítmény veszi körbe, amelyet a 18. századig szinte senkinek sem sikerült bevennie. A Habsburgoknak biztos nem, és amikor mégis, Napóleon átgázolt a területen, és csak a békeszerződésekkel került a város az osztrák királyi családhoz.</p>
      <p>
        <i>A <a href="https://www.vg.hu/vilaggazdasag/vilaggazdasag-magyar-gazdasag/a-korkoros-telepulesszerkezet-otszaz-eve-foglalkoztatja-a-tervezoket-1909962/">teljes cikket</a> a Világgazdaság hétfői számában olvashatja</i>
      </p>
    </article>
  </body>
</html>