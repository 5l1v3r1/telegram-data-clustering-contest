<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/bezplatni-buferni-parkingi-otvaryat-v-sofiya-na-10-dekemvri.html"/>
    <meta property="og:site_name" content="News.bg"/>
    <meta property="article:published_time" content="2019-12-09T17:17:48+00:00"/>
    <meta property="og:title" content="Безплатни буферни паркинги отварят в София на 10 декември"/>
    <meta property="og:description" content="Обмислят въвеждане на &quot;зелен билет&quot;"/>
  </head>
  <body>
    <article>
      <h1>Безплатни буферни паркинги отварят в София на 10 декември</h1>
      <address>
        <time datetime="2019-12-09T17:17:48+00:00">09 Dec 2019, 17:17</time>
      </address>
      <p><b>Безплатни буферни паркинги във вторник отварят в София</b> заради прогнозата на Националния институт по метеорология и хидрология за жълт код за мъгла през утрешния ден - 10 декември. Те са за всеки, който остави колата си и използва градския транспорт, съобщиха от Столична община.</p>
      <p><b>Продължават и извънредните проверки на източници на замърсяване през днешния ден с изключително мръсен въздух в столицата</b>. </p>
      <p>"Призоваваме гражданите, които имат възможност, да не използват личните си автомобили, а тези, които се отопляват на твърдо гориво - да преминат на алтернативно отопление", информираха от общината.</p>
      <p>Столичната община продължава да следи актуалната обстановка и има готовност при <b>регистрирани над 200 мгк/куб.м среднодневни превишения да въведе "зелен билет"</b>.</p>
      <p>Софиянци и гости на столицата могат да следят в реално време нивото на фини прахови частици и замърсяване на сайта <b>https://air.sofia.bg</b>. Там са и прогнозите за следващите дни, както и допълнителните мерките, които Столична община въвежда, в дните с по-високи нива на замърсяване.</p>
      <p>От началото на декември работи и специално мобилно приложение, което известява за предприетите мерки при повишена концентрация на ФПЧ. <b>SofiAir</b> може да се свали и използва на телефони с Android и iOS операционни системи.</p>
    </article>
  </body>
</html>