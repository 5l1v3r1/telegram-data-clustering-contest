<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/guide/culturenews/food/261900/ramino-cosy-italian-resto-i-sygxroni-glossa-tis-italikis-gastronomias"/>
    <meta property="og:site_name" content="LiFO"/>
    <meta property="article:published_time" content="2019-12-09T17:02:00+00:00"/>
    <meta property="og:title" content="Ramino Cosy Italian Resto: Η σύγχρονη γλώσσα της ιταλικής γαστρονομίας"/>
    <meta property="og:description" content="Ένα αυθεντικό cosy ιταλικό εστιατόριο στην Γλυφάδα."/>
  </head>
  <body>
    <article>
      <h1>Ramino Cosy Italian Resto: Η σύγχρονη γλώσσα της ιταλικής γαστρονομίας</h1>
      <h2>Ένα αυθεντικό cosy ιταλικό εστιατόριο στην Γλυφάδα.</h2>
      <address><time datetime="2019-12-09T17:02:00+00:00">09 Dec 2019, 17:02</time> by <a rel="author">LIFO TEAM</a></address>
      <p>
        <b>Η γαστρονομία είναι από μόνη της μια ολόκληρη γλώσσα. Με τις γνωστές και άγνωστες λέξεις, τους ιδιωματισμούς και όλη τη μαγεία της παράδοσης στην οποία ανήκει. Στο Ramino, ένα αυθεντικό cosy ιταλικό εστιατόριο, η γαστρονομία μιλάει ιταλικά και μάλιστα σε επίπεδο για προχωρημένους, χωρίς να χάνει την επαφή της με τις βάσεις της παραδοσιακής κουζίνας.</b>
      </p>
      <p>To Ramino από το 2015 αποτελεί ένα από τα καλύτερα ιταλικά εστιατόρια της πόλης και αυτό δεν είναι τυχαίο, αφού, πίσω από τη δημιουργία του βρίσκεται ο όμιλος Καστελόριζο που φροντίζει να προσφέρει ό,τι καλύτερο. Τα ταξίδια της δημιουργικής ομάδας μαζί με τον σεφ Βασίλη Καφαλούκο, που επιμελείται το μενού, γίνονται έμπνευση για νέες ιδέες που εμπλουτίζουν την ατμόσφαιρα αλλά και τις συνταγές του Ramino.</p>
      <figure>
        <img src="https://www.lifo.gr/uploads/image/1575718/LIFO_AFIERWMA_EPETEIAKO_RAMINO-0738.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <p>Συνταγές στις οποίες η ιταλική παράδοση καταγράφεται γευστικά με έναν εντελώς νέο και σύγχρονο τρόπο. To Vitello Tonnato, η αυθεντική καρμπονάρα της ιταλικής κουζίνας, αλλά και η πίτσα σε οποιαδήποτε εκδοχή της σου επιβεβαιώνουν την ουσία του τίτλου «ιταλικό εστιατόριο». Στο ανανεωμένο χειμωνιάτικο μενού θα βρεις σούπα μινεστρόνε λαχανικών με ζωμό προσούτο και χειροποίητα τορτελίνια, short rib μαγειρεμένο υπομονετικά για 12 ώρες, τη νέα τάση της pizza fritta με βουβαλίσια ρικότα και ντομάτα, αλλά και χειροποίητο μαρινάτο σολομό με πορτοκάλι, παντζάρι και κέτσαπ αγγουριού. Στις προτάσεις των γλυκών που κατέχουν τη δική τους ξεχωριστή θέση θα δοκιμάσεις οπωσδήποτε το αποδομημένο τιραμισού, το «αεράτο» sponge espresso ή το baba au rum με chiantilli βανίλιας και φρουτοσαλάτα με φρούτα του πάθους.</p>
      <p>Η ομάδα του Ramino Resto αναζητά συνεχώς τις καλύτερες πρώτες ύλες και γνωρίζει καλά πώς να ανανεώνει το ενδιαφέρον μας μέσα από συνταγές που γίνονται μέρος της ιστορίας του. Μιας ιστορίας που γράφεται εδώ και τέσσερα χρόνια με υψηλή αισθητική και ποιότητα σε κάθε λεπτομέρεια. Στον χώρο εντυπωσιάζουν τα κρεμαστά φυτά και τα στοιχεία της πέτρας και του χαλκού, τα οποία δημιουργούν την cosy ατμόσφαιρα που αναφέρει το όνομά του, για να απολαύσεις κάθε στιγμή σου εκεί. Ιταλική φινέτσα, ρομαντικά στοιχεία και σύγχρονη γαστρονομία συνδυάζονται σε αυτό το σημείο αναφοράς που προσφέρει εδώ και χρόνια μια ξεχωριστή εμπειρία γεύσης.</p>
      <figure>
        <img src="https://www.lifo.gr/uploads/image/1575719/LIFO_AFIERWMA_EPETEIAKO_RAMINO-0786.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <p><b>Ramino,</b> <i><b>Λ. Δημάρχου Α. Μεταξά 38, Γλυφάδα, 210 8944430, <a href="http://www.raminoresto.gr/">www.raminoresto.gr</a>, FB: <a href="https://www.facebook.com/raminoresto/">raminoresto</a>, Instagram: <a href="https://www.instagram.com/raminoresto/">raminoresto</a></b></i></p>
    </article>
  </body>
</html>