<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-latina/latina-in-alto-i-nostri-cuori-torna-la-manifestazione-che-ricorda-chi-non-ce-piu.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T17:47:09+00:00"/>
    <meta property="og:title" content="Latina, ‘In alto i nostri cuori’: torna la manifestazione che ricorda chi non c’è più"/>
    <meta property="og:description" content="“Esiste un luogo dove il tempo è fermo a quel sorriso, a quell’abbraccio, a quelle parole non dette, a quell’ultimo sguardo d’amore scambiato con i nostri cari prima di lasciarli andare. Un distacco pesante, al quale ci si arrende, un dolore che anche io ho imparato a celare e a soffocare. Una separazione forzata che […]"/>
  </head>
  <body>
    <article>
      <h1>Latina, ‘In alto i nostri cuori’: torna la manifestazione che ricorda chi non c’è più</h1>
      <address><time datetime="2019-12-09T17:47:09+00:00">09 Dec 2019, 17:47</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/12/foto1.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><i>“Esiste un luogo dove il tempo è fermo a quel sorriso, a quell’abbraccio, a quelle parole non dette, a quell’ultimo sguardo d’amore scambiato con i nostri cari prima di lasciarli andare.<br/></i><i>Un distacco pesante, al quale ci si arrende, un dolore che anche io ho imparato a celare e a soffocare. Una separazione forzata che ci rende muti, incapaci di pronunciare ancora una volta la parola “mamma”, “papà”, “figlio” o un semplice nome. Poi ci sono questi eventi fatti con il cuore che fanno riemergere tanti ricordi senza alcun velo di malinconia ma di speranza. La speranza che il nostro messaggio e tutto il nostro amore arrivino diritti nelle braccia dei nostri cari”.<br/></i> <br/>Con queste parole Silvia Buonamano annuncia la quarta edizione di “In alto i nostri cuori”, un momento di grande malinconia e dolcezza per ricordare in occasione delle feste i cari che non ci sono più.<br/>Ancora una volta, durante la manifestazione si terrà il lancio di centinaia di lanterne “con il nostro messaggio d’amore da far arrivare Lassù”. <br/> <br/>L’appuntamento è per domenica 15 dicembre 2019 alle 17.30 nel piazzale antistante il cimitero comunale di Latina. Sarà a disposizione i partecipanti il parcheggio gentilmente concesso da Ipogeo srl.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1600x1131.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/12/locandina-681x481.jpg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/news-latina/latina-in-alto-i-nostri-cuori-torna-la-manifestazione-che-ricorda-chi-non-ce-piu.html"/>
        <a href="https://www.ilcorrieredellacitta.com/news/pratica-di-mare-la-protezione-civile-a-lezione-presso-il-15-stormo-s-a-r-dellaeronautica-militare.html"/>
        <a href="https://www.ilcorrieredellacitta.com/news/roma-uomo-aggredito-e-rapinato-allinterno-del-parcheggio-di-un-supermercato-arrestati-4-romeni-senza-fissa-dimora.html"/>
        <a href="https://www.ilcorrieredellacitta.com/ultime-notizie/natale-nel-v-municipio-addobbi-laboratori-canti-natalizi-e-2-fantastici-alberi.html"/>
        <a href="https://www.ilcorrieredellacitta.com/news/auguri-buon-natale-inviare-ad-amici-parenti-whatsapp-frasi-aforismi-citazioni-divertenti.html"/>
        <a href="https://www.ilcorrieredellacitta.com/news/armato-di-estintore-tenta-di-rapinare-un-distributore-di-benzina-in-manette-29enne.html"/>
      </related>
    </article>
  </body>
</html>