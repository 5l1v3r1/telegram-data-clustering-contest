<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160734_1065.html"/>
    <meta property="og:site_name" content="Novsport"/>
    <meta property="article:published_time" content="2019-12-09T17:25:00+00:00"/>
    <meta property="og:title" content="Димитър Илиев: Изпращам една от най-силните си години"/>
    <meta property="og:description" content="&quot;Влязохме лежерно в двубоя, но падна гола и бяхме пълни господари на терена&quot;"/>
  </head>
  <body>
    <article>
      <h1>Димитър Илиев: Изпращам една от най-силните си години</h1>
      <address><time datetime="2019-12-09T17:25:00+00:00">09 Dec 2019, 17:25</time> by <a rel="author">Пламен Димитров</a></address>
      <p>Гордея се, че съм юноша на Локомотив, изпращам една от най-силните си години, спечелихме и трофей, обяви капитанът на Локомотив Пловдив Димитър Илиев след 3:0 срещу Дунав Русе в двубой от 19-ия кръг на efbet Лига. </p>
      <p> <br/>"Първото полувреме беше едно от най-силните ни, като изключим първите 10 минути, влязохме лежерно в двубоя, но падна гола и бяхме пълни господари на терена през първите 45 минути. Напълно закономерна победа, липсваше ни концентрация в началото на двете полувремена", коментира капитанът на Локомотив.<br/> <br/>"Дунав играе много рисковано, защитниците им търсят изкуствената засада, някои ситуации ми се сториха, че не са. Но успехът с 3:0 е закономерен и заслужен. Целият отбор вкарва голове, създаваме и положения, най-нормалното нещо за един нападател е, когато получава добри пасове да реализира. Имам свобода на терена, но се надявам и да продължа да бележа. Ако победим Левски ще зимуваме на второ място. Със ситурност сме трети", каза още Димитър Илиев.</p>
    </article>
  </body>
</html>