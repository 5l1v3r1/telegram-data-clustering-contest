<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/jennifer-lopez-versace-ruha/"/>
    <meta property="og:site_name" content="FEMINA"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="Jennifer Lopez újra felvette élete legszexisebb ruháját - Még mindig dögös a dekoltázsa"/>
    <meta property="og:description" content="Jennifer Lopez a Saturday Night Live műsorban viselte ismét az ikonikus ruháját."/>
  </head>
  <body>
    <article>
      <h1>Jennifer Lopez újra felvette élete legszexisebb ruháját - Még mindig dögös a dekoltázsa</h1>
      <h2>Jennifer Lopez a Saturday Night Live műsorban viselte ismét az ikonikus ruháját.</h2>
      <address><time datetime="2019-12-09T17:20:00+00:00">09 Dec 2019, 17:20</time> by <a rel="author">Laci Patricia</a></address>
      <p>Szinte minden sztár életében van egy estélyi, amire évek múltán is emlékeznek az emberek, és rendre felemlegetik a divatszakértők, <b>Jennifer Lopez</b> esetében ez egyértelműen az a zöld Versace-ruha, amit a 42. alkalommal megrendezett Grammy-gálán viselt 2000-ben.</p>
      <p>Ez a dögös és irtó merész kreáció hatalmas visszhangot kapott akkor a sajtóban, hetekig ez volt a téma a divat- és a bulvárlapokban, mindenki agyondicsérte a Donatella Versace által megálmodott ruhát, ráadásul ez volt az a tervezése, amivel ki tudott lépni tragikusan elhunyt testvére, Gianni Versace árnyékából, és meghatározta a divatház stílusát. Az interneten is annyian kerestek rá J. Lo dekoltázsát megvillantó selyemruhájára, hogy a Google-nél ez adta az inspirációt a képkereső kifejlesztésére, ráadásul az ikonikus ruhának még saját Wikipédia-oldala is van.</p>
      <h3>Jennifer Lopez idén másodszor viselte ikonikus ruháját</h3>
      <p>J. Lo estélyije átszabott verzióját a Saturday Night Live, vagyis az SNL show kedvéért húzta fel. A szórakoztató műsor legújabb epizódjának levezénylését Lopezre bízták a szerkesztők, aki mindent bevetett azért, hogy minél emlékezetesebb legyen az SNL legújabb része.</p>
      <figure>
        <img src="https://kep.cdn.indexvas.hu/1/0/3069/30690/306907/30690791_fe7590a0c7336d3ca1cea06d2e10c43e_wm.jpg"/>
        <figcaption>
          <cite>Fotó: Steve.Granitz/INACTIVE/Getty Images Hungary, YouTube/Saturday Night Live</cite>
        </figcaption>
      </figure>
      <p>A show-ban felvette élete legszexisebb ruháját, amiben igazi dívaként vonult a színpadon. A közönség üdvrivalgással fogadta az ötvenéves sztár húzását. Ez nem is csoda, hiszen lassan húsz év után is nagyon dögösen festett benne.</p>
      <figure>
        <img src="https://kep.cdn.indexvas.hu/1/0/3069/30690/306908/30690869_73e94a6a476b33a35e4b865c28274851_wm.jpg"/>
        <figcaption>
          <cite>Fotó: YouTube/Saturday Night Live</cite>
        </figcaption>
      </figure>
      <p>- Húsz év után először viseltem a kifutón ezt a Versace-estélyit Milánóban. Azóta néhány ember állítólag azt gondolja rólam, hogy jobban nézek ki most, mint akkor. Hát, nem akarok dicsekedni, hiszen tudják, ez csak egy pletyka - viccelődött a műsorban.</p>
      <p>Utoljára 2019 szeptemberében, a milánói divathéten tündökölt a híres kreációban.</p>
      <figure>
        <embed-post data-src="https://www.instagram.com/p/B2pafbIgEzT" data-service="Instagram"/>
      </figure>
      <p>
        <b>Jennifer Lopez lánya nagyon szép</b>
      </p>
      <p>Képes összeállításunkban megnézheted, hogy hasonlít a kiskamasz Emme híres édesanyjára.</p>
      <figure>
        <img src="https://kep.index.hu/1/0/3032/30326/303268/30326895_2328315_a32510ee3ef9681f01407787a9989145_wm.jpg"/>
        <figcaption>
          <a href="https://femina.hu/vilagsztar/jennifer-lopez-lanya-2019/">Nézegess képeket! 5 kép<br/><b>Jennifer Lopez gyönyörű kamaszlányával pózolt - Emme így hasonlít édesanyjára</b></a>
        </figcaption>
      </figure>
    </article>
  </body>
</html>