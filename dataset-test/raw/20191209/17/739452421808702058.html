<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/12/09/iran-je-pripraveny-na-komplexnu-vymenu-vaznov-s-washingtonom-avsak-prvy-krok-musi-urobit-usa-prehlasil-zarif/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-12-09T17:50:20+00:00"/>
    <meta property="og:title" content="Irán je pripravený na komplexnú výmenu väzňov s Washingtonom, avšak „prvý krok musí urobiť USA“, prehlásil Zaríf"/>
    <meta property="og:description" content="Teherán je otvorený komplexnej výmene väzňov s USA, avšak teraz je ten čas, aby Washington urobil prvý krok, uviedol iránsky minister zahraničných vecí Mohammad Javad Zaríf. „Po tom, ako sme tento týždeň dostali väzňov späť, sme pripravení na ich komplexnú výmenu,“ prehlásil Zaríf v pondelok. „Avšak prvý krok musí urobiť..."/>
  </head>
  <body>
    <article>
      <h1>Irán je pripravený na komplexnú výmenu väzňov s Washingtonom, avšak „prvý krok musí urobiť USA“, prehlásil Zaríf</h1>
      <address><time datetime="2019-12-09T17:50:20+00:00">09 Dec 2019, 17:50</time> by <a rel="author">Marek Molnár</a></address>
      <p>
        <i>
          <b>Teherán je otvorený komplexnej výmene väzňov s USA, avšak teraz je ten čas, aby Washington urobil prvý krok, uviedol iránsky minister zahraničných vecí Mohammad Javad Zaríf.</b>
        </i>
      </p>
      <p>„Po tom, ako sme tento týždeň dostali väzňov späť, sme pripravení na ich komplexnú výmenu,“ <a href="https://www.aljazeera.com/news/2019/12/zarif-iran-fully-ready-prisoner-swap-ball-court-191209141627233.html">prehlásil Zaríf v pondelok</a>.</p>
      <p>„Avšak prvý krok musí urobiť Washington,“ dodal iránsky minister zahraničných vecí.</p>
      <p>Jeho prehlásenie prišlo po tom, ako sa cez víkend uzavrela výmena väzňov medzi Iránom a Washingtonom. Teherán prepustil učiteľa perzskej histórie Xijue Wanga, amerického štátneho príslušníka, ktorý bol v roku 2017 odsúdený na 10 rokov kvôli špionáži.</p>
      <p>Spojené štáty na oplátku prepustili iránskeho výskumníka kmeňových buniek Massúda Soleimaniho, ktorý bol zadržaný po tom, čo bol obvinený z porušovania obchodných sankcií tým, že sa pokúsil „pašovať“ fľaštičky proteínov do Iránu.</p>
      <p>Úspešná výmena väzňov bola mimoriadne zriedkavým príkladom gesta dobrej vôle medzi Washingtonom a Teheránom.</p>
      <related>
        <a href="http://www.hlavnydennik.sk/2019/12/09/foto-svedsky-policajny-robot-zneskodnil-bombu-ktora-bola-polozena-pred-restauraciou/"/>
      </related>
    </article>
  </body>
</html>