<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/focus/musso-scelto-udine-perche-la-proposta-bianconera-mi-piacque-molto-de-paul-inoltre-mi-parlo-benissimo-di-questa-piazza-e-aveva-ragione-72558"/>
    <meta property="og:site_name" content="TuttoUdinese.it"/>
    <meta property="article:published_time" content="2019-12-09T17:05:57+00:00"/>
    <meta property="og:title" content="Musso: &quot;Scelto Udine perchè la proposta bianconera mi piacque molto, De Paul inoltre mi parlò benissimo di questa piazza e aveva ragione&quot;"/>
    <meta property="og:description" content="Attraverso i canali ufficiali dell'Udinese Juan Musso ha risposto alle domande arrivate per lui dai tifosi bianconeri:"/>
  </head>
  <body>
    <article>
      <h1>Musso: "Scelto Udine perchè la proposta bianconera mi piacque molto, De Paul inoltre mi parlò benissimo di questa piazza e aveva ragione"</h1>
      <address><time datetime="2019-12-09T17:05:57+00:00">09 Dec 2019, 17:05</time> by <a rel="author">Davide Marchiol</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/8b/8b5aa77796bafe79c6134389bbda3794-69389-95723157c8ebcac4750156d2b21ac04e.jpeg"/>
        <figcaption>© foto di Antonello Sammarco/Image Sport</figcaption>
      </figure>
      <p>Attraverso i canali ufficiali dell'Udinese Juan Musso ha risposto alle domande arrivate per lui dai tifosi bianconeri:</p>
      <p>Da chi prendi ispirazione?<br/><i>"Da tanti professionisti che amano il lavoro che fanno. Buffon, Casillias, ma anche Federer e Nadal: tutti campioni che hanno una passione e un amore profondo per il proprio sport, che puntano ad imparare ogni giorno qualcosa in più, giocando ogni gara come se fosse l'ultima della loro carriera".</i></p>
      <p>Qual era la tua passione da bambino oltre al calcio?<br/><i>"Il calcio è sempre stata la mia prima passione. Verso gli otto anni però ho giocato anche a basket e verso i 14 anni mi sono avvicinato alla musica, ma il calcio è sempre stato al primo posto".</i></p>
      <p>Cosa ti piace del ruolo del portiere?<br/><i>"Tante cose. La prima è l'allenamento che è completo, fra campo e palestra. Ti porta a fare una vita sana. Poi mi piace anche la personalità che questo ruolo ti porta a formare. E' uno sport individuale all'interno di una disciplina di gruppo".</i></p>
      <p>Chi è il più matto della squadra?<br/><i>"Difficile... (ride, ndr). Sono tanti i matti. Il primo che mi viene in mente è Nestorovski, uno che appena lo vedi capisci che è un po' matto. Fa sempre scherzi".</i></p>
      <p>Perché hai scelto l'Udinese?<br/><i>"Mi è piaciuta tanto la proposta del club per continuare a imparare. De Paul poi mi ha parlato benissimo della società, delle strutture e di tutto l'ambiente"</i></p>
    </article>
  </body>
</html>