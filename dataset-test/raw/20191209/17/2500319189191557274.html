<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/578362/"/>
    <meta property="og:site_name" content="רדיו קול חי"/>
    <meta property="article:published_time" content="2019-12-09T17:22:15+00:00"/>
    <meta property="og:title" content="נתניהו במאמץ אחרון להקמת ממשלת ימין; ליברמן: &quot;ממשלה ימין צרה צרורה&quot;"/>
    <meta property="og:description" content="ראש הממשלה פוסל את האפשרות שתקום ממשלת אחדות לאור הסרבנות העיקשת של כחול לבן בהובלת לפיד, לא להיכנס לממשלה בראשותו | ליברמן ענה לנתניהו כי ממשלת ימין צרה &quot;תהיה צרה צרורה&quot; | מפגש מעניין נרשם בכנסת בין גפני לליברמן, האחרון תהה באוזניו מדוע הוא מכנה אותו אנטישמי?"/>
  </head>
  <body>
    <article>
      <h1>נתניהו במאמץ אחרון להקמת ממשלת ימין; ליברמן: "ממשלה ימין צרה צרורה"</h1>
      <address><time datetime="2019-12-09T17:22:15+00:00">09 Dec 2019, 17:22</time> by <a rel="author">איתי גדסי</a></address>
      <p>
        <b>ראש הממשלה פוסל את האפשרות שתקום ממשלת אחדות לאור הסרבנות העיקשת של כחול לבן בהובלת לפיד, לא להיכנס לממשלה בראשותו | ליברמן ענה לנתניהו כי ממשלת ימין צרה "תהיה צרה צרורה" | מפגש מעניין נרשם בכנסת בין גפני לליברמן, האחרון תהה באוזניו מדוע הוא מכנה אותו אנטישמי?</b>
      </p>
      <figure>
        <video src="http://media.93fm.co.il/new/m/akplayer/8eb67977bac10b8529db66a339cdf8a6.mp4"/>
      </figure>
      <p>ראש הממשלה בנימין נתניהו מבהיר כי הסיכויים להקמת ממשלת אחדות עם כחול לבן אפסו ומשגר מסר ליו"ר ישראל ביתנו ח"כ אביגדור ליברמן בו הוא מאיץ להיכנס לממשלת ימין שתביא לסיפוח בקעת הירדן וחלקים מהשומרון, והסכם הגנה היסטורי מול ארה"ב, "אני קורא להם להתעשת אפשר לעשות מאמץ אחרון ולהקים ממשלה לאומית".</p>
      <p>ליברמן מיהר להגיב לקריאות של נתניהו ואמר: "ממשלה צרה תהיה צרה צרורה למדינת ישראל" את הדברים אמר בכנס סגור שערכו עמו ראשי רשויות מהליכוד בהובלת ראש עיריית פתח תקווה רמי גרינברג בניסיון לשכנע אותו להצטרף לממשלת ימין.</p>
      <p>מפגש מעניין היום (שני) נרשם בבניין הכנסת בין ח"כ ליברמן שפגש את ח"כ גפני בשיחת מסדרון בכנסת והתלונן בפניו על שקרא לו "אנטישמי" ו"אפס", מעולם לא תקפתי אותך אישית למה אתה קורא לי כך? תהה ליברמן. הא ותו לא.</p>
      <p>ראש הממשלה בדברים שפרסם בסרטון שמיועד לבוחרי ליברמן מבהיר, כי הוא לא מצפה שתקום ממשלה עם כחול לבן: "עברו 84 יום מאז הבחירות. בכל הזמן הזה בני גנץ ויאיר לפיד סירבו לכל הצעה שהצענו, הצעות נדיבות ומרחיקות לכת. הם סירבו לכל הצעה להקים ממשלת אחדות לאומית רחבה. עכשיו, כשנותרו רק יומיים, 48 שעות עד שפג הזמן, הם מעמידים תנאים לעצם קיום השיחות".</p>
      <p>נתניהו ממשיל ומפרט מה ישראל תפסיד אם לא תקום ממשלה: "זה ברור לצערי שהם לא רוצים להקים ממשלת אחדות לאומית רחבה, ממשלה שיש לה הזדמנות היסטורית להשיג הסכם הגנה עם ארה״ב ולהחיל את הריבונות הישראלית על חלקים נרחבים מיהודה ושומרון – זה מה שהם מסרבים לו וזה מה שהם מנסים להסתיר מעיני הציבור".</p>
      <p>ראש הממשלה פונה במאמץ אחרון לליברמן: "אני קורא להם להתעשת, אפשר לעשות מאמץ אחרון, ואני חושב שגם אביגדור ליברמן צריך לעשות מאמץ אחרון – צריך למנוע את הבחירות המיותרות האלה ולהקים ממשלה לאומית חזקה למדינת ישראל".</p>
      <related>
        <a href="http://www.93fm.co.il/radio/578410/"/>
        <a href="http://www.93fm.co.il/radio/578326/"/>
        <a href="http://www.93fm.co.il/radio/578311/"/>
      </related>
    </article>
  </body>
</html>