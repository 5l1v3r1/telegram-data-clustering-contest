<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/na-deflimpiiski-ihry-v-italiiu-vyrushyly-34-ukrainski-sportsmeny-204354.html"/>
    <meta property="og:site_name" content="5 канал"/>
    <meta property="article:published_time" content="2019-12-09T17:50:00+00:00"/>
    <meta property="og:title" content="В Італію на зимові Дефлімпійські ігри вирушили 34 українські спортсмени – чого очікують"/>
    <meta property="og:description" content="Спортсмени із порушеннями слуху виборюватимуть медалі в 5 із 6 видах спорту"/>
  </head>
  <body>
    <article>
      <h1>В Італію на зимові Дефлімпійські ігри вирушили 34 українські спортсмени – чого очікують</h1>
      <address>
        <time datetime="2019-12-09T17:50:00+00:00">09 Dec 2019, 17:50</time>
      </address>
      <p>Учасники національної дефлімпійської збірної вирушили до Італії, де візьмуть участь у Зимових іграх.</p>
      <p>Загалом Україну представлятимуть 34 спортсмени, це найбільша кількість учасників за всю історію участі збірної в Дефлімпійських іграх. Спортсмени із порушеннями слуху виборюватимуть медалі в 5 із 6 видах спорту. Це лижні перегони, гірськолижний спорт, керлінг, сноуборд та шахи. Дефлімпійські ігри стартують 12 грудня.</p>
      <p>Попередні змагання відбулися у 2015 році. Тоді українська збірна показала свій найкращий результат за всю історію – увійшла в ТОП-4 найкращих команд світу за загальною кількістю здобутих нагород.</p>
      <figure>
        <iframe src="https://www.youtube.com/embed/YNhKAXEEbiI" width="745" height="451" data-service="Youtube" scrolling="no"/>
      </figure>
      <p>"Національна збірна команда України Дефлімпійська тренувалася в різних місцях і в Україні, й закордоном з різних видів спорту: з лижних перегонів, з гірськолижного спорту і, будемо казати, з керлінгу, в основному і сноуборд виїжджав також закордон. А шахісти більше проводили навчально-тренувальні збори в Україні", – розповідає президент Спортивної федерації глухих України Леонід Касіцький.</p>
      <blockquote>Як повідомляв 5.UA, <a href="https://www.5.ua/suspilstvo/vyhotovliaiut-spetsialni-protezy-ta-provodiat-reabilitatsiiu-sportsmeny-ihor-neskorenykh-vyrushat-do-haahy-203600.html">збірна України "Ігор нескорених" провела відкрите тренування.</a> Його організували в Олімпійському навчально-спортивному центрі "Конча-Заспа". Це тренування є фінальним. Після нього спортсмени роз'їдуться по домівках і уже там поліпшуватимуть свої навички кожен окремо. У дев'яти видах спорту. </blockquote>
    </article>
  </body>
</html>