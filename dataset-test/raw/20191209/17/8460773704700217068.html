<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/sports/russia-banned-from-olympics-by-world-anti-doping-body-wada-for-four-years-over-doping/839653"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-12-09T17:04:17+00:00"/>
    <meta property="og:title" content="റഷ്യയ്ക്ക് 4വര്‍ഷത്തെ കായിക വിലക്ക്‌; ടോക്യോ ഒളിമ്പിക്‌സും ഖത്തര്‍ ലോകകപ്പും നഷ്‌ടമാകും"/>
    <meta property="og:description" content="റഷ്യയ്ക്ക് കായികരംഗത്ത് നാലു വര്‍ഷത്തെ വിലക്ക് ഏർപ്പെടുത്തി. ..."/>
  </head>
  <body>
    <article>
      <h1>റഷ്യയ്ക്ക് 4വര്‍ഷത്തെ കായിക വിലക്ക്‌; ടോക്യോ ഒളിമ്പിക്‌സും ഖത്തര്‍ ലോകകപ്പും നഷ്‌ടമാകും</h1>
      <address><time datetime="2019-12-09T17:04:17+00:00">09 Dec 2019, 17:04</time> by <a rel="author">വെബ് ഡെസ്‌ക്‌</a></address>
      <p>മോസ്‌ക്കോ &gt; റഷ്യയ്ക്ക് കായികരംഗത്ത് നാലു വര്‍ഷത്തെ വിലക്ക് ഏർപ്പെടുത്തി. വേള്‍ഡ് ആൻഡി ഡോപിങ് ഏജന്‍സിയാണ് റഷ്യയ്‌ക്ക്‌ വിലക്ക്‌ ഏർപ്പെടുത്തിയത്‌. കായികതാരങ്ങളുടെ ഉത്തേജക മരുന്ന് ഉപയോഗവുമായി ബന്ധപ്പെട്ട ലബോറട്ടറി ഫലങ്ങളില്‍ കൃത്രിമം കാട്ടിയെന്ന് കാണിച്ചാണ് വേള്‍ഡ് ആൻഡി ഡോപിങ് ഏജന്‍സി (വാഡ) റഷ്യയെ വിലക്കിയത്. ഈ വര്‍ഷം ജനുവരിയില്‍ അന്വേഷണോദ്യോഗസ്ഥര്‍ക്ക് സമര്‍പ്പിച്ച റഷ്യ ആൻഡി ഡോപിങ് ഏജന്‍സിയുടെ (റുസാഡ) റിപ്പോര്‍ട്ടില്‍ കൃത്രിമം കാട്ടി എന്നതാണ് ആരോപണം.</p>
      <p>ഇതോടെ അടുത്ത വര്‍ഷം ടോക്യോയില്‍ നടക്കുന്ന ഒളിമ്പിക്‌സിലും 2022 ഖത്തര്‍ ലോകകപ്പിലും 2022ലെ ബെയ്ജിങ് ശീതകാല ഒളിമ്പിക്‌സിലും റഷ്യയ്ക്ക് മത്സരിക്കാനാവില്ല. ഉത്തേജക മരുന്ന് പരിശോധനയുടെ കടമ്പ കടക്കാനായാല്‍ റഷ്യയിലെ കായികതാരങ്ങള്‍ക്ക് സ്വതന്ത്ര പതാകയുടെ കീഴില്‍ ഒളിമ്പിക്‌സില്‍ മത്സരിക്കാനാവും.</p>
      <p>സെന്റ്പീറ്റേഴ്‌സ്ബര്‍ഗ് ആതിഥേയത്വം വഹിക്കുന്ന യൂറോ 2020 ഫുട്‌ബോളില്‍ റഷ്യയ്ക്ക് മത്സരിക്കുന്നതിന് വിലക്ക് ബാധകമല്ല. സ്വിറ്റ്‌സര്‍ലന്‍ഡിലെ ലൗസെയ്‌നില്‍ നടന്ന വാഡയുടെ യോഗത്തിലാണ് റഷ്യയെ വിലക്കാന്‍ തീരുമാനമായത്. ഏകകണ്ഠമായിരുന്നു തീരുമാനം. വിലക്കിനെതിരേ ഇരുപത്തിയൊന്ന് ദിവസത്തിനുള്ളില്‍ റഷ്യയ്ക്ക് അപ്പീല്‍ നല്‍കാം.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/articles/october-revolution/832736"/>
        <a href="https://www.deshabhimani.com/editorial/us-withdrawal-inf-nuclear-treaty/780540"/>
        <a href="https://www.deshabhimani.com/editorial/russia-communist-party/759055"/>
        <a href="https://www.deshabhimani.com/editorial/russia-world-cup-2018/730882"/>
        <a href="https://www.deshabhimani.com/editorial/russia-united-kingdom-diplomatic-issues-and-cold-war/713011"/>
        <a href="https://www.deshabhimani.com/editorial/news-editorial-22-12-2016/611780"/>
        <a href="https://www.deshabhimani.com/news/technology/russian-telescope-detects-strong-signal-from-sun-like-star/586041"/>
        <a href="https://www.deshabhimani.com/books/news-books-22-05-2016/562672"/>
      </related>
    </article>
  </body>
</html>