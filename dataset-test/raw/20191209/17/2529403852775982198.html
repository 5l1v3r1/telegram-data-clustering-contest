<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/vittorio-veneto-%C3%A8-piena-di-alberi-da-abbattere-negli-anni-non-%C3%A8-stata-fatta-manutenzione-necessaria"/>
    <meta property="og:site_name" content="Oggi Treviso"/>
    <meta property="article:published_time" content="2019-12-09T17:46:41+00:00"/>
    <meta property="og:title" content="&quot;Vittorio Veneto è piena di alberi da abbattere. Negli anni non è stata fatta la manutenzione necessaria&quot;"/>
    <meta property="og:description" content="VITTORIO VENETO - Fortunatamente, però, la politica dell’amministrazione - in materia di alberi - mira ad una sorta di compensazione: “Quelli che vengono tagliati o rimossi vengono sostituiti con alberi giovani”, conclude Fasan."/>
  </head>
  <body>
    <article>
      <h1>"Vittorio Veneto è piena di alberi da abbattere. Negli anni non è stata fatta la manutenzione necessaria"</h1>
      <h2>L'assessore Fasan spiega gli abbattimenti di via Antonello da Serravalle. Ma per ogni albero tagliato ne verrà piantato uno di nuovo</h2>
      <address>
        <time datetime="2019-12-09T17:46:41+00:00">09 Dec 2019, 17:46</time>
      </address>
      <p><b>VITTORIO VENETO</b> - “La città è piena di alberi da abbattere”: lo ammette l’assessore leghista <b>Bruno Fasan</b>. C’è chi ha notato degli abbattimenti, nei giorni scorsi, in <b>via Antonello da Serravalle</b>, vicino alla chiesa di Sant’Andrea. “Si trattava di alcune piante ormai secche – spiega Fasan -, che sono state abbattute”.<br/><br/> <br/><br/>Ma qual è la ragione per cui la Città della Vittoria sarebbe piena di alberi da tagliare? “Negli anni non è stata fatta la manutenzione necessaria”, continua l’assessore, che ha portato l’esempio di<b> via Francesco da Milano</b>, in cui servirebbe un intervento per rimuovere almeno due o tre grandi essenze ormai secche.<br/><br/> </p>
      <figure>
        <img src="http://oggitreviso.it/sites/default/files/sites/default/files/2017/albero2.jpg"/>
      </figure>
      <p> <br/><br/>Fortunatamente, però, la politica dell’amministrazione - in materia di alberi - mira ad una sorta di compensazione: “Quelli che vengono tagliati o rimossi vengono sostituiti con alberi giovani”, conclude Fasan.</p>
    </article>
  </body>
</html>