<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/717132-ypoyrgoi-exoterikon-ee-phgh-sovarhs-anhsychias-h-symfonia-poy-ypegrapsan-toyrkia-livyh.html"/>
    <meta property="og:site_name" content="madata.gr"/>
    <meta property="article:published_time" content="2019-12-09T17:31:00+00:00"/>
    <meta property="og:title" content="Υπουργοί Εξωτερικών ΕΕ: Πηγή σοβαρής ανησυχίας η συμφωνία που υπέγραψαν Τουρκία - Λιβύη"/>
    <meta property="og:description" content="Το Συμβούλιο Εξωτερικών Υποθέσεων επαναβεβαίωσε την αλληλεγγύη των Κρατών Μελών της ΕΕ προς την Ελλάδα και την Κύπρο, σε σχέση με το «μνημόνιο» που υπέγραψε"/>
  </head>
  <body>
    <article>
      <h1>Υπουργοί Εξωτερικών ΕΕ: Πηγή σοβαρής ανησυχίας η συμφωνία που υπέγραψαν Τουρκία - Λιβύη</h1>
      <address>
        <time datetime="2019-12-09T17:31:00+00:00">09 Dec 2019, 17:31</time>
      </address>
      <p>Το Συμβούλιο Εξωτερικών Υποθέσεων επαναβεβαίωσε την αλληλεγγύη των Κρατών Μελών της ΕΕ προς την Ελλάδα και την Κύπρο, σε σχέση με το «μνημόνιο» που υπέγραψε η Τουρκία με τη Λιβύη, ανακοίνωσε ο Ύπατος Εκπρόσωπος της ΕΕ για την εξωτερική πολιτική Ζοζέπ Μπορέλ, μετά το πέρας της συνεδρίασης του ΣΕΥ στις Βρυξέλλες.</p>
      <p>Συγκεκριμένα ο Ύπατος Εκπρόσωπος τόνισε ότι οι 28 συζήτησαν για το εν λόγω μνημόνιο και από τη συζήτηση προέκυψε ότι το ζήτημα αυτό αποτελεί πηγή σοβαρής ανησυχίας για τα Κράτη Μέλη.</p>
      <p>Υπενθύμισε δε ότι ο ίδιος είχε ήδη τοποθετηθεί σχετικά με γραπτή δήλωση, αμέσως μόλις έγινε γνωστή η ύπαρξη αυτού του κειμένου.</p>
      <p>
        <a href="https://www.madata.gr/epikairotita/politics/717126-synedriazei-to-symvoylio-exoterikon-petsas-an-chreiastei-tha-sygklhthei-symvoylio-archhgon.html">Συνεδριάζει το Συμβούλιο Εξωτερικών - Πέτσας: Αν χρειαστεί θα συγκληθεί Συμβούλιο Αρχηγών</a>
      </p>
    </article>
  </body>
</html>