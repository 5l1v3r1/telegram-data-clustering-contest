<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/790241/real-madritis-vasilissa-tis-la-liga/"/>
    <meta property="og:site_name" content="to10.gr"/>
    <meta property="article:published_time" content="2019-12-09T17:21:21+00:00"/>
    <meta property="og:title" content="Ρεάλ Μαδρίτης: Η «βασίλισσα» της La Liga!"/>
    <meta property="og:description" content="H Ρεάλ Μαδρίτης έγινε η πρώτη ομάδα στην ιστορία της La Liga που έφτασε τις 1700 νίκες, αποδεικνύοντας πως είναι η βασίλισσα της Ισπανίας."/>
  </head>
  <body>
    <article>
      <h1>Ρεάλ Μαδρίτης: Η «βασίλισσα» της La Liga!</h1>
      <h2>H Ρεάλ Μαδρίτης έγινε η πρώτη ομάδα στην ιστορία της La Liga που έφτασε τις 1700 νίκες, αποδεικνύοντας πως είναι η βασίλισσα της Ισπανίας.</h2>
      <address><time datetime="2019-12-09T17:21:21+00:00">09 Dec 2019, 17:21</time> by <a rel="author">Γιώργος Πανταζόγλου</a></address>
      <p>Η Ρεάλ Μαδρίτης νίκησε την Εσπανιόλ την περασμένη Κυριακή με 2-0 στο Σαντιάγκο Μπερναμπέου και παρέμεινε στην κορυφή του πρωταθλήματος, μαζί με την Μπαρτσελόνα.</p>
      <p>Οι μερένχες βρίσκονται σε εξαιρετική κατάσταση και με τη νίκη κόντρα στην ομάδα της Βαρκελώνης κατάφεραν ένα μοναδικό και ιστορικό επίτευγμα που αποδεικνύει ότι η βασίλισσα είναι η… βασίλισσα της La Liga.</p>
      <p>
        <a href="https://www.to10.gr/podosfero/champions-league/790051/olybiakos-kala-nea-gia-avraam/">
          <i>Καλά νέα για Αβραάμ, τι γίνεται με Βαλμπουενά για Ερυθρό Αστέρα</i>
        </a>
      </p>
      <p>Συγκεκριμένα, η ομάδα του Ζινεντίν Ζιντάν με τη νίκη της κόντρα στην Εσπανιόλ έφτασε τις 1700 νίκες στο ισπανικό πρωτάθλημα και η Ρεάλ έγινε η πρώτη ομάδα της χώρας που καταφέρνει κάτι τέτοιο. Η βασίλισσα είναι στην κορυφή της λίστας και ξεπερνάει κατά σειρά τις Μπαρτσελόνα (1646 νίκες), Ατλέτικο Μαδρίτης (1292 νίκες), Αθλέτικ Μπιλμπάο (1239 νίκες) και Βαλένθια (1230 νίκες).</p>
      <p>Η Ρεάλ βρίσκεται πολύ μπροστά σε σχέση με τις υπόλοιπες, ενώ αξίζει να σημειωθεί πως από τις 1700 νίκες που έχει πετύχει, οι 1094 έχουν έρθει στην έδρα της. Από εκεί και πέρα 606 ματς έχει κερδίσει στις έδρες των αντιπάλων της, ενώ η αρχή έγινε το μακρινό 1929 και ειδικότερα στις 10 Φλεβάρη.</p>
      <p>Τότε η Ρεάλ είχε κερδίσει τη Γιουρόπα με 5-0, ενώ είχε φτάσει τις 500 νίκες στις 27 Δεκεμβρίου του 1964 όταν είχε επικρατήσει με 4-0 της Σεβίλλης. Στις 2 Σεπτεμβρίου του 1990 η Ρεάλ νίκησε με 2-0 την Εσπανιόλ κι έφτασε τις 1000 νίκες, ενώ στις 31 Μαρτίου του 2012 η Ρεάλ διέλυσε με 5-1 την Οσασούνα και έφτασε τις 1500 νίκες στην ιστορία της στο ισπανικό πρωτάθλημα.</p>
      <p>
        <b>
          <a href="https://www.to10.gr/podosfero/la-liga/790241/real-madritis-vasilissa-tis-la-liga/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>