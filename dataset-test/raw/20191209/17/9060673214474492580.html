<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.wp.pl/zabkowice-slaskie-18-latek-mial-zabic-7-letniego-brata-i-rodzicow-nieoficjalnie-marcel-c-ma-jeszcze-jednego-brata-6454935482804353a"/>
    <meta property="og:site_name" content="wiadomosci.wp.pl"/>
    <meta property="article:published_time" content="2019-12-09T17:57:00+00:00"/>
    <meta property="og:title" content="Ząbkowice Śląskie. 18-latek miał zabić 7-letniego brata i rodziców. Nieoficjalnie: Marcel C. ma jeszcze jednego brata"/>
    <meta property="og:description" content="48-letni Katarzyna i Tomasz C. oraz ich 7-letni syn Kacper C. zostali zamordowani. Ich ciała odnaleziono w mieszkaniu przy ul. Powstańców Warszawy w Ząbkowicach Śląskich. To 18-letni Marcel C. miał zabić"/>
  </head>
  <body>
    <article>
      <h1>Ząbkowice Śląskie. 18-latek miał zabić 7-letniego brata i rodziców. Nieoficjalnie: Marcel C. ma jeszcze jednego brata</h1>
      <address><time datetime="2019-12-09T17:57:00+00:00">09 Dec 2019, 17:57</time> by <a rel="author">Magdalena Raducha</a></address>
      <p><a href="https://wiadomosci.wp.pl/tag/z%C4%85bkowice%20%C5%9Bl%C4%85skie">ząbkowice śląskie</a><a href="https://wiadomosci.wp.pl/autor/magdalena-raducha/6301599116510849">Magdalena Raducha</a>wczoraj (18:57)</p>
      <h3>Ząbkowice Śląskie. 18-latek miał zabić 7-letniego brata i rodziców. Nieoficjalnie: Marcel C. ma jeszcze jednego brata</h3>
      <p>48-letni Katarzyna i Tomasz C. oraz ich 7-letni syn Kacper C. zostali zamordowani. Ich ciała odnaleziono w mieszkaniu przy ul. Powstańców Warszawy w Ząbkowicach Śląskich. To 18-letni Marcel C. miał zabić siekierą rodziców i brata. Jak nieoficjalnie dowiedziała się Wirtualna Polska, Marcel C. ma jeszcze drugiego brata, który na co dzień nie mieszka w Ząbkowicach Śląskich.<b>Głosuj</b><b>Głosuj</b><b>Podziel się</b>Opinie</p>
      <figure>
        <img src="https://v.wpimg.pl/ODIzMDYyYCUoGDt3dgJtMGtAby0wW2NmPFh3ZnY2YHJ9TjVwa0BgIGcNPS00HmE0JVV8fGFAfXx4Snl8dEt5d3xDfXZhSmA-KBgmKy4QLCFkCSElKhImIWcwHQN7BA=="/>
      </figure>
      <p>Ząbkowice Śląskie. To tu doszło do rodzinnej tragedii (WP.PL, Fot: Daniel Gnap)</p>
      <figure>
        <img src="https://v.wpimg.pl/ODIzMDYyYCUoGDt3dgJtMGtAby0wW2NmPFh3ZnY2YHF_AnlxdhBhMzlUPSh2GGAtZgk5I3YJJCJmGCpqKRcoZjQ="/>
      </figure>
      <p><a href="https://wiadomosci.wp.pl/zabkowice-slaskie-wstrzasajaca-zbrodnia-na-dolnym-slasku-nowe-doniesienia-6454818619349121a">Do zabójstwa doszło w nocy z niedzieli na poniedziałek w Ząbkowicach Śląskich.</a> 18-letni Marcel C. z dachu rodzinnego domu zadzwonił na policję i zgłosił, że ktoś się do niego włamał i zabił trzy osoby.</p>
      <p>- Przybyli na miejsce funkcjonariusze znaleźli trzy ciała. Podejrzewany o zabójstwo 18-latek został zatrzymany. W domu trwają czynności z udziałem prokuratora i policji - mówiła Wirtualnej Polsce Ilona Golec, oficer prasowa policji w Ząbkowicach Śląskich. Marcel C. nie usłyszał jeszcze zarzutów, choć zapowiadano, że to kwestia kilku godzin.</p>
      <p>Sąsiedzi i mieszkańcy miasta są wstrząśnięci tragedią. W rozmowie z WP mówią: - Nikt z nas się tego nie spodziewał. To taka ułożona rodzina.</p>
      <figure>
        <img src="https://v.wpimg.pl/ODIzMDYyYCUoGDt3dgJtMGtAby0wW2NmPFh3ZnY2YHF_AnlxdhBhMzlUPSh2GGAtZgk5I3YJJCJmGCpqKRcoZjQ="/>
      </figure>
      <h4>Ząbkowice Śląskie. Trzeci syn państwa C.</h4>
      <p>Ofiarami są 48-letni rodzice - Katarzyna i Tomasz C. - i siedmioletni brat Marcela C., Kacper. Mieli zostać zabici siekierą. <a href="https://wiadomosci.wp.pl/zabkowice-slaskie-18-latek-mial-zabic-brata-i-rodzicow-nie-bylo-z-nim-problemow-6454838299211393a">Chłopak miał się przyznać funkcjonariuszom, że sam dokonał zabójstw i wskazał, gdzie zakopał narzędzie zbrodni.</a></p>
      <p>Jak udało nam się ustalić, Katarzyna i Tomasz C. mieli trzech synów. To 7-letni Kacper C., 18-letni Marcel i dwudziestokilkuletni Karol. Potwierdziła nam to osoba z bliskiej rodziny, mówią o tym też sąsiedzi oraz znajomi Marcela.</p>
      <p>Najstarszy z synów ukończył Liceum Ogólnokształcące w Ząbkowicach Śląskich. Mieszka na stałe we Wrocławiu. Jest studentem Politechniki Wrocławskiej. - To straszne, co teraz się z tym Karolem będzie działo. Podobno jak tylko się dowiedział, od razu przyjechał do Ząbkowic - mówi nam osoba znająca rodzinę.</p>
      <p>Prokuratura nie potwierdza, ale także nie zaprzecza naszym informacjom. - Nie komentujemy żadnych doniesień dotyczących rodziny - powiedział WP Tomasz Orepuk, rzecznik prasowy Prokuratury Okręgowej w Świdnicy.</p>
      <figure>
        <img src="https://v.wpimg.pl/ODIzMDYyYCUoGDt3dgJtMGtAby0wW2NmPFh3ZnY2YHF_AnlxdhBhMzlUPSh2GGAtZgk5I3YJJCJmGCpqKRcoZjQ="/>
      </figure>
      <p>
        <b>Masz newsa, zdjęcie lub filmik? Prześlij nam przez <a href="https://dziejesie.wp.pl/">dziejesie.wp.pl</a></b>
      </p>
      <p>Polub WP Wiadomości</p>
    </article>
  </body>
</html>