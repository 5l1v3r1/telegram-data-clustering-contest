<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/145_rosiyskih_sportsmeniv_ne_zmozhut_vistupati_na_zmagannyah_navit_pid_neytralnim_praporom_n1246185"/>
    <meta property="og:site_name" content="24 Канал"/>
    <meta property="article:published_time" content="2019-12-09T17:58:00+00:00"/>
    <meta property="og:title" content="145 російських спортсменів не зможуть виступати на змаганнях навіть під нейтральним прапором"/>
    <meta property="og:description" content="WADA точно усуне від змагань 145 російських спортсменів з підозрілими допінг-пробами. Про це розповів глава комітету щодо відповідності WADA Джонатан Тейлор."/>
  </head>
  <body>
    <article>
      <h1>145 російських спортсменів не зможуть виступати на змаганнях навіть під нейтральним прапором</h1>
      <address><time datetime="2019-12-09T17:58:00+00:00">09 Dec 2019, 17:58</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>WADA точно усуне від змагань 145 російських спортсменів з підозрілими допінг-пробами. Про це розповів глава комітету щодо відповідності WADA Джонатан Тейлор.</b>
      </p>
      <p>За його словами, у WADA вже є імена всіх підозрілих спортсменів з бази LIMS, включаючи спортсменів, дані по яких були піддані маніпуляціям або навіть видалені.</p>
      <blockquote>Читайте також: <a href="https://24tv.ua/sport/rosiyu_vidstoronili_vid_olimpiadi_2020_na_4_roki_rishennya_vada_n1245915">Росію на чотири роки відсторонили від Олімпіад та чемпіонатів світу</a></blockquote>
      <aside>Сюди входять тих 145 спортсменів, яких WADA вважає найбільш підозрілими, але не обмежується ними. Я розумію заклики до повної заборони для російських спортсменів на участь у змаганнях, незалежно від їх залучення у систему маніпуляцій. Але комітет прийняв одностайне рішення, що в цьому випадку, ті люди, які можуть довести свою невинність, не повинні каратися. Радий, що виконком WADA погодився з цим,<br/><a href="https://www.sport-express.ru/olympics/tokyo2020/news/vada-otstranit-ot-sorevnovaniy-145-rossiyan-s-podozritelnymi-doping-probami-1620165/">sport-express.ru</a>.<cite>– цитує Тейлора</cite></aside>
      <p>Разом з тим, Росія повинна компенсувати WADA всі витрати на розслідування з січня 2019 року. Російська сторона повинна заплатити 10 відсотків від річного бюджету WADA. Попередній рахунок складає трохи менше ніж 5 мільйонів доларів.</p>
      <p>Яка причина відсторонення Росії?</p>
      <p>Причиною для відсторонення стало розслідування за даними з бази Московської антидопінгової лабораторії, в якій містяться результати досліджень за 2012-2015 роки.</p>
      <p>Незалежні експерти встановили, що в базу вносилися зміни з метою приховати позитивні допінг-проби російських спортсменів. За даними The Telegraph, Москва маніпулювала даними протягом 18 місяців.</p>
      <figure>
        <img src="https://24tv.ua/resources/photos/news/260x153_DIR/201912/1245979.jpg?201912153638"/>
      </figure>
      <blockquote>Читайте також: <a href="https://24tv.ua/sport/rosiya_ne_zigraye_na_chempionati_svitu_z_futbolu_v_katari_n1245979">Росія зможе зіграти на чемпіонаті світу з футболу в Катарі під нейтральним прапором</a></blockquote>
      <p>Тому WADA ініціювало розгляд питання невідповідності РУСАДА за прискореною процедурою відповідно до Міжнародного стандарту про відповідність.</p>
      <p>Росія має 21 день, щоб оскаржити рішення WADA, яке було прийнято 9-го грудня.</p>
      <h3>Останні новини про допінг-скандал</h3>
      <ul>
        <li>16:17 9 груд <a href="https://24tv.ua/sport/zanadto_dovgo_rosiyskiy_doping_vidvolikav_vid_chistogo_sportu__prezident_wada_n1246085">Занадто довго російський допінг відволікав від чистого спорту, – президент WADA</a></li>
        <li>15:04 9 груд <a href="https://24tv.ua/sport/rosiya_ne_zigraye_na_chempionati_svitu_z_futbolu_v_katari_n1245979">Росія зможе зіграти на чемпіонаті світу з футболу в Катарі під нейтральним прапором</a></li>
        <li>13:23 9 груд <a href="https://24tv.ua/sport/rosiya_mogla_otrimati_zhorstkishe_pokarannya_vid_wada_za_dopingoviy_skandal_n1245967">Росія могла отримати жорсткіше покарання від WADA за допінговий скандал</a></li>
        <li>13:00 9 груд <a href="https://24tv.ua/sport/rosiya_podast_apelyatsiyu_na_diskvalifikatsiyu_vid_wada_n1245939">Росія подасть апеляцію на дискваліфікацію від WADA</a></li>
        <li>11:51 9 груд <a href="https://24tv.ua/sport/spodivayusya_shho_rosiyu_pokarayut_ya_vtrativ_paru_medaley_cherez_neyi__legendarniy_biatlonist_n1245885">Сподіваюся, що Росію покарають, я втратив пару медалей через неї, – легендарний біатлоніст</a></li>
        <li>27 лист 2019 <a href="https://24tv.ua/sport/doping_skandal_v_rosiyi__chi_budut_perenositi_yevro_2020_i_final_ligi_chempioniv__novini_n1240378">Росія зможе прийняти Євро-2020 і фінал Ліги чемпіонів попри допінговий скандал</a></li>
      </ul>
    </article>
  </body>
</html>