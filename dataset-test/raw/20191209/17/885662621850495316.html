<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/126819/karamoyzis-oi-xenoi-prepei-na-ependysoyn-stin-ellada-gia-15-logoys"/>
    <meta property="og:site_name" content="Insider"/>
    <meta property="article:published_time" content="2019-12-09T17:15:00+00:00"/>
    <meta property="og:title" content="Καραμούζης: Οι ξένοι πρέπει να επενδύσουν στην Ελλάδα για 15 λόγους"/>
    <meta property="og:description" content="Ο Νίκος Καραμούζης παρουσιάζει ένα προς ένα όλα τα ανταγωνιστικά χαρακτηριστικά της Ελλάδας."/>
  </head>
  <body>
    <article>
      <h1>Καραμούζης: Οι ξένοι πρέπει να επενδύσουν στην Ελλάδα για 15 λόγους</h1>
      <h2>Ο Νίκος Καραμούζης παρουσιάζει ένα προς ένα όλα τα ανταγωνιστικά χαρακτηριστικά της Ελλάδας.</h2>
      <address>
        <time datetime="2019-12-09T17:15:00+00:00">09 Dec 2019, 17:15</time>
      </address>
      <p><b>Τους 15 λόγους για τους οποίους οι ξένοι επενδυτές πρέπει να στραφούν στην Ελλάδα για επενδύσεις </b>παρουσίασε ο πρόεδρος της Grant Thornton, <b>Νίκος Καραμούζης, </b>μιλώντας στο 21o Ετήσιο Επενδυτικό Συνέδριο της Capital Link στη Νέα Υόρκη.</p>
      <p>Τα ανταγωνιστικά πλεονεκτήματα της Ελλάδας, σύμφωνα με τον κ. Καραμούζη, είναι τα εξής:</p>
      <p>1) Είναι μια χώρα ειρηνική και δημοκρατική, ένας πυλώνας σταθερότητας στην περιοχή.</p>
      <p>2) Είναι μέλος όλων των μεγάλων διεθνών οργανισμών, ενώ η γεωγραφική και γεωστρατηγική θέση της Ελλάδας είναι μοναδική.</p>
      <p>3) Είναι μια ανοιχτή κοινωνία που προάγει πολιτισμό, ιστορία και ανθρώπινες αξίες.</p>
      <p>4) Ως μέλος της Ευρωζώνης, η Ελλάδα έχει διασφαλίσει τη σταθερότητα σε επίπεδο αγοράς συναλλάγματος και τραπεζικών αρχών.</p>
      <p>5) Η Ελλάδα έχει ανακτήσει τη μακροοικονομική και δημοσιονομική της σταθερότητα.</p>
      <p>6) Η νέα κυβέρνηση προάγει την πολιτική σταθερότητα και εφαρμόζει πολιτικές φιλικές προς την επιχειρηματικότητα.</p>
      <p>7) Η Ελλάδα παρουσιάζει ανταγωνιστικά εργατικά κόστη και ευελιξία στην αγορά εργασίας.</p>
      <p>8) Η Ελλάδα έχει βελτιώσει τις συνθήκες ρευστότητας στην αγορά και τις τράπεζες, ενώ έχει ανακτήσει την πρόσβασή της στις αγορές.</p>
      <p>9) Οι χαμηλές τιμές στο ελληνικό real estate λόγω κρίσης αποτελούν σημαντικές επενδυτικές ευκαιρίες.</p>
      <p>10) Η Ελλάδα υλοποιεί ένα μεγάλο πρόγραμμα αποκρατικοποιήσεων, το οποίο δημιουργεί πρόσφορο έδαφος για επενδύσεις.</p>
      <p>11) Το ύψος των κόκκινων δανείων των ελληνικών τραπεζών δημιουργεί επενδυτικές ευκαιρίες.</p>
      <p>12) Η Ελλάδα έχει βελτιώσει σε μεγάλο βαθμό τις υποδομές της.</p>
      <p>13) Διαθέτει καλά εκπαιδευμένο εργατικό δυναμικό.</p>
      <p>14) Το μικρό μέγεθος των ελληνικών εταιρειών – το μικρότερο σε ολόκληρη την Ευρωζώνη – αυξάνει τις προοπτικές εξαγορών και συγχωνεύσεων.</p>
      <p>15) Η ελληνική οικονομία έχει επιστρέψει στην ανάπτυξη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/oikonomia/agores/126821/poy-tha-krithei-i-mahi-ton-agoron"/>
        <a href="https://www.insider.gr/eidiseis/oikonomia/126815/staikoyras-se-trohia-dynamikis-epanekkinisis-i-elliniki-oikonomia"/>
        <a href="https://www.insider.gr/oikonomia/politiki/126813/mitsotakis-mia-nea-epohi-oikonomikon-eykairion-anatellei-stin-ellada"/>
      </related>
    </article>
  </body>
</html>