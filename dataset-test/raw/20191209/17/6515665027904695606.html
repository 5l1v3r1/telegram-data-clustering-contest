<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/severna-makedonija/3372661/ulaze-u-nato-a-boje-se-laznih-vesti-dramaticno-upozorenje-predsednika-makedonije-steve-pendarovskog"/>
    <meta property="og:site_name" content="kurir.rs"/>
    <meta property="article:published_time" content="2019-12-09T17:59:00+00:00"/>
    <meta property="og:title" content="ULAZE U NATO, A BOJE SE LAŽNIH VESTI: Dramatično upozorenje predsednika Severne Makedonije Steve Pendarovskog!"/>
    <meta property="og:description" content="Predsednik Severne Makedonije Stevo Pendarovski upozorio je danas da njegova zemlja uoči ulaska u NATO može da bude predmet kampanje političke propagande i lažnih vesti."/>
  </head>
  <body>
    <article>
      <h6 class="kicker">čudno</h6>
      <h1>ULAZE U NATO, A BOJE SE LAŽNIH VESTI: Dramatično upozorenje predsednika Severne Makedonije Steve Pendarovskog!</h1>
      <address>
        <time datetime="2019-12-09T17:59:00+00:00">09 Dec 2019, 17:59</time>
      </address>
      <p>
        <b>Predsednik Severne Makedonije Stevo Pendarovski upozorio je danas da njegova zemlja uoči ulaska u NATO može da bude predmet kampanje političke propagande i lažnih vesti.</b>
      </p>
      <p>"Smatram da uoči ulaska u NATO narednih nekoliko meseci možemo da budemo predmet kampanje političke propagande i lažnih vesti, kao što smo bili tokom političke kampanje prošle godine uoči referenduma za promenu imena. Ali ne očekujem da ćemo dostići nivo od 2018. godine", rekao je Pendarovski za makedonsku TV Sitel.</p>
      <p>Prema njegovim rečima, nesporno je da je NATO pre svega bezbednosna organizacija u kojoj su nacionalne vojske u savezu.</p>
      <p>"NATO se percepira kao garant bezbednosti pa ljudi smatraju da ako smo deo te organizacije nećemo biti napadnuti. Od prvih zemalja koje su postale deo NATO pa sve do danas, ne postoje članice u kojima nakon ulaska nije zabeležen povećan broj stranih investitora, jer investitori smatraju da ako si deo Alijanse, onda imas predvidivu budućnost", naglasio je Pendarovski.</p>
      <p>Ratifikaciju pristupnog protokola za prijem Severne Makedonije u NATO treba da završi još Sspanija, koja je to odložila zbog prevremenih parlamentarnih izbora.</p>
      <p>Nakon toga, ostaje ratifikacija u makedonskom Sobranju.</p>
      <p>Kurir.rs/Tanjug Foto: Beta</p>
      <related>
        <h4>NE PROPUSTITE</h4>
        <a href="https://www.kurir.rs/region/severna-makedonija/3369409/zoran-zaev-porucio-ostvarujemo-san-postajemo-30-clanica-nato-foto"/>
        <a href="https://www.kurir.rs/region/severna-makedonija/3369861/stoltenberg-hvali-makedonce-vase-clanstvo-u-nato-dobro-i-za-vas-i-za-citav-region"/>
        <a href="https://www.kurir.rs/region/severna-makedonija/3368077/zastava-severne-makedonije-dignuta-sa-zastavama-nato-zemalja-ministarka-odbrane-sekerinska-ponosna-zbog-toga-foto"/>
      </related>
    </article>
  </body>
</html>