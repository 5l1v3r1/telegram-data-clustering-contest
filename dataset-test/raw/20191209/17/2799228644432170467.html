<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/religious/shani-sade-sati-2020-effects-saturn-transit-2020-dhaiya-effects-on-rashi-horoscope-sign-aries-taurus-gemini-cancer-leo-virgo-libra-scorpio-sagittarius-capricorn-aquarius-and-pisces"/>
    <meta property="og:site_name" content="inkhabar"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="Shani Sade Sati 2020 Effects: शनि साढ़े साती 2020 और ढैय्या का कई राशियों पर होगा नकारात्मक प्रभाव, इन्हें होगा लाभ"/>
    <meta property="og:description" content="Shani Sade Sati 2020 Effects: नए साल 24 जनवरी 2020 को शनि अपनी राशि मकर में गोचर करेंगे. शनि राशि परिवर्तन का बड़ा असर हर एक राशि के जातकों पर पड़ने जा रहा है. जानिए शनि की साढ़े साती और ढैय्या किस लग्न के जातकों के लिए शुभ और अशुभ होगी."/>
  </head>
  <body>
    <article>
      <h1>Shani Sade Sati 2020 Effects: शनि साढ़े साती 2020 और ढैय्या का कई राशियों पर होगा नकारात्मक प्रभाव, इन्हें होगा लाभ</h1>
      <h2>Shani Sade Sati 2020 Effects: नए साल 24 जनवरी 2020 को शनि अपनी राशि मकर में गोचर करेंगे. शनि राशि परिवर्तन का बड़ा असर हर एक राशि के जातकों पर पड़ने जा रहा है. जानिए शनि की साढ़े साती और ढैय्या किस लग्न के जातकों के लिए शुभ और अशुभ होगी.</h2>
      <address><time datetime="2019-12-09T17:37:00+00:00">09 Dec 2019, 17:37</time> by <a rel="author">इनखबर टीम</a></address>
      <p><b>नई दिल्ली.</b> साल 2020 में 24 जनवरी को शनि अपनी राशि मकर में गोचर करेंगे. मकर और धनु दोनों राशि में पहले से ही शनि साढ़ेसाती का प्रभाव चल रहा है. ऐसे में जब शनि राशि का परिवर्तन होता है तो सभी लोग ये जानने के उत्सुक हैं कि उनके लिए यह ग्रह गोचर क्या प्रभाव देने वाला है. मान्यता है कि शनि लोगों को उनके कर्मों के अनुसार फल देते हैं. शनि के शुभ होने पर लोग सुखी और खराब होने पर दुखी रहता है. हम आपको बता रहे हैं साल 2020 में शनि की साढ़ेसाती और ढैय्या किस लग्न के लोगों के लिए शुभ और अशुभ होगी.<br/><br/><b>1.</b> मेष लग्न के लोगों के लिए शनि लाभदायक और शुभ होंगे. अगर मेष लग्न के जातकों की कुंडली में शनि की दशा अच्छी है तो ढैय्या और शनि साढ़ेसाती आपको लाभ देगी. साथ ही धन लाभ होने की संभावनाएं हैं.<br/><br/><b>2.</b> वृषभ लग्न के लोगों के लिए शनि नवमेश और दशमेश. वृषभ राशि के लिए भी शनि शुभ व फलदायक रहेंगे और अशुभ प्रभावों से मुक्ति मिलेगी. साथ ही आपका भाग्य चमकेगा. बेरोजगारों को रोजगार मिलेगा.</p>
      <figure>
        <iframe src="https://www.youtube.com/embed/R8F3WZ7Oj-A" width="500" height="281" data-service="Youtube" scrolling="no"/>
      </figure>
      <p><b>3.</b> मिथुन लग्न के लोगों के लिए शनि अष्टमेश व नवमेश होते हैं. अगर कुंडली में शनि शुभ प्रभाव में हैं तो आपको शुभ फल की प्रात्ति होगी. और अगर अशुभ<br/>प्रभाव में है तो आपके लिए कष्टदायक हो सकता है.<br/><br/><b>4.</b> कर्क लग्न के लोगों की राशि में शनि सप्तमेष और अष्मेश बताए गए हैं इसलिए इस राशि के लोगों के लिए शनि अशुभ फलदायक होते हैं. अगर कर्क लग्न के<br/>लोगों की जन्मपत्री में शनि शुभ भाव में हैं तो आपके ऊपर शनि साढ़ेसाते और ढैय्या का कोई खास प्रभाव नहीं पड़ता लेकिन अशुभ भावों में स्थित हैं तो शनि<br/>मिश्रित फलदायी होते हैं. इस अवधि में जीवनसाथी से मतभेद हो सकते हैं या मृत्युतुल्य कष्ट हो सकता है.<br/><br/><b>5</b>. सिंह लग्न में शनि पष्ठेश व सप्तमेश होते हैं. इस कारण इस राशि के लिए शनि अशुभ फलदायक होते हैं. इसलिए साढ़ेसाती व ढैय्या की अवधि मिश्रित फलदायी होती है. इस अवधि में आपकी सेहत खराब हो सकती है. या किसी गंभीर बीमारी की चपेट में आ सकते हैं. सिंह लग्न में शनि मारकेश होते हैं इसलिए साढ़ेसाती व ढैय्या की अवधि में मौत जैसा कष्ट भी हो सकता है.<br/><br/><b>6.</b> कन्या लगन में शनि पंचमेश और पष्ठेश होते हैं. शनि कन्या राशि के लोगों के लिए मिश्रित व सामान्य फल देने वाले होते हैं. कन्या लग्न के जातकों के लिए<br/>शनि साढ़ेसाती व ढैय्या का पूर्वाद्धकाल शुभ बताया गया है लेकिन उत्तरादद्ध काल कष्टदायक व हानिकारक होता है. इस अवधि में प्रेम संबंधों में सफलता मिलती है.<br/><br/><b>7.</b> तुला लग्न में शनि चतुर्थेश और पंचमेश होते हैं. इसी वजह से आपके लिए शनि बहुत ही शुभ फलदायक होते हैं. अगर आपकी जन्मपत्रिका में शनि शुभ भाव में स्थित हैं तो ढैय्या और साढ़ेसाती आपके लिए शुभ होगी. इस अवधि आपको लाभ मिलेगा. भूमि, भवन और वाहन सुख की प्राप्ति हो सकती है.</p>
      <figure>
        <iframe src="https://www.youtube.com/embed/cuSZSKWn9vs" width="500" height="281" data-service="Youtube" scrolling="no"/>
      </figure>
      <p><b>8.</b> वृश्चिक लग्न में शनि तृतीयेश व चतुर्थेश होते हैं. शनि आपके लिए सामान्य फलदायक होंगे. इस अवधि में साढ़ेसाती से मिश्रित फल प्राप्त होगा. कभी लाभ तो कभी नुकसान हो सकता है. भाई-बहनों से विवाद हो सकता है. भूमि, भवन व वाहन का सुख मिलेगा.<br/><br/><b>9.</b> धनु लग्न में शनि द्वितीयेश व तृतीयेश होते हैं. इस वजह से धनु लग्न वालों के लिए शनि अशुभ फलदायी होते है. शनि इस लग्न के लोगों के लिए मारक भाव के स्वामी हैं. इस वजह से अगर आपकी कुंडली में शनि अशुभ स्थिति में हैं तो साढ़ेसाती या ढैय्या के समय काफी कष्ट देते हैं. इस अवधि में पारिवारिक विवाद के कारण मानसिक अशांति होती है.<br/><br/><b>10.</b> मकर लगन में शनि लग्नेश और द्वितीयेश होते हैं. लग्नेश व द्वितीयेश होने की वजह से इस राशि में पैदा हुए जातकों के लिए शनि मिश्रित फलदायी होते हैं. लेकिन मारकेश होने की वजह से ये कष्टदायक साबित होते हैं. लेकिन अगर कुंडली में शनि शुभ स्थिति में हैं तो शनि की साढ़ेसाती व ढैय्या मिश्रित फलदायी होती है. साढ़ेसाती के पूर्व काल में आपको लाभ मिलेगा.<br/><br/><b>11.</b> कुंभ लग्न में शनि व्ययेश व लग्नेश होते हैं. साथ शनि मिश्रित फलदायक होते हैं. कुंभ लग्न के लोगों के लिए जातकों को शनि लग्नेश होने से शुभ फल भी प्रदान करते हैं. कार्य व यात्रा सफल होती हैं. विदेश यात्राओं के अवसर प्राप्त होते हैं.<br/><br/><b>12.</b> मीन लग्न में शनि लाभेश व व्ययेश होते हैं और शुभ फल को प्रदान करते हैं. अगर आपकी कुंडली में शनि शुभ स्थिति में हैं तो आपको साढ़ेसाती व ढैय्या की अवधि में लाभ मिलेगा. इस अवधि में धनलाभ होता है. आय बढ़ जाती है. प्रमोशन के अवसर मिलते हैं.<br/><br/><a href="https://www.inkhabar.com/photo-article/saturn-transit-2020-effects-shani-gochar-astrology-prediction-of-sagittarius-capricorn-aquarius-and-other-rashi">Saturn Transit 2020 Effects: नए साल में शनि गोचर से धनु, मकर और कुंभ राशि पर साढ़े साती, जानिए अन्य राशियों पर क्या रहेगा असर</a><br/><br/><a href="https://www.inkhabar.com/photo-article/shani-gochar-2020-effects-on-libra-saturn-transit-effects-on-tula-rashi-job-and-business-health-family-student">Shani Gochar 2020 Effects on Libra: शनि गोचर 2020 का तुला राशि पर पड़ेगा भारी असर, जानें कारोबार, सेहत और परिवार समेत पूरी जानकारी</a></p>
      <figure>
        <iframe src="https://www.youtube.com/embed/qFbYa3bjW9c" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>