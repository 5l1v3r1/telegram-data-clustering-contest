<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793540/%D8%AA%D8%A7%DA%A9%DB%8C%D8%AF%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%A8%D8%B1%D9%87%D9%85%DA%A9%D8%A7%D8%B1%DB%8C-%D9%85%D9%86%D8%B7%D9%82%D9%87-%D8%A7%DB%8C-%D8%A8%D8%B1%D8%A7%DB%8C-%D9%85%D8%A8%D8%A7%D8%B1%D8%B2%D9%87-%D8%A8%D8%A7%D8%AA%D8%B1%D9%88%D8%B1%DB%8C%D8%B3%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:00:53+00:00"/>
    <meta property="og:title" content="تاکیدرئیس جمهور افغانستان برهمکاری منطقه‌ای برای مبارزه باتروریسم"/>
    <meta property="og:description" content="رئیس جمهور افغانستان در جریان نشست «قلب آسیا»، تروریسم را موضوعی بین‌المللی عنوان کرد که کشورش برای مقابله با آن نیازمند همکاری منطقه‌ای است."/>
  </head>
  <body>
    <article>
      <h1>تاکیدرئیس جمهور افغانستان برهمکاری منطقه‌ای برای مبارزه باتروریسم</h1>
      <address>
        <time datetime="2019-12-09T17:00:53+00:00">09 Dec 2019, 17:00</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از آناتولی، «اشرف غنی» رییس‌جمهور افغانستان در جریان هشتمین نشست «قلب آسیا» موسوم به روند استانبول در سخنانی با تاکید بر این که افغانستان از گذشته مسیر انتقال انرژی بوده است، همچنین گفت: افغانستان بهترین مکان برای استفاده از انرژی‌های نوظهور است.</p>
      <p>به گفته اشرف غنی، تروریسم در افغانستان موضوع بین‌المللی است و برای مبارزه با آن نیازمند همکاری منطقه‌ای هستیم.</p>
      <p>رئیس جمهور افغانستان همچنین بر این موضوع تاکید کرد که ۹۶ درصد عملیات‌ها در افغانستان از سوی نیروهای امنیتی این کشور انجام می‌شود.</p>
      <p>اشرف غنی همچنین با بیان این که شهروندان افغانستان به دنبال صلح هستند، همچنین به طرح ۷ ماده‌ای صلح از سوی دولت این کشور اشاره کرد و از در نظر گرفتن پیشنهادات مردم افغانستان و جامعه جهانی در این طرح خبر داد.</p>
      <p>رئیس جمهور افغانستان همچنین درباره توافق صلح با طالبان تاکید کرد که دستیابی به توافق در مورد یک روند هماهنگ به پشتیبانی منطقه‌ای و بین‌المللی به رهبری دولت افغانستان نیاز دارد.</p>
    </article>
  </body>
</html>