<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/skrajna-bezmyslnosc-policja-zatrzymala-nietrzezwego-kierowce-autobusu-wiozl-dzieci-do-szkoly,88493.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T17:19:00+00:00"/>
    <meta property="og:title" content="Skrajna bezmyślność! Policja zatrzymała nietrzeźwego kierowcę autobusu. Wiózł dzieci do szkoły"/>
    <meta property="og:description" content="Za kierowanie w stanie nietrzeźwości odpowie 55 – letni mieszkaniec gminy Wyryki, który wsiadł za kółko pomimo spożytego wcześniej alkoholu. W tym stanie mężczyzna przewoził siedmioro dzieci do jednej z pobliskich szkół podstawowych. Mężczyzna został zatrzymany przez patrol włodawskiej drogówki podczas dzisiejszych działań krajowych „Alkohol i Narkotyki”. Jak się okazało miał blisko 0,8 promila alkoholu w organizmie."/>
  </head>
  <body>
    <article>
      <h1>Skrajna bezmyślność! Policja zatrzymała nietrzeźwego kierowcę autobusu. Wiózł dzieci do szkoły</h1>
      <h2>Za kierowanie w stanie nietrzeźwości odpowie 55 – letni mieszkaniec gminy Wyryki, który wsiadł za kółko pomimo spożytego wcześniej alkoholu. W tym stanie mężczyzna przewoził siedmioro dzieci do jednej z pobliskich szkół podstawowych. Mężczyzna został zatrzymany przez patrol włodawskiej drogówki podczas dzisiejszych działań krajowych „Alkohol i Narkotyki”. Jak się okazało miał blisko 0,8 promila alkoholu w organizmie.</h2>
      <address><time datetime="2019-12-09T17:19:00+00:00">09 Dec 2019, 17:19</time> by <a rel="author" href="https://telewizjarepublika.pl/AS" target="_blank">AS</a></address>
      <p>Dzisiaj rano patrol włodawskiej drogówki w miejscowości Wyryki - Adampol zatrzymał do kontroli drogowej autobus marki Mercedes. Pojazdem kierował 55-letni mieszkaniec gminy Wyryki. W trakcie rozmowy z kierującym funkcjonariusze wyczuli od niego woń alkoholu. Badanie przeprowadzone przez policjantów potwierdziło, że kierowca miał blisko 0,8 promila alkoholu w organizmie. Mężczyźnie zatrzymano prawo jazdy. Dodatkowo w autobusie znajdowało się siedmioro dzieci  przewożonych do jednej z pobliskich szkół podstawowych.</p>
      <p>W świetle obowiązujących przepisów za kierowanie pojazdem mechanicznym w stanie nietrzeźwości grozi kara do 2 lat pozbawienia wolności, 5 tysięcy złotych kary grzywny oraz zakaz prowadzenia pojazdów nawet na 10 lat. Dodatkowo mężczyzna odpowie za popełnione wykroczenia.</p>
    </article>
  </body>
</html>