<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/georgiana-melissa-copila-14-ani-data-disparuta-piatra-neamt-330259.html"/>
    <meta property="og:site_name" content="Observator"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="Copilă de 14 ani, dată dispărută în Piatra Neamț. Melissa a plecat de acasă și nu s-a mai întors"/>
    <meta property="og:description" content="Poliția din Piatra Neamț anunță că Georgiana-Melissa Timofte, o copilă în vârstă de 14 ani, a plecat de acasă și nu s-a mai întors. Oricine are informații despre adolescentă este rugat să apeleze la 112 sau să contacteze cea mai..."/>
  </head>
  <body>
    <article>
      <h1>Copilă de 14 ani, dată dispărută în Piatra Neamț. Melissa a plecat de acasă și nu s-a mai întors</h1>
      <address><time datetime="2019-12-09T17:37:00+00:00">09 Dec 2019, 17:37</time> by <a rel="author">Daniel Murărescu</a></address>
      <p>
        <b>
          <b>Poliția din Piatra Neamț anunță că Georgiana-Melissa Timofte, o copilă în vârstă de 14 ani, a plecat de acasă luni și nu s-a mai întors. Oricine are informații despre adolescentă este rugat să apeleze la 112 sau să contacteze cea mai apropiată secție de poliție.</b>
        </b>
      </p>
      <p>Polițiștii din cadrul Poliției municipiului Piatra Neamț au fost sesizați, pe 8 decembrie, de către o femeie de 60 de ani, din Piatra-Neamț, despre faptul că nepoata sa Timofte Georgiana-Melissa, de 14 de ani, a plecat de la domiciliu și nu a mai revenit.</p>
      <p>Semnalmentele copilei: înălţime – 1,60 m, greutate 55 de kilograme, păr șaten, ochi căprui.</p>
      <p>La momentul dispariţiei, Georgiana-Melissa era îmbrăcată cu o geacă de culoare albastru închis, hanorac de culoare deschisă, pantaloni negri, fiind încălțată cu adidași albi.</p>
      <p>Polițiștii au efectuat verificări pe raza municipiului Piatra Neamț și în localitățile limitrofe, în vederea depistării acesteia.</p>
      <p>Orice persoană care poate oferi informaţii ce pot conduce la depistarea persoanei căutate este rugată să apeleze Serviciul Unic 112 ori să anunţe cea mai apropiată unitate de poliție.</p>
    </article>
  </body>
</html>