<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104037/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T17:11:46+00:00"/>
    <meta property="og:title" content="Уряд Угорщини запропонував посилити контроль над театрами"/>
    <meta property="og:description" content="Законопроєкт говорить, що культурні організації повинні “активно захищати інтереси благополуччя і розвитку нації”."/>
  </head>
  <body>
    <article>
      <h1>Уряд Угорщини запропонував посилити контроль над театрами</h1>
      <address>
        <time datetime="2019-12-09T17:11:46+00:00">09 Dec 2019, 17:11</time>
      </address>
      <p>Уряд Угорщини представив парламенту плани посилення контролю над театрами, що викликало протести з боку акторів і глядачів, які бачать свободу творчості під загрозою.</p>
      <p>Про це повідомляє "Європейська правда" з посиланням на <a href="https://uk.reuters.com/">Reuters</a>.</p>
      <p>Правляча партія "Фідес" прем'єр-міністра Віктора Орбана хоче прийняти законопроєкт в прискореному порядку цього тижня.</p>
      <p>Публічна петиція, яка закликає законодавців відхилити законопроєкт, зібрала 47 700 підписів до понеділка. Актори у вихідні зачитували петицію в декількох кінотеатрах.</p>
      <p>Згідно з проєктом закону, опублікованому на сайті парламенту, який уряд пом'якшив в порівнянні з початковою версією, опублікованою в п'ятницю, нова Національна рада з питань культури відповідатиме за "єдиний стратегічний напрям різних сегментів культури".</p>
      <p>Законопроєкт говорить, що культурні організації повинні "активно захищати інтереси благополуччя і розвитку нації".</p>
      <p>Міністр людських ресурсів Угорщини, який курирує культуру, матиме право призначати театральних режисерів в установах, які спільно фінансуються державою та муніципалітетами.</p>
      <p>Міністр і відповідний муніципалітет повинні будуть підписати угоду, яка визначає спільну діяльність театру, в тому числі те, як призначати його директора, але ця угода "має гарантувати артистичну свободу театру", йдеться в законопроєкті.</p>
    </article>
  </body>
</html>