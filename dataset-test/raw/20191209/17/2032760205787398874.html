<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/91758"/>
    <meta property="og:site_name" content="Denník politika"/>
    <meta property="article:published_time" content="2019-12-09T17:35:10+00:00"/>
    <meta property="og:title" content="Putin a Zelenskyj sa stretli v Paríži na rokovaniach o ukončení konfliktu na východe Ukrajiny"/>
    <meta property="og:description" content="9.12.2019 (Webnoviny.sk) – Ruský prezident Vladimir Putin a jeho ukrajinský kolega Volodymyr Zelenskyj sa prvý raz osobne stretli v Paríži na rokovaniach o ukončení konfliktu na východe Ukrajiny. Francúzsko a Nemecko zohrávajú v rámci rozhovorov rolu sprostredkovateľa. Lídri budú hľadať spôsoby, ako zastaviť päťročnú vojnu medzi ukrajinskou armádou a proruskými separatistami, ktorá si vyžiadala už viac než 13-tisíc ľudských životov."/>
  </head>
  <body>
    <article>
      <h1>Putin a Zelenskyj sa stretli v Paríži na rokovaniach o ukončení konfliktu na východe Ukrajiny</h1>
      <address><time datetime="2019-12-09T17:35:10+00:00">09 Dec 2019, 17:35</time> by <a rel="author">Webnoviny</a></address>
      <p>9.12.2019 (Webnoviny.sk) – Ruský prezident Vladimir Putin a jeho ukrajinský kolega Volodymyr Zelenskyj sa prvý raz osobne stretli v Paríži na rokovaniach o ukončení konfliktu na východe Ukrajiny. Francúzsko a Nemecko zohrávajú v rámci rozhovorov rolu sprostredkovateľa. Lídri budú hľadať spôsoby, ako zastaviť päťročnú vojnu medzi ukrajinskou armádou a proruskými separatistami, ktorá si vyžiadala už viac než 13-tisíc ľudských životov.</p>
      <p>Summit nasleduje po veľkej výmene zajatcov a stiahnutí sa ukrajinskej armády z troch kľúčových oblastí na frontovej línii. Na rokovaniach, ktoré sa v pondelok konajú v Elyzejskom paláci, je prítomný aj francúzsky prezident Emmanuel Macron a nemecká kancelárka Angela Merkelová.</p>
      <p>Stretnutie sa sústreďuje na implementáciu mierového plánu sprostredkovaného v roku 2015 Francúzskom a Nemeckom. Dohoda z Minsku mala zabezpečiť rozsiahlu autonómiu pre separatistické regióny a amnestiu pre povstalcov, čo sa však nikdy nenaplnilo.</p>
      <p>Hoci je nepravdepodobné, že by formálne stretnutie v Paríži vyústilo do obsiahlej mierovej dohody medzi Kyjevom a Moskvou, Rusko vyjadrilo „<i>veľmi opatrný optimizmus</i>“ z konania tohto prvého summitu lídrov po viac než troch rokoch.</p>
      <p>Viac k témam: <a href="https://www.webnoviny.sk/tag/rokovania/"><u>rokovania</u></a>, <a href="https://www.webnoviny.sk/tag/rusky-prezident/"><u>ruský prezident</u></a>, <a href="https://www.webnoviny.sk/tag/ukrajinsky-prezident/"><u>ukrajinský prezident</u></a>, <a href="https://www.webnoviny.sk/tag/vychodna-ukrajina/"><u>východná Ukrajina</u></a><br/>Zdroj: Webnoviny.sk – <a href="https://www.webnoviny.sk/putin-a-zelenskyj-sa-stretli-v-parizi-na-rokovaniach-o-ukonceni-konfliktu-na-vychode-ukrajiny/"><u>Putin a Zelenskyj sa stretli v Paríži na rokovaniach o ukončení konfliktu na východe Ukrajiny</u></a> © SITA Všetky práva vyhradené.</p>
    </article>
  </body>
</html>