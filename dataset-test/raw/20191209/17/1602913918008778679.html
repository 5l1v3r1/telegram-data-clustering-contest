<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ludovic-orban-premierul-romaniei-despre-proiectul-pnl-de-eliminare-a-pensiilor-speciale-singura-exceptie-vizeaza-militarii-18660728"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T17:29:20+00:00"/>
    <meta property="og:title" content="Ludovic Orban, premierul României, despre proiectul PNL de eliminare a pensiilor speciale: Singura excepţie vizează militarii"/>
    <meta property="og:description" content="Premierul Ludovic Orban a declarat, luni, referitor la proiectul PNL privind eliminarea pensiilor speciale, că singura excepţie vizează pensiile de serviciu ale militarilor, nu şi pensiile magistraţilor. Şeful Executivului îndeamnă parlamentarii să voteze inişiativa PNL."/>
  </head>
  <body>
    <article>
      <h1>Ludovic Orban, premierul României, despre proiectul PNL de eliminare a pensiilor speciale: Singura excepţie vizează militarii</h1>
      <address><time datetime="2019-12-09T17:29:20+00:00">09 Dec 2019, 17:29</time> by <a rel="author">Diana Grigore, Mediafax</a></address>
      <p>Premierul Ludovic Orban a declarat, luni, referitor la proiectul PNL privind eliminarea pensiilor speciale, că singura excepţie vizează pensiile de serviciu ale militarilor, nu şi pensiile magistraţilor. Şeful Executivului îndeamnă parlamentarii să voteze inişiativa PNL.</p>
      <p>„Decizia noastră este clară, noi susţinem calculul pensiilor pe principiul contributivităţii, cu singura excepţia a pensiilor de serviciu care sunt acordate cadrelor militare. Nu ştiu ce. Avem şi noi un proiect de lege, are şi USR un proiect de lege. Le cerem parlamentarilor să amendeze, dar să susţină proiectul de lege în care să punem punct practicilor pensiilor speciale, cu excepţia pensiilor de serviciu pentru militari. Mi se pare un act de dreptate şi un act corect. Le cer parlamentarilor să voteze proiectul PNL privind desfiinţarea pensiilor speciale”, a spus Ludovic Orban, întrebat de ce PNL vrea să elimine pensiile speciale, mai puţin pe cele ale magistraţilor şi militarilor.</p>
      <p>Preşedintele interimar al PSD, Marcel Ciolacu, a declarat, luni, după şedinţa conducerii partidului, că desfiinţarea pensiilor speciale reprezintă doar un discurs electoral şi că social-democraţii au propus un proiect de lege pentru impozitarea progresivă a veniturilor.</p>
    </article>
  </body>
</html>