<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000117780"/>
    <meta property="og:site_name" content="MGR Online"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="&quot;ผี&quot; ยื่นสัญญาใหม่ &quot;แม็คโทมิเนย์&quot; เบิ้ลค่าแรงเป็น 60,000 ปอนด์/สัปดาห์"/>
    <meta property="og:description" content="แมนเชสเตอร์ ยูไนเต็ด ยักษ์ใหญ่แห่ง พรีเมียร์ ลีก อังกฤษ เตรียมยื่นสัญญาใหม่แก่ สกอตต์ แม็คโทมิเนย์ มิดฟิลด์อนาคตไกล เบิ้ลค่าเหนื่อยเป็น 60,000 ปอนด์ (ประมาณ 2.4 ล้านบาท) ต่อสัปดาห์กองกลางชาวสกอต โชว์ฟอร์มน่าประทับใจ นับต้้งแต่เปิด"/>
  </head>
  <body>
    <article>
      <h1>"ผี" ยื่นสัญญาใหม่ "แม็คโทมิเนย์" เบิ้ลค่าแรงเป็น 60,000 ปอนด์/สัปดาห์</h1>
      <address><time datetime="2019-12-09T17:45:00+00:00">09 Dec 2019, 17:45</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000012178901.JPEG"/>
        <figcaption>สกอตต์ แม็คโทมิเนย์</figcaption>
      </figure>
      <p>แมนเชสเตอร์ ยูไนเต็ด ยักษ์ใหญ่แห่ง พรีเมียร์ ลีก อังกฤษ เตรียมยื่นสัญญาใหม่แก่ สกอตต์ แม็คโทมิเนย์ มิดฟิลด์อนาคตไกล เบิ้ลค่าเหนื่อยเป็น 60,000 ปอนด์ (ประมาณ 2.4 ล้านบาท) ต่อสัปดาห์<br/><br/>กองกลางชาวสกอต โชว์ฟอร์มน่าประทับใจ นับต้้งแต่เปิดซีซัน 2019-20 รวมเกม ดาร์บี แมตช์ ซึ่งเอาชนะ แมนเชสเตอร์ ซิตี แชมป์เก่า 2-1 ที่สนาม เอติฮัด สเตเดียม สุดสัปดาห์ที่ผ่านมา (7 ธ.ค.) <br/><br/>แม็คโทมิเนย์ กลายเป็นตัวหลัก ภายใต้การคุมทีมของ โอเล กุนนาร์ โซลชา กุนซือชาวนอร์เวย์ ลงเล่น 18 เกมรวมทุกรายการ ตลอดซีซันนี้<br/><br/>ห้องเครื่องวัย 23 ปี เพิ่งเซ็นสัญญามูลค่า 30,000 ปอนด์ (ประมาณ 1.2 ล้านบาท) ต่อสัปดาห์ ซึ่งสิ้่นสุด ปี 2023 แถมโบนัส หากยังฉายแววต่อเนื่อง ตั้งแต่เดือนมกราคมทีผ่านมา<br/><br/>แหล่งข่าว "ปิศาจแดง" เผยว่า "ไม่น่าแปลกใจที่จะบอกว่า เรายินดีกับพัฒนาการของ สกอตต์ หลังเซ็นสัญญามูลค่ามหาศาลฉบับแรก ผู้เล่นบางคนอาจหลงระเริง แต่เขายังก้มหน้าก้มตาทำงานหนัก และตอบแทนความเชื่อมั่นที่สโมสรมอบแก่เขา"<br/><br/>"เราแสดงออกอย่างชัดเจนมาตลอดว่า เงินก้อนโตจะอยู่ในมือ หากนักเตะวัยหนุ่มยังทำผลงานดีสม่ำเสมอ สกอตต์ คือ ตัวอย่างที่ดีสุดของคนๆ หนึ่ง ซึ่งฉวยโอกาสของตัวเอง และเราจะพิจารณายกระดับสถานะของเขา"<br/><br/>คาดว่าสัญญาใหม่ของ แข้งดีกรีทีมชาติสกอตแลนด์ จะผูกมัดถึงปี 2025 บวกอ็อปชันขยายต่อ 12 เดือน</p>
    </article>
  </body>
</html>