<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Region/a550920/Sedmorica-Srba-optuzeni-za-ratne-zlocine-nad-Bosnjacima-na-podrucju-Zvornika.html"/>
    <meta property="og:site_name" content="N1 Srbija"/>
    <meta property="article:published_time" content="2019-12-09T17:23:00+00:00"/>
    <meta property="og:title" content="Sedmorica Srba optuženi za ratne zločine nad Bošnjacima na području Zvornika"/>
    <meta property="og:description" content="Sedmorica Srba optužena su za ubistvo najmanje 48 osoba i progon stanovništva bošnjačke nacionalnosti iz mesta..."/>
  </head>
  <body>
    <article>
      <h1>Sedmorica Srba optuženi za ratne zločine nad Bošnjacima na području Zvornika</h1>
      <address>
        <time datetime="2019-12-09T17:23:00+00:00">09 Dec 2019, 17:23</time>
      </address>
      <p>Sedmorica Srba optužena su za ubistvo najmanje 48 osoba i progon stanovništva bošnjačke nacionalnosti iz mesta Jusići kod Zvornika, saopštilo je Tužilaštvo BiH. Optužnica je podignuta protiv Pere Radića zvanog "Jarac", Bože Vidovića, Petka Tomića zvanog "Gavran" i "Crni gavran", Branka Studena, Dušana Spasojević zvanog "Šifra", Vlade Ristanovića zvanog "Tošanov" i Milana Mijića zvanog "Mišo".</p>
      <p>Optužnica je prosleđena na potvrđivanje Sudu BiH.</p>
      <p>Optuženi su da su od aprila do decembra 1992. godine, u okviru širokog i sistematičnog napada Vojske RS, policije i paravojnih formacija na civilno stanovništvo bošnjačke nacionalnosti, kao pripadnici Teritorijalne odbrane, a kasnije Zvorničke brigade VRS, učestvovali u organizovanim napadima na civilno stanovništvo bošnjačke nacionalnosti u mjestu Jusići.</p>
      <p>Terete za ubistva i nestanak više desetina osoba, nezakonita zatočenja, nasilne progone žena i dece, kao i paljenje i uništavanje kuća i druge imovine Bošnjaka.</p>
      <p>Optuženi se terete da su lično i direktno učestvovali u napadu na selo Jusići i počinjenim zločinima, i optuženi su za zločin protiv čovečnosti.</p>
      <p>Tužilaštvo BiH će optužnicu dokazivati sa 130 svedoka i stručnih veštaka, među kojima i pet svedoka koji će iskaz dati uz mere zaštite, a biće predočene stotine predmeta dokaznog materijala.</p>
    </article>
  </body>
</html>