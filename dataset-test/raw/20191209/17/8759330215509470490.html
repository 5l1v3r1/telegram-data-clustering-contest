<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907197/feyenoord-fans-toch-welkom-in-est-do-do-drag-o-club-tekent-met-succes-beroep-aan.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T17:52:00+00:00"/>
    <meta property="og:title" content="Feyenoord-fans toch welkom in Estádo do Dragão: club tekent met succes beroep aan"/>
    <meta property="og:description" content="Feyenoord-fans zijn toch welkom in het Estádo do Dragão tijdens de Europa League-wedstrijd van aanstaande donderdag. Feyenoord tekende met succes beroep aan tegen die straf."/>
  </head>
  <body>
    <article>
      <h1>Feyenoord-fans toch welkom in Estádo do Dragão: club tekent met succes beroep aan</h1>
      <address>
        <time datetime="2019-12-09T17:52:00+00:00">09 Dec 2019, 17:52</time>
      </address>
      <p>
        <b>Feyenoord-fans zijn toch welkom in het Estádo do Dragão tijdens de Europa League-wedstrijd van aanstaande donderdag. Feyenoord tekende met succes beroep aan tegen die straf.</b>
      </p>
      <p>Dat meldt de club via officiële kanalen. De straf is door de UEFA Control, Ethics and Disciplinary body' omgezet in een voorwaardelijke straf met een proeftijd van een jaar. De geldboete van 55.000 euro vanwege het wangedrag van de supporters blijft wel staan.</p>
      <p>Wel benadrukt de club dat de fans die naar Porto reizen het vuurwerk thuis moeten laten. 'Het is van groot belang dat de uitwedstrijd tegen FC Porto in alle opzichten ordelijk verloopt, vanwege de voorwaardelijke straf met proeftijd van een jaar en met het oog op de straf die mogelijk nog volgt naar aanleiding van het vuurwerk in De Kuip tegen BSC Young Boys', valt er op de site te lezen.</p>
      <p>'Feyenoord is uiteraard blij dat het team donderdag toch kan rekenen op de steun van de aanhang en dat supporters bij de wedstrijd aanwezig kunnen zijn. Zeker omdat er veel kaarten waren verkocht en een groot aantal supporters hun reis al had geboekt.'</p>
    </article>
  </body>
</html>