<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205397-vlada-pivnichnoyi-koreyi-nazvala-trampa-divnim-i-neperedbachuvanim-starim"/>
    <meta property="og:site_name" content="Mind UA"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="Влада Північної Кореї назвала Трампа «дивним і непередбачуваним старим»"/>
    <meta property="og:description" content="Риторика загострюється непередодні терміну, визначеного Кореєю для зняття американських санкцій"/>
  </head>
  <body>
    <article>
      <h1>Влада Північної Кореї назвала Трампа «дивним і непередбачуваним старим»</h1>
      <h2>Риторика загострюється непередодні терміну, визначеного Кореєю для зняття американських санкцій</h2>
      <address>
        <time datetime="2019-12-09T17:20:00+00:00">09 Dec 2019, 17:20</time>
      </address>
      <p>Високопоставлений чиновник Північної Кореї<b> Кім Йонг Чхоль</b> назвав <b>Дональда Трампа</b> «дивним і непередбачуваним старим» в понеділок, відновивши риторику взаємних образ, яка була відкладена на час т.зв. відлиги у відносинах між США і КНДР, пише <a href="https://www.reuters.com/article/us-northkorea-missiles/north-korea-resumes-insults-of-erratic-old-man-trump-idUSKBN1YD0IT?il=0">Reuters</a>.</p>
      <p>Ці слова прозвучали наступного дня після того, як Пхеньян оголосив про «дуже важливе» тестування невстановленого пристрою. З супутникових знімків можна зробити припущення, що це ракетний двигун, що свідчить про можливі плани Пхеньяна на майбутнє відновити програму озброєння.</p>
      <p>Кім Йонг Чхоль, віце-голова правлячої партії, охарактеризував Трампа як ненадійного, дорікнувши американському президенту за його за риторику.</p>
      <p>Північнокорейський лідер <b>Кім Чен Ин</b> може перестати доброзичливо ставитися до американського колеги Дональда Трампа після його висловлювань, заявив чиновник.</p>
      <p>За його словами, все частіше Трамп недоречно висловлюється і, якщо він продовжить виголошувати «недоречні, дуже ризиковані слова і вирази», то думка Кім Чен Ина про нього зміниться.</p>
      <p>«Нам більше нічого втрачати», – заявив чиновник.</p>
      <p>«Оскільки він (Трамп – ред.) такий нерозважливий і ненадійний старий, може настати час, коли ми не зможемо не називати його знову «дурнем», – прозвучало від представника північнокорейської влади.</p>
      <p>Інший високопоставлений чиновник Північної Кореї, <b>Рі Су Йонг</b>, виступив з окремою заявою, що Трамп повинен припинити вживати образливих висловлювань, які можуть ще більше образити Кіма Чен Ина.</p>
      <p>Трамп має двічі подумати, чи не хоче він побачити «значні катастрофічні наслідки», сказав Рі, віце-голова правлячої Робочої партії Кореї, додавши, що Північна Корея винесе остаточне рішення до кінця цього року.</p>
      <p>Відносини між лідерами знову загострюються з наближенням крайнього терміну, даного Північною Кореєю Вашингтону на те, щоб послабити санкції. Зняття санкцій – це умова Пхеньяна для продовження процесу денуклеаризації. В іншому випадку в КНДР обіцяли «піти альтернативним шляхом».</p>
      <p>Нагадаємо, <a href="https://mind.ua/news/20205344-pivnichna-koreya-bilshe-ne-zbiraetsya-obgovoryuvati-z-ssha-vidmovu-vid-yadernoyi-zbroyi">Північна Корея більше не збирається</a> обговорювати з США відмову від ядерної зброї.</p>
      <p>Між тим колишні міністри оборони США<a href="https://mind.ua/news/20205380-kolishni-ministri-oboroni-ssha-prolili-svitlo-na-prichini-provalu-peregovoriv-mizh-ssha-ta-kndr"> пролили світло на причини</a> провалу переговорів між США та КНДР.</p>
      <related>
        <h4>Також читайте</h4>
        <a href="https://mind.ua/news/20205380-kolishni-ministri-oboroni-ssha-prolili-svitlo-na-prichini-provalu-peregovoriv-mizh-ssha-ta-kndr"/>
        <a href="https://mind.ua/news/20205344-pivnichna-koreya-bilshe-ne-zbiraetsya-obgovoryuvati-z-ssha-vidmovu-vid-yadernoyi-zbroyi"/>
        <a href="https://mind.ua/news/20205279-dzhuliani-poobicyav-oprilyudniti-dokazi-prichetnosti-bajdena-do-korupciyi-v-ukrayini"/>
      </related>
    </article>
  </body>
</html>