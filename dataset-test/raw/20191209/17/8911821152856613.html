<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.interia.pl/reprezentacja-polski/news-euro-2020-szwecja-zagra-przed-turniejem-z-tymi-samymi-rywala,nId,3378995"/>
    <meta property="og:site_name" content="sport.interia.pl"/>
    <meta property="article:published_time" content="2019-12-09T17:38:19+00:00"/>
    <meta property="og:title" content="Euro 2020. Szwecja zagra przed turniejem z tymi samymi rywalami co Polska"/>
    <meta property="og:description" content="Piłkarze Szwecji, grupowi przeciwnicy Polaków w przyszłorocznych mistrzostwach Europy, zagrają towarzysko przed turniejem z tymi samymi rywalami co &quot;Biało-Czerwoni&quot; - z Rosją i Finlandią."/>
  </head>
  <body>
    <article>
      <h1>Euro 2020. Szwecja zagra przed turniejem z tymi samymi rywalami co Polska</h1>
      <address><time datetime="2019-12-09T17:38:19+00:00">09 Dec 2019, 17:38</time> by <a rel="author">INTERIA.PL</a></address>
      <p>
        <b>Piłkarze Szwecji, grupowi przeciwnicy Polaków w przyszłorocznych mistrzostwach Europy, zagrają towarzysko przed turniejem z tymi samymi rywalami co "Biało-Czerwoni" - z Rosją i Finlandią.</b>
      </p>
      <aside>Odtwarzacz wideo wymaga uruchomienia obsługi JavaScript w przeglądarce. Poznaliśmy rywali Polaków na Euro 2020. Wideo INTERIA.TV</aside>
      <p>Szwedzi 28 marca spotkają się z Rosjanami, a 4 czerwca z Finami. Oba mecze rozegrają u siebie.</p>
      <p>Poza tym w styczniu drużyna Janne Anderssona rozegra podczas zgrupowania w Katarze spotkania z Kosowem i Mołdawią.</p>
      <p>Szwedzka federacja (SvFF) szuka jeszcze dwóch rywali na mecze towarzyskie przed Euro 2020.</p>
      <p>Polacy mają zaplanowane cztery spotkania przed Euro - 27 marca zagrają z Finlandią we Wrocławiu, a cztery dni później z Ukrainą na Stadionie Śląskim w Chorzowie. Kolejne spotkania odbędą się krótko przed turniejem - 2 czerwca rywalem "Biało-Czerwonych" na PGE Narodowym w Warszawie będzie Rosja, zaś 9 czerwca w Poznaniu - Islandia.</p>
      <p>W przyszłorocznych mistrzostwach Polacy i Szwedzi zagrają w grupie E z Hiszpanami oraz drużyną ze ścieżki barażowej - Bośnią i Hercegowiną, Irlandią Północną, Słowacją lub Irlandią. Mecze odbędą się w Dublinie i Bilbao.</p>
    </article>
  </body>
</html>