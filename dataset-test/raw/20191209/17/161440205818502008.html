<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/12/09/anziano-segregato-e-picchiato-arrestata-la-badante-137-962762.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T17:52:52+00:00"/>
    <meta property="og:title" content="Anziano segregato e picchiato: arrestata la badante"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Cosenza</h6>
      <h1>Anziano segregato e picchiato: arrestata la badante</h1>
      <h2>L'uomo è stato trovato dai carabinieri disteso su una branda in cucina</h2>
      <address>
        <time datetime="2019-12-09T17:52:52+00:00">09 Dec 2019, 17:52</time>
      </address>
      <p>Teneva segregato in casa un anziano di 82 anni con gravi problemi di salute e in più occasione l'avrebbe anche malmenato.</p>
      <p>Per questo i carabinieri di Cosenza hanno arrestato una donna rumena di 52 anni, badante dell'uomo, con le accuse di lesioni personali aggravate, sequestro di persona, minaccia continuata, furto aggravato, tentata estorsione e maltrattamenti. La 52enne ora si trova ai domiciliari.</p>
      <p>Le indagini sono partite lo scorso 22 novembre quando un'altra donna ha segnalato alla caserma della città calabrese le "voci" che circolavano sulle condizioni inumane in cui era costretto l'anziano.</p>
      <p>I militari hanno dunque fatto scattare delle verifiche. E proprio durante un controllo nella casa, hanno trovato l'82enne disteso su una branda in un angolo della cucina.</p>
      <p>"Che Dio vi aiuti, siete venuti a salvarmi", ha detto l'anziano non appena i carabinieri sono entrati nell'appartamento.</p>
      <p>Poi sono scattati, inevitabili, i provvedimenti nei confronti della badante aguzzina.</p>
      <p>(Unioneonline/M)</p>
    </article>
  </body>
</html>