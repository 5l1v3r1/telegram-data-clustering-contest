<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055433/article/epikairothta/kosmos/tsavoysogloy-paranomes-oi-epafes-ths-elladas-me-ton-stratarxh-xaftar"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T17:57:32+00:00"/>
    <meta property="og:title" content="Τσαβούσογλου: Παράνομες οι επαφές της Ελλάδας με τον στρατάρχη Χαφτάρ"/>
    <meta property="og:description" content="Ο Τούρκος υπουργός Εξωτερικών Μεβλούτ Τσαβούσογλου δήλωσε σήμερα πως μετά την υπογραφή του μνημονίου συνεννόησης που υπέγραψαν Τουρκία και Λιβύη, οι επαφές της Ελλάδας με τη διοίκηση του στρατάρχη της ανατολικής Λιβύης Χαλίφα Χάφταρ είναι «μη νόμιμες»."/>
  </head>
  <body>
    <article>
      <h1>Τσαβούσογλου: Παράνομες οι επαφές της Ελλάδας με τον στρατάρχη Χαφτάρ</h1>
      <address>
        <time datetime="2019-12-09T17:57:32+00:00">09 Dec 2019, 17:57</time>
      </address>
      <p>Ο Τούρκος υπουργός Εξωτερικών Μεβλούτ Τσαβούσογλου δήλωσε σήμερα πως μετά την υπογραφή του μνημονίου συνεννόησης που υπέγραψαν Τουρκία και Λιβύη, οι επαφές της Ελλάδας με τη διοίκηση του στρατάρχη της ανατολικής Λιβύης Χαλίφα Χάφταρ είναι «μη νόμιμες».</p>
      <p>Ο επικεφαλής της τουρκικής διπλωματίας τόνισε πως η μόνη νόμιμη κυβέρνηση στη Λιβύη είναι η αναγνωρισμένη από τα Ηνωμένα Έθνη κυβέρνηση υπό την ηγεσία του Φαγιέζ αλ Σάρατζ με έδρα την Τρίπολη.</p>
      <p>«Αν η Ελλάδα επιθυμεί να κάνει κάτι (με τη Λιβύη), στην πραγματικότητα πρέπει να έρθει σε επικοινωνία με την Τρίπολη», τόνισε ο Τσαβούσογλου σε ομιλία του σε μια συνέντευξη Τύπου που παραχώρησε μαζί με τον Αφγανό ομόλογό του στην Άγκυρα, συντηρώντας τους <a href="https://www.kathimerini.gr/1055428/article/epikairothta/kosmos/toyrkos-antiproedros-den-8a-kanoyme-kamia-ypoxwrhsh-se-kypro-an-mesogeio-kai-aigaio">υψηλούς τόνους των Τούρκων αξιωματούχων.</a></p>
    </article>
  </body>
</html>