<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-extern/dupa-o-lunga-absenta-din-viata-publica-fostul-presedinte-ion-iliescu-acorda-un-interviu-pentru-tass-sper-ca-politicienii-romani-vor-intelege-importanta-normalizarii-relatiilor-cu-rusia-1922403709002019121719193941"/>
    <meta property="og:site_name" content="News.ro"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="După o lungă absenţă din viaţa publică, fostul preşedinte Ion Iliescu acordă un interviu pentru TASS: Sper că politicienii români vor înţelege importanţa normalizării relaţiilor cu Rusia"/>
    <meta property="og:description" content="Fostul preşedinte Ion Iliescu a acordat un interviu agenţiei de presă ruse TASS, după o lungă perioadă în care nu a mai fost prezenţ în viaţa publică de la Bucureşti, el exprimându-şi speranţa că politicienii români vor înţelege importanţa normalizării relaţiilor cu Rusia, conform Digi 24."/>
  </head>
  <body>
    <article>
      <h1>După o lungă absenţă din viaţa publică, fostul preşedinte Ion Iliescu acordă un interviu pentru TASS: Sper că politicienii români vor înţelege importanţa normalizării relaţiilor cu Rusia</h1>
      <address><time datetime="2019-12-09T17:37:00+00:00">09 Dec 2019, 17:37</time> by <a rel="author">News.ro</a></address>
      <p>
        <b>Fostul preşedinte Ion Iliescu a acordat un interviu agenţiei de presă ruse TASS, după o lungă perioadă în care nu a mai fost prezenţ în viaţa publică de la Bucureşti, el exprimându-şi speranţa că politicienii români vor înţelege importanţa normalizării relaţiilor cu Rusia, conform Digi 24.</b>
      </p>
      <p>Întrebat cum evaluează starea actuală a relaţiilor bilaterale şi cum ar trebui să arate, de fapt, aceste relaţii, Ion Iliescu spune că, astăzi, relaţiile dintre România şi Rusia nu pot fi numite normale după niciun criteriu, iar politicienii români ar trebui să înţeleagă importanţa normalizării relaţiilor cu Rusia, notează Digi24.</p>
      <p>„Relaţiile dintre România şi Rusia nu pot fi considerate normale după niciun criteriu. Vreau să subliniez că viaţa în umbra imperiului nu este convenabilă pentru ţări precum România şi nu toate amintirile istorice sunt plăcute...Sper că politicienii români vor înţelege că normalizarea relaţiilor cu Rusia, pe lângă comerţ şi schimburi culturale, va extinde abilitatea României de a participa la rezolvarea problemelor în ţările vecine, inclusiv în Moldova şi Ucraina, unde, bineînţeles, are interese”, spune fostul preşedinte.</p>
      <p>El afirmă că normalitatea în relaţiile româno-ruse reprezintă respectarea reciprocă, recunoaşterea legitimităţii intereselor celeilalte părţi, dacă acestea se află în limitele permise de comunitatea internaţională.</p>
      <p>Autorul interviului, Nikolai Morozov, precizează că fostul preşedinte, ajuns la 89 de ani, nu mai are ieşiri publice, a cerut urna mobilă la ultimele alegeri, nu mai acordă interviuri, dar „pentru corespendentul TASS, Iliescu a făcut o excepţie”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>