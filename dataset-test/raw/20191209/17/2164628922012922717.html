<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/43210_Na-Zakarpatti-viyskoviy-napav-na-svoho-tovarisha-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-12-09T17:04:00+00:00"/>
    <meta property="og:title" content="На Закарпатті військовий напав на свого товариша"/>
    <meta property="og:description" content="Правоохоронці з’ясовують, чому 31-річний військовослужбовець хотів позбавити життя товариша по службі. За фактом замаху на вбивство 52"/>
  </head>
  <body>
    <article>
      <h1>На Закарпатті військовий напав на свого товариша</h1>
      <address>
        <time datetime="2019-12-09T17:04:00+00:00">09 Dec 2019, 17:04</time>
      </address>
      <p>
        <b>Правоохоронці з’ясовують, чому 31-річний військовослужбовець хотів позбавити життя товариша по службі. За фактом замаху на вбивство 52-річного військового, поліція Ужгорода розпочинає слідство. На місці злочину працюють слідчі, які складають відповідні матеріали для затримання кривдника у порядку статті 208 КПК України</b>
      </p>
      <p>Правоохоронці Ужгородського відділку поліції документують факт замаху на вбивство 52-річного військовослужбовця його 31-річним товаришем по службі. Повідомлення про госпіталізацію до лікарні чоловіка з ножовими пораненнями надійшло до поліції сьогодні, 8 грудня, близько 19:20.</p>
      <p>Зі слів лікаря, до медзакладу каретою швидкої допомоги з ножовими пораненнями доставлено 52-річного військовика. Слідчо-оперативна група, що прибула за викликом, з’ясувала, що поранення чоловік отримав у військовій частині, яка дислокується в Ужгороді.</p>
      <p>На місці події попередньо встановлено, що у військовослужбовців Збройних сил України за контрактом – 31-річного та 52-річного чоловіків, – виник конфлікт. У розпалі молодший службовець наніс декілька ударів ножем своєму старшому товаришу по службі.</p>
      <p>За фактом замаху на вбивство у поліції відкрили кримінальне провадження за частиною 2 статті 15 частини 1 статті 115 Кримінального кодексу України.</p>
      <p>Відносно 31-річного чоловіка вирішується питання про затримання його в порядку ст. 208 КПК України.</p>
      <p>У ході досудового слідства, правоохоронці з’ясують усі обставини даного злочину.</p>
      <p>Про це повідомляє відділ комунікації поліції Закарпатської області</p>
      <p> </p>
    </article>
  </body>
</html>