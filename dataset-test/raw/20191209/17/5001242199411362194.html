<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/o-syllogos-gynaikon-kalyvion-tha-vraveysei-ton-kalytero-stolismo/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T17:42:03+00:00"/>
    <meta property="og:title" content="Ο Σύλλογος Γυναικών Καλυβίων θα βραβεύσει τον καλύτερο στολισμό"/>
    <meta property="og:description" content="Διαγωνισμό καλύτερου εορταστικού στολισμού σπιτιού ή καταστήματος στα Καλύβια, διοργανώνει εν όψει Χριστουγέννων ο Σύλλογος Γυναικών Καλυβίων «Δήμητρα»"/>
  </head>
  <body>
    <article>
      <h1>Ο Σύλλογος Γυναικών Καλυβίων θα βραβεύσει τον καλύτερο στολισμό</h1>
      <address><time datetime="2019-12-09T17:42:03+00:00">09 Dec 2019, 17:42</time> by <a rel="author">ΣΥΝΕΙΔΗΣΗ</a></address>
      <p>Διαγωνισμό καλύτερου εορταστικού στολισμού σπιτιού ή καταστήματος στα <b>Καλύβια</b>, διοργανώνει εν όψει Χριστουγέννων ο <b>Σύλλογος Γυναικών Καλυβίων «Δήμητρα»</b> και καλεί όλους όσους ενδιαφέρονται να συμμετάσχουν, να δηλώσουν συμμετοχή, ενώ τα βραβεία αναμένονται να είναι γενναιόδωρα!</p>
      <p>Πιο συγκεκριμένα από τις <b><b>12 Δεκεμβρίου 2019 έως τις 6 Ιανουαρίου 2020</b></b>, θα διοργανωθεί για πρώτη φορά διαγωνισμός με δυο κατηγορίες στολισμού, <b><b>α)</b></b> καλύτερου στολισμού σπιτιού (εξωτερική όψη, αυλή) και <b><b>β)</b></b> καλύτερου στολισμού βιτρίνας καταστήματος.</p>
      <p>Ο στολισμός σπιτιών και καταστημάτων συμβάλει στην δημιουργία του εορταστικού κλίματος, δίνει χρώμα και ζωή στους δρόμους του χωριού μας και επιδρά θετικά στην ψυχολογία μικρών και μεγάλων.</p>
      <p>Οι χριστουγεννιάτικοι στολισμοί θα αξιολογηθούν από <b><b>τριμελή Κριτική Επιτροπή</b></b>, η οποία έχει οριστεί από το Δ.Σ. του Συλλόγου Γυναικών Καλυβίων και έχει επιφορτιστεί με την αξιολόγηση των συμμετοχών των κατοίκων που θα πάρουν μέρος.</p>
      <p>
        <b>
          <b>Τα κριτήρια που θα επιμετρηθούν θα είναι:</b>
        </b>
      </p>
      <p>Α) Γενική εντύπωση</p>
      <p>Β) Πρωτοτυπία, δημιουργικότητα, φαντασία</p>
      <p>Γ) Απόδοση της ιδέας των Χριστουγέννων</p>
      <p>Δ) Έκφραση της ατμόσφαιρας με χρώματα</p>
      <p>Ε) Διαστάσεις στολισμού σε τετραγωνικά μέτρα</p>
      <p>Κάθε κριτήριο θα συγκεντρώνει κατά το μέγιστο 10 βαθμούς</p>
      <p>
        <i>
          <i>
            <b>
              <b>Μέγιστο δυνατό σύνολο βαθμολογίας για κάθε στολισμό σπιτιού ή καταστήματος, θα είναι οι 50 βαθμοί.</b>
            </b>
          </i>
        </i>
      </p>
      <p>Οι καλύτεροι στολισμοί θα επιβραβευθούν με μεγάλα δώρα-προσφορές, που αποτελούν χορηγίες προς τον Σύλλογο Γυναικών.</p>
      <p>
        <b>
          <b>Τα βραβεία καλύτερου στολισμού σπιτιού θα είναι:</b>
        </b>
      </p>
      <p><b><b>1ο Βραβείο:</b></b> Ένα 3ημερο για δυο άτομα στην γραφική Βόνιτσα</p>
      <p><b><b>2ο Βραβείο:</b></b> Ένα γεύμα για 4 άτομα στην ταβέρνα «Πανόραμα» στην Ανάληψη Θέρμου</p>
      <p><b><b>3ο Βραβείο:</b></b> Ένας ζωγραφικός πίνακας (αξίας 150 ευρώ)</p>
      <p>
        <b>
          <b>Τα βραβεία της καλύτερης βιτρίνας καταστήματος θα είναι:</b>
        </b>
      </p>
      <p><b><b>1ο Βραβείο:</b></b> Ένα 3ημερο για δυο άτομα στην όμορφη Βόνιτσα</p>
      <p><b><b>2ο Βραβείο:</b></b> Ένα γεύμα για 4 άτομα στην ταβέρνα «Πανόραμα» στην Ανάληψη Θέρμου</p>
      <p><b><b>3ο Βραβείο:</b></b> 2 φωτογραφικά λευκώματα</p>
      <p>
        <b>
          <b>Όσοι επιθυμείτε να λάβετε μέρος στο διαγωνισμό θα πρέπει να στείλετε μήνυμα συμμετοχής και μία φωτογραφία του στολισμένου σπιτιού ή της βιτρίνας, στο Facebook, στη σελίδα του Συλλόγου Γυναικών Καλυβίων.</b>
        </b>
      </p>
      <p>
        <b>
          <b>Τηλέφωνο επικοινωνίας: 6987668368</b>
        </b>
      </p>
      <figure>
        <img src="http://sinidisi.gr/wpress/wp-content/uploads/2019/12/afisa1-3.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/thlipsi-agrinio-ton-thanato-tis-syntaxioychoy-symvolaiografoy-spyridoylas-skordopoyloy-mpekioy/"/>
        <a href="http://sinidisi.gr/egkainiastike-sti-dimotiki-pinakothiki-agrinioy-ekthesi-fos-ek-fotos-giorgoy-kordi-deite-foto/"/>
        <a href="http://sinidisi.gr/stis-14-dekemvrioy-15i-chorodiaki-synantisi-agrinio/"/>
        <a href="http://sinidisi.gr/imerida-omada-goneon-to-kentro-koinotitas-dimoy-xiromeroy/"/>
        <a href="http://sinidisi.gr/mesologgi-epanasystasi-tis-diethnoys-akadimias-tis-eleytherias/"/>
        <a href="http://sinidisi.gr/mesologgi-quot-i-elliniki-oikogeneia-stin-epochi-tis-pagkosmiopoiisis-quot/"/>
      </related>
    </article>
  </body>
</html>