<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/tak-moze-wygladac-kontroler-dualshock-5-do-konsoli-playstation-5.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T17:40:00+00:00"/>
    <meta property="og:title" content="Tak może wyglądać kontroler DualShock 5 do konsoli PlayStation 5"/>
    <meta property="og:description" content="Obok tego nowy patent – wspólna zabawa dla jednej sesji, a każdy z użytkowników obsługuje tylko wybrany obszar tego samego kontrolera. Szczegóły w środku."/>
  </head>
  <body>
    <article>
      <h1>Tak może wyglądać kontroler DualShock 5 do konsoli PlayStation 5</h1>
      <h2>Obok tego nowy patent – wspólna zabawa dla jednej sesji, a każdy z użytkowników obsługuje tylko wybrany obszar tego samego kontrolera. Szczegóły w środku.</h2>
      <address><time datetime="2019-12-09T17:40:00+00:00">09 Dec 2019, 17:40</time> by <a rel="author">LM</a></address>
      <p>Redakcja słynącego z łowienia wszelkich nowinek związanych z najnowszą generacją konsol Sony serwisu LetsGoDigital podzieliła się z użytkownikami sieci kolejnymi grafikami. <b>Tym razem wykorzystano wszelkie szkice i rysunki prezentujące nadchodzący wraz z konsolą PlayStation 5 kontroler DualShock 5, by zaprezentować jego prawdopodobny wygląd</b>. Warto tu wspomnieć, że LetsGoDigital już jakiś czas temu przygotowało <a href="https://www.gram.pl/news/2019/08/20/ciekawy-wniosek-patentowy-sony-czy-tak-wygladaja-zestawy-deweloperskie-playstation-5.shtml">podobny model dla zestawów deweloperskich PS5</a>, który <a href="https://www.gram.pl/news/2019/12/01/wyciekly-kolejne-zdjecia-zestawu-deweloperskiego-playstation-5-razem-z-padami.shtml">okazał się niemal identyczny</a> z urządzeniami, które posłano do twórców, więc i tym razem możemy zakładać wysoki współczynnik zgodności.</p>
      <figure>
        <img src="https://img6.gram.pl/thumb/cjhn20191209173734914rfxi.jpg"/>
      </figure>
      <p>Jak prezentują się nowe kontrolery DualShock? <b>Mocno bazują na projekcie DualShock 4, aczkolwiek nieco odświeżono i unowocześniono jego wygląd, a <a href="https://nl.letsgodigital.org/spelcomputers-games/sony-playstation-dualshock-5-game-controller-features/">najwięcej uwagi przyciąga wyświetlacz</a>, który być może pozwoli jeszcze lepiej obsługiwać konsolę i przy okazji szybko wyciśnie ostatnie soki z baterii DualShock </b>5. Oczywiście jest to jedynie makieta, ale chętnie poznamy Wasze odczucia.<br/><br/>Przy okazji wpisu poświęconego kontrolerowi LetsGoDigital omówiło też kolejny wniosek patentowy sprzętu, który wskazuje, że <b>miłośnicy PlayStation 5 będą mogli bawić się wspólnie w jedną grę i być może każdy z grona zainteresowanych będzie obsługiwał inny obszar kontrolera</b>. Tak, jakby wszyscy grali jednocześnie, ale każdy tylko po trochu, rzućcie okiem na grafikę. Ma to sens?</p>
      <figure>
        <img src="https://img6.gram.pl/jubn20191209173800736umtr.jpg"/>
      </figure>
      <p><b>Konsole PlayStation 5 zadebiutują w 2020 roku</b>. Czekamy, czekamy.</p>
      <p>gallery:13441</p>
      <figure>
        <a href="https://www.sferis.pl/gaming-2011">
          <img src="https://img6.gram.pl/thumb/ypxl20191209174048571wvsn.jpg"/>
        </a>
      </figure>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl.</a>
      </p>
    </article>
  </body>
</html>