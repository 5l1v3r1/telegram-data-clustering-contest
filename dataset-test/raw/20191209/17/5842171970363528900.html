<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/362095-nacionalaja-biblioteka-notiks-diskusija-par-rail-baltica-projekta-realizaciju-rigas-teritorija"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T17:18:00+00:00"/>
    <meta property="og:title" content="Nacionālajā bibliotēkā notiks diskusija par &quot;Rail Baltica&quot; projekta realizāciju Rīgas teritorijā"/>
    <meta property="og:description" content="Otrdien, 10. decembrī, plkst. 13 Latvijas Nacionālās bibliotēkas 11. stāvā notiks publiska diskusija Rail Baltica kā attīstības, ne tikai “sliežu” projekts, portālu Jauns.lv informēja Rīgas pašvaldībā."/>
  </head>
  <body>
    <article>
      <h1>Nacionālajā bibliotēkā notiks diskusija par "Rail Baltica" projekta realizāciju Rīgas teritorijā</h1>
      <address><time datetime="2019-12-09T17:18:00+00:00">09 Dec 2019, 17:18</time> by <a rel="author">Sadarbībā ar Rīgas pašvaldību</a></address>
      <p>
        <b>Otrdien, 10. decembrī, plkst. 13 Latvijas Nacionālās bibliotēkas 11. stāvā notiks publiska diskusija Rail Baltica kā attīstības, ne tikai “sliežu” projekts, portālu Jauns.lv informēja Rīgas pašvaldībā.</b>
      </p>
      <p>Diskusijā spriedīs par Rīgas pašvaldības redzējumu par Rail Baltica projekta īstenošanu galvaspilsētas administratīvajā teritorijā un ar to saistītajām pilsētas attīstības iespējām.</p>
      <p>Pasākumu vadīs pilsētplānotājs un sociālantropologs Viesturs Celmiņš. Diskusijā piedalīsies Rīgas domes priekšsēdētājs Oļegs Burovs, arhitekts Andris Kronbergs,  arhitekts Jānis Lejnieks, RISEBA Arhitektūras un dizaina nodaļas vadītājs Jānis Dripe, Rīgas pilsētas arhitekts Gvido princis, SIA Eiropas Dzelzceļa līnijas vadītājs Kaspars Vingris, RB rail reģionālais vadītājs Ģirts Bramanis, apvienības Pilsēta cilvēkiem pārstāvji Oto Ozols un Māris Jonovs, Satiksmes ministrijas, Vides aizsardzības un reģionālās attīstības ministrijas pārstāvji un citi.</p>
      <p>Diskusija būs arī skatāma Facebook tiešraidē <a href="https://www.facebook.com/Riga.lv/">Rīgas domes lapā</a>.</p>
    </article>
  </body>
</html>