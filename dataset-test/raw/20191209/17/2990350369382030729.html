<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/u-turechchyni-vvely-podatok-dlia-turystiv-za-prozhyvannia-v-hoteliakh/"/>
    <meta property="og:site_name" content="Волинські новини"/>
    <meta property="article:published_time" content="2019-12-09T17:14:00+00:00"/>
    <meta property="og:title" content="У Туреччині ввели податок для туристів за проживання в готелях"/>
    <meta property="og:description" content="Президент Туреччини Реджеп Таїп Ердоган підписав закон про введення податку з туристів у розмірі 2% від вартості готельного номера. Документ опублікований в офіційній державній газеті і набрав чинності"/>
  </head>
  <body>
    <article>
      <h1>У Туреччині ввели податок для туристів за проживання в готелях</h1>
      <address>
        <time datetime="2019-12-09T17:14:00+00:00">09 Dec 2019, 17:14</time>
      </address>
      <p>Президент Туреччини Реджеп <b>Таїп Ердоган</b> підписав закон про введення податку з туристів у розмірі 2% від вартості готельного номера. Документ опублікований в офіційній державній газеті і набрав чинності.<br/><br/>Повідомляє 9 грудня<a href="https://interfax.com.ua/news/general/629288.html"> Інтерфакс-Україна</a> з посиланням на видання TourismGuncel.<br/><br/>«Податок у розмірі 2% в готельному секторі Туреччини вводиться з 1 січня 2020 року. Прохання готельєрів відкласти його і знизити ставку не знайшли відповіді», – йдеться в повідомленні.<br/><br/>Відзначається, що в перший рік податкова ставка складе 1%, з другого року – 2%. До бюджету податок будуть сплачувати готелі, пансіонати, гостьові будинки та інші засоби розміщення, що приймають туристів. Причому, податок для гостей буде оформлятися окремим документом.<br/><br/>В середині листопада парламент Туреччини ухвалив законопроэкт, який зобов’язує туристів, починаючи з 2020 року, платити податок на проживання в розмірі 2% від вартості розміщення. Передбачалося, що збір буде стягуватися з постояльців готелів, пансіонатів, курортних селищ, гостьових будинків, а також апарт- і бутик-готелів.<br/><br/>Раніше в Туреччині обговорювалося введення в 2020 році податку з готельєрів, які повинні були платити від 1% до 6% вартості номерів у бюджет. В результаті, парламентська комісія вирішила перекласти податок на туристів і змінити його ставку.<br/><br/>Обидва нововведення зустріли жорстку критику представників туристичної галузі Туреччини. Готельєри заявляли, що це може відлякати іноземних туристів і знизити їх доходи. Також, на їхню думку, новий податок не можна вводити зараз, коли галузь ще не оговталася від наслідків різкого зниження закордонного турпотоку в 2015 – 2016 рр.<br/><br/>Зауважимо, за перші десять місяців 2019 року Туреччину відвідали майже 1,5 млн українців, що на 12,4% більше, порівняно з аналогічним періодом минулого року. Зростання турпотоку з України зафіксовано у всіх регіонах Туреччини. Реклама ﻿</p>
    </article>
  </body>
</html>