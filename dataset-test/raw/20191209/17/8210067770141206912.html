<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11055164"/>
    <meta property="og:site_name" content="TV 2"/>
    <meta property="article:published_time" content="2019-12-09T17:29:17+00:00"/>
    <meta property="og:title" content="Norsk e-sportstjerne (22) er død"/>
    <meta property="og:description" content="Lâm «k0u» Tịnh Trì gikk bort 1. desember. Han ble 22 år gammel."/>
  </head>
  <body>
    <article>
      <h1>Norsk e-sportstjerne (22) er død</h1>
      <h2>Lâm «k0u» Tịnh Trì gikk bort 1. desember. Han ble 22 år gammel.</h2>
      <address><time datetime="2019-12-09T17:29:17+00:00">09 Dec 2019, 17:29</time> by <a rel="author">Audun Rodem (Gamer.no)</a></address>
      <p>Det melder den tidligere lagkameraten Nikolai «Mood» Martinsen, som spilte med ham i flere klubber de siste årene.</p>
      <p>Lâm Tịnh Trì har opp gjennom årene spilt League of Legends for flere norske og internasjonale klubber. I 2013 begynte han utenlandskarrieren for Benched Gaming, som ikke lenge etter ble kjøpt opp og omdøpt Reason Gaming.</p>
      <p>Siden den gang har han spilt for Cloud 9 Eclipse, Giants Gaming og Ninjas in Pyjamas, samt de norske lagene Riddle Esports, nDurance Nordavind og Fact Revolution.</p>
      <p>I vårsesongen i fjor var han med på å toppe tabellen i Telialigaen (den gang Telenorligaen) og vinne sluttspillet sammen med nDurance. Senere, i høstsesongen samme år, toppet han tabellen sammen med Riddle Esports. Med sistnevnte vant han også sluttspillet i den samme ligaen i 2016.</p>
      <figure>
        <iframe data-src="https://twitter.com/nikolaimood/status/1202301351251861505?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Trenger du noen å snakke med?</b>
      </p>
      <ul>
        <li>Mental helse hjelpetelefon: 116 123</li>
        <li>Kirkens SOS hjelpetelefon: 22 40 00 40</li>
        <li>Røde Kors: 800 33 321</li>
        <li>Ungdomstelefonen: 400 00 777</li>
        <li>
          <a href="http://www.mentalhelse.no/">Helsenorge.no</a>
        </li>
      </ul>
    </article>
  </body>
</html>