<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160735_1019.html"/>
    <meta property="og:site_name" content="Novsport"/>
    <meta property="article:published_time" content="2019-12-09T17:56:00+00:00"/>
    <meta property="og:title" content="Шеф на WADA: Настоявах за пълна дисквалификация на Русия!"/>
    <meta property="og:description" content="&quot;Една от най-големите спортни нации в света използва измама, манипулира и заличава доказателства дори след наложени вече наказания&quot;"/>
  </head>
  <body>
    <article>
      <h1>Шеф на WADA: Настоявах за пълна дисквалификация на Русия!</h1>
      <address><time datetime="2019-12-09T17:56:00+00:00">09 Dec 2019, 17:56</time> by <a rel="author">Пламен Димитров</a></address>
      <p>Вицепрезидентът на WADA Линда Хелеланд не е доволна от санкцията, наложена на Русия. Руските спортисти получиха забрана за участие на всички големи спортни форуми в следващите четири години, като това включва олимпийските игри в Токио следващото лято, както и световното първенство по футбол в Катар през 2022 година.</p>
      <p> <br/>“Една от най-големите спортни нации в света използва измама, манипулира и заличава доказателства дори след наложени вече наказания. Това е предателство спрямо всички чисти спортисти, спортисти, които са се опитвали да проповядват феърплей като основната си ценност”, заяви норвежката на срещата на WADA в Лозана днес.<br/> <br/>“Фактите са налице. Свидетели сме на лъжа, която е с невиждани досега размери. А отричането на явната измама е тревожно. Настоявах за пълна дисквалификация, но това е максималното към насотящия момент”, коментира още Хелеланд.<br/> </p>
    </article>
  </body>
</html>