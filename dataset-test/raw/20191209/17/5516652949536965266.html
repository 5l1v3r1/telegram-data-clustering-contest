<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/427346/ekatontades-htan-ta-thlefwna-poy-dexthhke-h-rodiakh-apo-apegnwsmenoys-elaioparagwgoys-toy-nhsioy-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-12-09T17:35:02+00:00"/>
    <meta property="og:title" content="Εκατοντάδες ήταν τα τηλέφωνα που δέχθηκε η «ΡΟΔΙΑΚΗ» από απεγνωσμένους ελαιοπαραγωγούς του νησιού μας"/>
    <meta property="og:description" content="ο (πολύ) κακός"/>
  </head>
  <body>
    <article>
      <h1>Εκατοντάδες ήταν τα τηλέφωνα που δέχθηκε η «ΡΟΔΙΑΚΗ» από απεγνωσμένους ελαιοπαραγωγούς του νησιού μας</h1>
      <h2>Κακίες</h2>
      <address>
        <time datetime="2019-12-09T17:35:02+00:00">09 Dec 2019, 17:35</time>
      </address>
      <p>Εκατοντάδες (στην κυριολεξία) ήταν τα τηλέφωνα που δέχθηκε η «ΡΟΔΙΑΚΗ» το τελευταίο τριήμερο, από απεγνωσμένους ή αγανακτισμένους ελαιοπαραγωγούς του νησιού μας, για το τεράστιο πρόβλημα που φέτος παρουσιάζεται από το κλείσιμο ή την υπολειτουργία έξι τουλάχιστον ελαιοτριβείων.</p>
      <p>Σε όλους αυτούς τους ανθρώπους το ίδιο απαντάμε: «Εμείς, ως τοπικό μέσο ενημέρωσης, κάναμε στο ακέραιο το χρέος μας αναδεικνύοντας το πρόβλημα σε όλες τους τις διαστάσεις. Εκπροσώπους σε όλα τα επίπεδα έχουμε, ας κάνουν κι αυτοί, ό,τι τους επιτρέπεται κι ό,τι μπορούν.»</p>
      <p>Και σε αυτές τις γιορτές, ας ενισχύσουμε όλοι, όπως και όσο μπορούμε τις αδύνατες κοινωνικές ομάδες των συμπολιτών μας. Αλλά οφείλουμε να τους θυμόμαστε και να τους βοηθάμε όχι μόνο στις γιορτές. Τα ίδια προβλήματα και τις ίδιες αγωνίες έχουν οι άνθρωποι αυτοί και τις υπόλοιπες 350 ημέρες το χρόνο.</p>
      <p>«Βροχή» βλέπουμε να πέφτουν οι κλήσεις της Τροχαίας Ρόδου, αλλά τα ατυχήματα και τα υπόλοιπα (φοβερά και τρομερά επί της ασφάλτου) καλά κρατούν. Οπότε ας ψάξουμε κι ας βρούμε όλοι μας, τι φταίει. Όχι ότι δεν το ξέρουμε δηλαδή, αλλά ας το ψάξουμε κι άλλο. Γιατί είναι από αδύνατο έως εξαιρετικά δύσκολο να παραδεχθούμε ότι την κύρια ευθύνη την έχουμε εμείς.</p>
      <p>
        <b>ο (πολύ) κακός</b>
      </p>
    </article>
  </body>
</html>