<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118"/>
    <meta property="og:site_name" content="24 Канал"/>
    <meta property="article:published_time" content="2019-12-09T17:14:00+00:00"/>
    <meta property="og:title" content="Від 2014 і до сьогодні: чим запам'яталася кожна з нормандських зустрічей"/>
    <meta property="og:description" content="Від початку російського вторгнення в Україну &quot;нормандська четвірка&quot; збиралася п'ять разів. Узгоджували і дорожні карти з мирного урегулювання, запрошували й проросійських бойовиків. Втім, усі домовленості найчастіше залишались деклараціями на папері і гучними заголовками у ЗМІ. Чим запам'ятались усі попередні нормадські зустрічі – читайте далі."/>
  </head>
  <body>
    <article>
      <h1>Від 2014 і до сьогодні: чим запам'яталася кожна з нормандських зустрічей</h1>
      <address><time datetime="2019-12-09T17:14:00+00:00">09 Dec 2019, 17:14</time> by <a rel="author" href="https://24tv.ua/anna_brikova_tag7027/" target="_blank">Анна Брикова</a></address>
      <p>
        <b>Від початку російського вторгнення в Україну "нормандська четвірка" збиралася п'ять разів. Узгоджували і дорожні карти з мирного урегулювання, запрошували й проросійських бойовиків. Втім, усі домовленості найчастіше залишались деклараціями на папері і гучними заголовками у ЗМІ. Чим запам'ятались усі попередні нормадські зустрічі – читайте далі.</b>
      </p>
      <ul>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%9F%D0%B5%D1%80%D1%88%D0%B0%20%D0%B7%D1%83%D1%81%D1%82%D1%80%D1%96%D1%87%20%D0%B2%20%D0%9D%D0%BE%D1%80%D0%BC%D0%B0%D0%BD%D0%B4%D1%96%D1%97">1Бенувіль (Нормандія), 6 червня 2014</a>
        </li>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%9C%D1%96%D0%BB%D0%B0%D0%BD,%2016%20%D0%B6%D0%BE%D0%B2%D1%82%D0%BD%D1%8F%202014">2Мілан, 16 жовтня 2014</a>
        </li>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%9C%D1%96%D0%BD%D1%81%D1%8C%D0%BA,%2011-12%20%D0%BB%D1%8E%D1%82%D0%BE%D0%B3%D0%BE%202015">3Мінськ, 11-12 лютого 2015</a>
        </li>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%9F%D0%B0%D1%80%D0%B8%D0%B6,%202%20%D0%B6%D0%BE%D0%B2%D1%82%D0%BD%D1%8F%202015">4Париж, 2 жовтня 2015</a>
        </li>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%91%D0%B5%D1%80%D0%BB%D1%96%D0%BD,%2019%20%D0%B6%D0%BE%D0%B2%D1%82%D0%BD%D1%8F%202016">5Берлін, 19 жовтня 2016</a>
        </li>
        <li>
          <a href="https://24tv.ua/vid_2014_i_do_sogodni_chim_zapamyatalasya_kozhna_z_normandskih_zustrichey_n1246118#%D0%9F%D0%B0%D1%80%D0%B8%D0%B6,%209%20%D0%B3%D1%80%D1%83%D0%B4%D0%BD%D1%8F%202019">6Париж, 9 грудня 2019</a>
        </li>
      </ul>
      <h3>Бенувіль (Нормандія), 6 червня 2014</h3>
      <p>6 червня 2014 року відбулася перша зустріч президента України Петра Порошенка з президентом Росії Володимиром Путіним.</p>
      <blockquote>Важливо!<a href="https://24tv.ua/normandskiy_format_tag4978/"> Нормандська зустріч: усе, що важливо знати</a></blockquote>
      <p>У французькій Нормандії відзначали 70 річницю відкриття другого фронту під час Другої світової війни. Ідея влаштувати невеликі перемови спала на думку президенту Франції Франсуа Олланду та німецькій канцлерці Ангелі Меркель.</p>
      <figure>
        <img src="https://24tv.ua/resources/photos/news/620_DIR/201912/1246118_10356235.jpg?201912163725"/>
        <figcaption>Перша зустріч у нормандському форматі</figcaption>
      </figure>
      <p>Такі зустрічі лідерів чотирьох країн охрестили нормандським форматом. Результат першої став декларативним. Хоч якось домовитись лідери змогли у вересні – підписали перший Мінський протокол, який, до речі, не виконували.</p>
      <p><b>Хто відвідав?</b> Петро Порошенко(президент України), Володимир Путін(президент РФ), Франсуа Олланд (президент Франції) та Ангела Меркель (канцлерка Німеччини).</p>
      <h3>Мілан, 16 жовтня 2014</h3>
      <p>У жовні 2014 року на 10 саміті форуму "Азія-Європа" в Мілані відбулася друга зустріч. "Сніданок без сніданку" тривав приблизно дві години, але ніхто не випив ані філіжанки кави. Обговорювали Мінський протокол і українсько-російські газові питання. </p>
      <figure>
        <img src="https://24tv.ua/resources/photos/news/620_DIR/201912/1246118_10356241.jpg?201912163826"/>
        <figcaption>За круглим столом було вісім учасників</figcaption>
      </figure>
      <p>Запам'яталась зустріч Володимиром Путіним у навушниках – єдиним лідером, який потребував перекладача, і другим рукостисканням Петра Порошенка з тим самим очільником Кремля.</p>
      <p>Останнє викликало неабиякий резонанс, адже країни воюють. За два місяці, в грудні 2014 року, відбувся великий обмін: 150 українських заручників обміняли на 222 сепаратисти.</p>
      <h3>Мінськ, 11-12 лютого 2015</h3>
      <p>Третя нормандська зустріч вирізнилась комплексним підходом. У лютому 2015 року в Мінську одночасно засідали лідери України, Росії, Німеччини та Франції й Тристороння контактна група.</p>
      <figure>
        <img src="https://24tv.ua/resources/photos/news/620_DIR/201912/1246118_10356228.jpeg?201912163634"/>
        <figcaption>На саміті були підписані другі Мінські домовленості</figcaption>
      </figure>
      <p>16 годин обговорювали вже другі Мінські угоди, які й підписали. Зустріч відвідав й президент Білорусі Олександр Лукашенко.</p>
      <h3>Париж, 2 жовтня 2015</h3>
      <p>У жовтні 2015 року в Парижі лідери зібрались на четверту нормандську зустріч. Кілька годин засідали за зачиненими дверима Єлисейського палацу: обговорювали місцеві вибори в ОРДЛО і доступ місії ОБСЄ до східного українсько-російського кордону.</p>
      <figure>
        <img src="https://24tv.ua/resources/photos/news/620_DIR/201912/1246118_10356351.jpg?201912165747"/>
        <figcaption>Зустріч в нормандському форматі у Парижі</figcaption>
      </figure>
      <p>Опісля Путін та Порошенко по черзі, без коментарів, залишили переговорну залу. Вибори в ОРДЛО, до речі, перенесли.</p>
      <h3>Берлін, 19 жовтня 2016</h3>
      <p>П'ята нормандська зустріч відбулася ще за рік. У ніч на 20 жовтня 2016 року лідери Німеччини, Франції, України та Росії знову засідали за зачиненими дверима. Цього разу в Берліні.</p>
      <figure>
        <img src="https://24tv.ua/resources/photos/news/620_DIR/201912/1246118_10356248.jpg?201912164024"/>
        <figcaption>Остання нормандська зустріч за участі Порошенка</figcaption>
      </figure>
      <p>Україна надала докази ескалації конфлікту і наполягала на припиненні вогню. Росія ж продовжувала займати сторону бойовиків, не даючи жодних гарантій. Тоді Порошенко підвищив голос і сказав Путіну фразу, яка стала заголовком вечірніх новин: "Ти просто перестань стріляти!".</p>
      <blockquote><b>Зверніть увагу! </b>Після Берліну російський президент Володимир Путін відмовився брати участь в наступній зустрічі нормандського формату – аж на три роки. </blockquote>
      <h3>Париж, 9 грудня 2019</h3>
      <p>У межах цієї зустрічі вперше можуть зустрітися Зеленський і Путін. До цього вони лише декілька разів говорили телефоном. Востаннє обговорили повернення Росією українських військових кораблів і питання газових перемовин.</p>
      <blockquote>Дивіться відео: <a href="https://24tv.ua/normandska_zustrich_divitisya_online_9_grudnya_2019__translyatsiya_n1246033">Нормандська зустріч – розпочались переговори Зеленського з Макроном</a></blockquote>
      <p>Українська сторона давно наполягала на зустрічі у нормандському форматі, де б обговорили питання врегулювання ситуації на Донбасі. Але Росія довго її відтягувала, пояснюючи це тим, що вона "не принесе користі без ретельної підготовки". Попередньо анонсовані питання України під час нормандської зустрічі – розведення військ, обмін полоненими, текст формули Штайнмаєра та Крим. </p>
      <figure>
        <img src="https://24tv.ua/resources/photos/news/620_DIR/201912/1246118_10356471.jpg?201912171605"/>
        <figcaption>Зеленський вже прибув на саміт у нормандському форматі в Парижі</figcaption>
      </figure>
      <p>Передумовами для проведення норманського саміту стали розведення військ у Станиці Луганській (завершилося 30 червня), Золотому (2 листопада) та Петрівському (11 листопада). Також відбулися розмінування цих територій і демонтаж фортифікаційних споруд з обох боків. У підсумку тут має розміститися майбутня демілітаризована зона.</p>
      <p><a href="https://24tv.ua/pozhezha_na_troyitskiy_odesa_sogodni_koledzh_04_12_2019_novini_pozhezhi_n1243817">Пожежа в Одесі на Троїцькій: що сталося, причини і деталі трагедії </a>сьогодні 10012</p>
      <anchor name="comAnch"/>
    </article>
  </body>
</html>