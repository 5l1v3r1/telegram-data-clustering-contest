<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727794/predsedatelyat-na-pg-na-gerb-d-r-daniela-daritkova-se-sreshtna-sas-zamestnik-predsedatelya-na-grupata-na-enp-v-ep-ester-de-lange.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T17:10:00+00:00"/>
    <meta property="og:title" content="Председателят на ПГ на ГЕРБ д-р Даниела Дариткова се срещна със заместник-председателя на Групата на ЕНП в ЕП Естер де Ланге"/>
    <meta property="og:description" content="София. Председателят на ПГ на ГЕРБ д-р Даниела Дариткова се срещна в Брюксел с вицепрезидента на ЕНП и зам.-председател на Групата на ЕНП в ЕП Естер де Ланге, съобщиха от пресцентъра на ПП ГЕРБ. Това стана в рамките на 30-ата среща на върха на председателите на парламентарни групи от ЕНП в националните парламенти. Д-р Дариткова запозна зам.-председателя на Групата на ЕНП в Е"/>
  </head>
  <body>
    <article>
      <h1>Председателят на ПГ на ГЕРБ д-р Даниела Дариткова се срещна със заместник-председателя на Групата на ЕНП в ЕП Естер де Ланге</h1>
      <address><time datetime="2019-12-09T17:10:00+00:00">09 Dec 2019, 17:10</time> by <a rel="author">Агенция "Фокус"</a></address>
      <figure>
        <a href="http://images.focus-news.net/c41b4969ce46d838de616ea6a9b523e7.jpeg">
          <img src="http://images.focus-news.net/c41b4969ce46d838de616ea6a9b523e7.jpeg"/>
        </a>
        <figcaption>Галерия</figcaption>
      </figure>
      <p><b><i>София. </i></b>Председателят на ПГ на ГЕРБ д-р Даниела Дариткова се срещна в Брюксел с вицепрезидента на ЕНП и зам.-председател на Групата на ЕНП в ЕП Естер де Ланге, съобщиха от <b>пресцентъра на ПП ГЕРБ</b>. Това стана в рамките на 30-ата среща на върха на председателите на парламентарни групи от ЕНП в националните парламенти. <br/>Д-р Дариткова запозна зам.-председателя на Групата на ЕНП в ЕП с актуалната политическа обстановка в България. Де Ланге оцени високо посещението си в България, на което имаше възможност на място да се запознае с мерките за сигурност в района на границата на ЕС с Турция. Вицепрезидентът на ЕНП Естер де Ланге също така поздрави д-р Дариткова за отличните резултати на ГЕРБ на европейските и местните избори.<br/><br/>По време на форума в Брюксел Даниела Дариткова разговаря и със заместник-председателите на ЕК Дубравка Шуица и Маргаритис Скинас, както и с председателя на Комисията по петициите на ЕП Долорес Монсерат.<br/>Срещата на върха на председателите на парламентарни групи от ЕНП продължава с дебати с председателя на ЕК Урсула фон дер Лайен и еврокомисарите от ЕНП. В разговорите ще участва участва и българският еврокомисар по иновации, научни изследвания, култура, образование и младеж и първи вицепрезидент на ЕНП Мария Габриел.</p>
    </article>
  </body>
</html>