<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://informburo.kz/kaz/mytt-zherleud-zhaa-standarty-zrlenp-zhatyr.html"/>
    <meta property="og:site_name" content="informБЮРО"/>
    <meta property="article:published_time" content="2019-12-09T17:51:04+00:00"/>
    <meta property="og:title" content="Мәйітті жерлеудің жаңа стандарты әзірленіп жатыр"/>
    <meta property="og:description" content="Нұр-Сұлтан қаласының мәслихат депутаты Аман Аюповтың айтуынша, қала төңірегіндегі зираттардың жағдайы туралы тұрғындардан бірнеше арыз-шағым түскен."/>
  </head>
  <body>
    <article>
      <h1>Мәйітті жерлеудің жаңа стандарты әзірленіп жатыр</h1>
      <address><time datetime="2019-12-09T17:51:04+00:00">09 Dec 2019, 17:51</time> by <a rel="author">Бейсен Ахметұлы</a></address>
      <h3>Нұр-Сұлтан қаласының мәслихат депутаты Аман Аюповтың айтуынша, қала төңірегіндегі зираттардың жағдайы туралы тұрғындардан бірнеше арыз-шағым түскен.</h3>
      <blockquote>– Өткен жылы қаладан Көкшетауға шығатын жолдағы мұсылмандар зиратының 60 пайызы, христиандар зиратының 40 пайызы су астында қалды. Өткен айларда қала ішіндегі 4-5 қабірдің бұзылғаны туралы ақпарат әлеуметтік желіде жарияланды. Бұл мәселені қала әкімдігі қалай реттеп отыр? – деп сұрады мәслихат депутаты.</blockquote>
      <p>Нұр-Сұлтан қаласының Отын энергетика кешені және коммуналдық шаруашылық басқармасы басшысының орынбасары Бағдат Барсадықов бұл мәселеге байланысты жауап беріп, қабірдің бұзылу деректері бойынша арнайы тексеру жүргізілетінін айтты.</p>
      <blockquote>– Зираттарда күзетшілер қойылған. Ал видеокамераларды орнату мәселесін алдағы уақытта талқылаймыз, – деді әкімдік өкілі.</blockquote>
      <p>Мәслихат депутаты Сәрсенбек Жүнісов болса, су астында қалған зиратты қоршаумен айналысқан мекеменің салғырт жұмысын сынға алды.</p>
      <p>
        <b>Оқи отырыңыз: </b>
        <a href="https://informburo.kz/kaz/zherleu-rsmn-zhoralylary-anday-azada-shashylu-azay-salt-pa-dni-dstr-me-.html">Жерлеу рәсімінің жоралғылары қандай? Қазада шашылу қазақы салт па, діни дәстүр ме?</a>
      </p>
      <p>Әкімдік өкілінің айтуынша, мәйітті жерлеу стандарттары қайта қаралып жатыр. Әділет министрлігімен келісім бойынша, жобада келесі талаптар айқындалған:</p>
      <ul>
        <li>Екі қазылған қабір аралығы 0,5-1 метр аралығында болуы тиіс;</li>
        <li>Қабір тереңдігі жер асты суынан жарты метр биік, жер бетінен 2 метрге дейін терең болуы керек (бұл жерде тереңдік жер асты суының жағдайына қарай белгіленеді);</li>
        <li>Қабір қақпағы жер бетінен 1,5 метр тереңдікте болуы қажет.</li>
      </ul>
    </article>
  </body>
</html>