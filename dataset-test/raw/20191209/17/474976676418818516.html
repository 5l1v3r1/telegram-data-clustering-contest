<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/122984/bohaterka-metoo-skazana-za-pomowienia-oskarzala-dziennikarza-o-gwalt.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T17:49:00+00:00"/>
    <meta property="og:title" content="Bohaterka #MeToo skazana za pomówienia. Oskarżała dziennikarza o gwałt"/>
    <meta property="og:description" content="Cissi Wallin, jedna z gwiazd ruchu #Metoo, została skazana przez sąd w Sztokholmie za pomówienie dziennikarza Fredrika Virtanena. Feministka oskarżyła mężczyznę o gwałt. W wyniku jej zarzutów Virtanen stracił pracę. Okazało się, że kobieta kłamała."/>
  </head>
  <body>
    <article>
      <h1>Bohaterka #MeToo skazana za pomówienia. Oskarżała dziennikarza o gwałt</h1>
      <address>
        <time datetime="2019-12-09T17:49:00+00:00">09 Dec 2019, 17:49</time>
      </address>
      <h4>Cissi Wallin, jedna z gwiazd ruchu #Metoo, została skazana przez sąd w Sztokholmie za pomówienie dziennikarza Fredrika Virtanena. Feministka oskarżyła mężczyznę o gwałt. W wyniku jej zarzutów Virtanen stracił pracę. Okazało się, że kobieta kłamała.</h4>
      <p>Wallin została skazana na karę grzywny. Feministka będzie musiała zapłacić 5 tysięcy koron kary. Kobieta musi ponadto wypłacić pomówionemu dziennikarzowi odszkodowanie w wysokości 90 tys. koron (ok 8,5 tys. euro).</p>
      <p>Sprawa dotyczy wydarzeń z 2017 roku. To wtedy Cissi Wallin napisała na jednym z portali społecznościowych, że została zgwałcona przez dziennikarza "Aftonbladet" Fredrika Virtanena. To był pierwszy taki przypadek w Szwecji, gdy w ramach ruchu #MeToo oskarżono o gwałt publiczną osobę.</p>
      <p>Feministka mówiła już w 2006 roku, że została zgwałcona przez osobę "znaną z mediów". W 2011 roku zgłosiła sprawę na policję, rok później jednak umorzono postępowanie.</p>
      <p>„To jasno pokazuje, że ​​nie możemy pisać tego, co nam się podoba w Internecie. Cieszę się z werdyktu. Możliwe, że życie - po dwóch najgorszych latach dla mnie i mojej rodziny - może zacząć toczyć się dalej" – napisał Virtanen na swoim blogu po ogłoszeniu decyzji sądu.</p>
      <footer>/ Źródło: thelocal.se <br/>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/swiat/122320/greta-thunberg-kryzys-klimatyczny-stworzyl-patriarchalizm.html"/>
        <a href="https://www.dorzeczy.pl/kraj/121405/herstoria-spurek-feminizuje-slowo-historia.html"/>
      </related>
    </article>
  </body>
</html>