<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/officiellt-moro-lamnar-hif---atervander-till-mjallby/"/>
    <meta property="og:site_name" content="fotbollskanalen"/>
    <meta property="article:published_time" content="2019-12-09T17:42:00+00:00"/>
    <meta property="og:title" content="Officiellt: Moro lämnar HIF - återvänder till Mjällby"/>
    <meta property="og:description" content="Det har varit klart ett tag att Mamudo Moro skulle lämna Helsingborgs IF.Nästa klubbadress blir en återkomst till allsvenska nykomlingen Mjällby.Klubben meddelade under måndagen att han skrivit ett kontrakt till 2021."/>
  </head>
  <body>
    <article>
      <h1>Officiellt: Moro lämnar HIF - återvänder till Mjällby</h1>
      <address><time datetime="2019-12-09T17:42:00+00:00">09 Dec 2019, 17:42</time> by <a rel="author">Pierre Carlsson</a></address>
      <p>
        <b>Det har varit klart ett tag att Mamudo Moro skulle lämna Helsingborgs IF.<br/>Nästa klubbadress blir en återkomst till allsvenska nykomlingen Mjällby.<br/>Klubben meddelade under måndagen att han skrivit ett kontrakt till 2021.</b>
      </p>
      <p>Mamudo Moro har spelat i Helsingborgs IF de två senaste säsongerna, men i mitten av november sa chefsscouten Adil Kizil till HD att anfallaren var en av fyra spelare som inte skulle erbjudas nytt kontrakt. Istället har Moro letat ny adress och nu står det klart att han återvänder till den allsvenska nykomlingen Mjällby.</p>
      <p>”Mjällby AIF:s lagbygge fortsätter och klubben kan idag meddela att Mamudu Moro gör efterlängtad comeback på Strandvallen. Anfallaren har skrivit på ett avtal till och med 2021.” skriver klubben på sin hemsida.</p>
      <p>Moro återvänder därmed till klubben han representerade i två säsonger från 2016 till 2017. Då stod han för 21 mål och tio assist på 41 matcher i division 1. När Moro var i HIF tog sig klubben från Listerlandet rakt upp från division 1 till allsvensken efter två seriesegrar.</p>
      <p>Moro är Mjällbys andra nyförvärv efter att klubben i slutet av november värvade Jasin Khayat från Norrby.</p>
    </article>
  </body>
</html>