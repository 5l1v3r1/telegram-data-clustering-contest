<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/life/430339-prochuta-aktrisa-razkaza-kak-e-stanala-jertva-na-grupovo-iznasilvane"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-12-09T17:48:00+00:00"/>
    <meta property="og:title" content="Прочута актриса разказа как е станала жертва на групово изнасилване"/>
    <meta property="og:description" content="Руската филмова звезда все още има огромен белег от ужасната случка"/>
  </head>
  <body>
    <article>
      <h1>Прочута актриса разказа как е станала жертва на групово изнасилване</h1>
      <address><time datetime="2019-12-09T17:48:00+00:00">09 Dec 2019, 17:48</time> by <a rel="author" href="https://fakti.bg/author/milena-tracheva" target="_blank">Милена Трачева</a></address>
      <p>63-годишната руска театрална и филмова актриса Наталия Андрейченко разказа за ужасен епизод от младостта си.</p>
      <p>Когато била на 19-годишна възраст бъдещата изпълнителка на ролята на Мери Попинз е била групово изнасилена. Това се случило, след като Андрейченко, тогава студентка във ВГИК, се качва в такси вечерта след лекциите. В един момент шофьорът на таксито се нахвърлил върху нея, като преди това блокирал прозорците и вратите.</p>
      <p>„Аз ударих с всичка сила с десния си крак върху предното стъкло. Счупих го. Само това го накара да се отдръпне от мен, а аз изскочих и хукнах по заснежения път”, спомня си Наталия Едуардовна в тв предаване, съобщават световните издания.</p>
      <p>След това бъдещата актриса се втурнала за помощ към двама млади мъже, които вървели по пътя. Те наистина я защитили от нападателя. След като таксиметровият шофьор си тръгнал, обаче, самите "спасители" започнали да бият, а след това изнасилили Наталия Андрейченко.</p>
      <figure>
        <img src="https://fakti.bg/img/news/39/430339/df9cd8064daa6199f3768b538c928a4b.jpg"/>
      </figure>
      <p>„Аз, като наивно момиче, тичах за помощ. Те бяха млади, имаха огромни ножове. И останах при тях. Тръгнахме по този път и след това, разбира се, помня много малко. Ударът беше много силен по главата ми и аз паднах. Много се борих. Стреляха по мен, нараниха ми и ръката с нож. Все още имам огромен белег. Беше много болезнено, дори загубих съзнание за известно време“, признава актрисата.</p>
      <p>След престъплението, извергите я оставили до пътя и избягали. Андрейченко дошла в съзнание, когато била вече в болницата.</p>
      <p>
        <b>Русия</b>
      </p>
    </article>
  </body>
</html>