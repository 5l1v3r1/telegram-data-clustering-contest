<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/sports-illustrated-bezorgt-rapinoe-nog-een-eretitel/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T17:00:07+00:00"/>
    <meta property="og:title" content="Sports Illustrated bezorgt Rapinoe nóg een eretitel"/>
    <meta property="og:description" content="Megan Rapinoe heeft nog maar eens een onderscheiding binnengehaald. Ze werd door Sports Illustrated, een Amerikaans sporttijdschrift, verkozen tot 'Sportsperson of the Year'. Ze wordt daarmee geroemd om haar optredens tijdens het WK in Frankrijk en haar campagnes buiten het veld."/>
  </head>
  <body>
    <article>
      <h1>Sports Illustrated bezorgt Rapinoe nóg een eretitel</h1>
      <address>
        <time datetime="2019-12-09T17:00:07+00:00">09 Dec 2019, 17:00</time>
      </address>
      <p>Megan Rapinoe heeft nog maar eens een onderscheiding binnengehaald. Ze werd door Sports Illustrated, een Amerikaans sporttijdschrift, verkozen tot ‘Sportsperson of the Year’. Ze wordt daarmee geroemd om haar optredens tijdens het WK in Frankrijk en haar campagnes buiten het veld.</p>
      <p>De 34-jarige Rapinoe legde eerder al beslag op de Gouden Schoen en de Gouden Bal. De Amerikaanse werd met haar land wereldkampioen en eiste de topscorerstitel voor zich op.</p>
      <p>Op dat WK toonde Rapinoe zich ook voorvechtster voor gelijke behandeling van vrouwen. Ze bekritiseerde openlijk de FIFA, die in haar ogen het WK voor vrouwen niet serieus nam door op dezelfde dag de finales van de Copa América en de Gold Cup te plannen. Ze pleitte ook voor gelijke financiële behandeling van de vrouwen.</p>
      <p>BUZZS</p>
    </article>
  </body>
</html>