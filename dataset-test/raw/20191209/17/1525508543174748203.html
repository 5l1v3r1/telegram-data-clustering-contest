<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793571/%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A8%D8%A7%D8%B4%DA%A9%D9%88%D9%87-%D9%85%D9%88%D8%AC%D8%A8-%D8%A7%D9%81%D8%B2%D8%A7%DB%8C%D8%B4-%D9%87%D9%85%D8%A8%D8%B3%D8%AA%DA%AF%DB%8C-%D9%85%D8%B1%D8%AF%D9%85-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:53:26+00:00"/>
    <meta property="og:title" content="بخشدار دشتابی:  برگزاری انتخابات باشکوه موجب افزایش همبستگی مردم می شود"/>
    <meta property="og:description" content="قزوین- بخشدار دشتابی گفت: برگزاری انتخابات باشکوه با حضور حداکثری مردم نمایش قدرت کشور و همبستگی بیشتر مردم است."/>
  </head>
  <body>
    <article>
      <h1>بخشدار دشتابی:  برگزاری انتخابات باشکوه موجب افزایش همبستگی مردم می شود</h1>
      <address>
        <time datetime="2019-12-09T17:53:26+00:00">09 Dec 2019, 17:53</time>
      </address>
      <p>به گزارش <a href="https://www.mehrnews.com/">خبرنگار مهر</a>، اکبر رحمتی در جلسه شورای اداری که عصر دوشنبه با حضور حجت الاسلام سعیدی امام جمعه این بخش برگزار شد اظهارداشت: برگزاری انتخابات سالم، قانونی و با مشارکت گروههای مختلف جامعه از جمله راهکارهای هم افزایی و حفظ وحدت در کشور است و همه ما موظفیم در این مسیر تلاش کنیم.<br/> <br/>بخشدار دشتابی احترام به سلایق مختلف و ایجاد زمینه تضارب آرا را موجب افزایش روند توسعه و انسجام داخلی دانست و گفت: امروز کشور بیش از هر زمان دیگری به ثبات، آرامش اجتماعی و همدلی نیاز دارد و این امر با ایجاد زمینه مشارکت اقشار مختلف مردم در عرصه های گوناگون اجتماعی، سیاسی، فرهنگی و اقتصادی فراهم می شود.<br/> <br/>رحمتی با تاکید بر لزوم هماهنگی تمامی نهادهای دولتی و عمومی در برگزاری انتخابات آینده تصریح کرد: بر اساس قانون، هرگونه استفاده از اموال دولتی و یا تریبون های عمومی و عنوان های اداری برای تبلیغ و یا علیه هر یک از داوطلبان انتخابات ممنوع است.  </p>
      <p>بخشدار دشتابی با اشاره به فرا رسیدن ایام دهه مبارک فجر بر لزوم تکمیل پروژه های آماده افتتاح در این بخش تاکید کرد و یادآورشد: اطلاع رسانی از خدمات ارائه شده و حرکت در مسیر خواسته های مردم از جمله برنامه هایی است که موجب افزایش مشارکت در عرصه های مختلف می شود.<br/> <br/>وی همچنین در این جلسه بر لزوم پیگیری پروژه ها و اعتبارات عمرانی بخش از ادارات و نهادهای شهرستانی و استانی و جلب مشارکت بخش خصوصی به منظور سرمایه گذاری تاکید کرد.<br/> <br/>در ابتدای این جلسه روسا و نمایندگان ادارات بخش دشتابی گزارشی از ظرفیت ها و مسایل و مشکلات این بخش ارائه کردند.</p>
    </article>
  </body>
</html>