<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/rasturnare-de-situatie-beijingul-a-ordonat-eliminarea-tuturor-echipamentelor-straine-de-software-si-hardware-din-institutiile-publice-18660563"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="Răsturnare de situaţie: Beijingul a ordonat eliminarea tuturor echipamentelor străine de software şi hardware din instituţiile publice"/>
    <meta property="og:description" content="Beijingul a ordonat tututor birourilor guvernamentale şi instituţiilor publice să elimine orice tip de echipament străin de software şi hardware în minim trei ani, într-o potenţială lovitură dată giganţilor HP, Dell şi Microsoft, potrivit Financial Times."/>
  </head>
  <body>
    <article>
      <h1>Răsturnare de situaţie: Beijingul a ordonat eliminarea tuturor echipamentelor străine de software şi hardware din instituţiile publice</h1>
      <address><time datetime="2019-12-09T17:37:00+00:00">09 Dec 2019, 17:37</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Beijingul a ordonat tututor birourilor guvernamentale şi instituţiilor publice să elimine orice tip de echipament străin de software şi hardware în minim trei ani, într-o potenţială lovitură dată giganţilor HP, Dell şi Microsoft, potrivit Financial Times.</p>
      <p>Directiva este prima instrucţiune cunoscută public îndreptată spre cumpărătorii chinezi prin care li se solicită schimbarea sistemelor tehnologice domestice, ca urmare a efoturilor emise de administraţia Trump prin care tehnologia chineză să fie folosită tot mai puţin în Statele Unite şi în ţările aliate.</p>
      <p>Mişcarea face parte dintr-o campanie mai largă de creştere a utilizarării interne a tehnologiilor chineze, campanie ce va alimenta cel mai probabil îngrijorările legate de o potenţială „decuplare” între primele două economii mondiale, lanţurile de aprovizionare dintre Statele Unite şi China fiind semnificativ secţionate.</p>
      <p>La sfărşitul verii, Washingtonul le interzicea companiilor din SUA să facă afaceri cu producătorul chinez de echipamentele de telecomunicaţii Huawei, dorindu-şi să găsească noi modalităţi de finanţare a rivalilor din Europa.</p>
      <p>Statele Unite au propus recent ca importurile din sectorul tehnologic să fie verificate din motive de securitate naţională, punând presiune pe aliaţii europeni să excludă compania chineză din proiectele dedicate infrastructurii 5G.</p>
      <p>Mai mulţi analişti din cadrul firmei de brokeraj China Securities estimează că vor fi eliminate între 20 şi 30 de milioane de piese hardware ca rezultat al directivei, o înlocuire la scară largă fiind în plan pentru începutul lui 2020. Analiştii au adăugat că substituţiile vor avea loc într-un ritm de 30% în 2020, 50% în 2021 şi 20% în ulimul an.</p>
      <p>Ritmul de înlocuire este ambiţios, de vreme ce birourile guvernamentale folosesc deja computere produse de Lenevo, după ce compania chineză a achiziţionat divizia de computere a gigantului american IBM.</p>
      <p>Însă analiştii sunt de părere că înlocuirea cu alternative domestice va fi dificilă deoarece furnizorii de software dezvoltă produse pentru sisteme de operare populare precum Windows sau macOS.</p>
      <p>Cu toate că Microsoft a produs o „ediţie dedicată guvernului chinez” a Windows 10 în 2017, companiile chineze de securitate virtuală le recomandă clienţilor guvernamentali să facă tranziţia către sisteme de operare fabricate în totalitate în China.</p>
      <p>Termenul „domestic” poate ridica, de asemenea, întrebări. Chiar dacă Lenovo este o companie chineză care asamblează majoritatea produselor în China, cipurile de procesare sunt fabricate de Intel, iar hard disk-urile de către Samsung.</p>
    </article>
  </body>
</html>