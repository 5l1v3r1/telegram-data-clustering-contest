<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/calvarul-de-la-bloc-de-sapte-ani-locatarii-se-plang-pe-subsolul-inundat-si-plin-de-gunoi_3061340.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T17:05:04+00:00"/>
    <meta property="og:title" content="Calvarul de la bloc. De şapte ani, locatarii se plâng pe subsolul inundat şi plin de gunoi"/>
    <meta property="og:description" content="De câţiva ani, locatarii unui bloc din oraşul Cahul se plâng că subsolul clădirii este inundat şi plin de gunoi, de fiecare dată când se înfundă ţeava de canalizare. Oamenii au adunat 26 de mii de lei pentru a schimba conducta învechită, însă problema nu"/>
  </head>
  <body>
    <article>
      <h1>Calvarul de la bloc. De şapte ani, locatarii se plâng pe subsolul inundat şi plin de gunoi</h1>
      <address><time datetime="2019-12-09T17:05:04+00:00">09 Dec 2019, 17:05</time> by <a rel="author">PUBLIKA.MD</a></address>
      <p>De câţiva ani, locatarii unui bloc din oraşul Cahul se plâng că subsolul clădirii este inundat şi plin de gunoi, de fiecare dată când se înfundă ţeava de canalizare. Oamenii au adunat 26 de mii de lei pentru a schimba conducta învechită, însă problema nu a dispărut.<br/><br/>Larisa Stoica locuiește în acest bloc de mai bine de 30 de ani. Femeia spune că problemele au început mai demult, dar situaţia s-a agravat în ultima perioadă.<br/><br/><b>LARISA STOICA, locuitoare a orașului Cahul:</b> "Cu șapte ani în urmă ne-am adresat la Direcţia servicii comunale. Aceștia ne-au spus să cumpărăm materiale de construcție şi că ei vor face toate lucrările necesare. Însă, după ce şi-au terminat munca, țevile, care se țineau de niște sârme, au căzut peste o lună."<br/><br/>Locatarii se tem să nu se repete soarta blocului prăbușit la Otaci. <br/><br/>"Uitaţi-vă în ce stare e subsolul. Trebuie întărit cumva. Tot asta se dărâma, cum să nu se aşeze casa? Eu am închis ventilarea centrală pentru că era un miros insuportabil. "<br/><br/>"Aici a fost uscat, a fost centru medical, dar după ce a plecat centrul medical fiecare locatar şi-a luat câte o „comnată” de asta. Era bine, era normal, dar când a început a se înfunda canalizația … "<br/><br/>Cei de la Întreprinderea Locativ Comunală din Cahul spun că ţevile din interiorul blocului nu se află în gestiunea lor. <br/><br/><b>IURIE ARNAUT, directorul Î.M Gospodăriei Comunal Locativă, Cahul:</b> "S-a depistat că nu este vina noastră, dar fântânile colectorului a orașului au fost înfundate. Asta este în gestiunea Apei Canal. Noi am sunat la dispecerat la Apă Canal şi problema s-a rezolvat. "<br/><br/>Cei de la Apă Canal Cahul spun că de vină ar fi locatarii din bloc, care aruncă deşeuri în reţeaua de canalizare. <br/><br/><b>GHEORGHE  GHEȚIVU directorul SA "Apă-Canal", Cahul: </b>"Trebuie să folosească normal şi după cum sunt preconizate rețelele de apă şi de canalizare, dar nu care şi cum îi tună şi cum dorește. "<br/><br/>Primarul municipiului Cahul spune i-a cerut gestionarului blocului, dar şi responsabililor de la „Apă Canal” să-i prezinte informaţia privind costurile necesare pentru soluţionarea definitivă a acestei probleme. <br/><br/><b>Nicolae Dandiș, primarul municipiului Cahul: </b>"Şi să examinăm posibilitatea contribuției financiare în funcţie de costurile existente. Până la ora actuală la Primăria Municipiului Cahul nu au venit aceste costuri."</p>
    </article>
  </body>
</html>