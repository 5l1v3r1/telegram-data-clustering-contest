<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/jol-mukodo-szen-monoxid-erzekelonek-koszonheti-ket-hajduszoboszloi-lakos-az-eletet/q6f5fw6"/>
    <meta property="og:site_name" content="Blikk.hu"/>
    <meta property="article:published_time" content="2019-12-09T17:27:00+00:00"/>
    <meta property="og:title" content="Csak a szén-monoxid-érzékelőnek köszönheti két hajdúszoboszlói ember, hogy még él"/>
    <meta property="og:description" content="Hajdúszoboszló — Csak a jól működő szén-monoxid-érzékelőnek köszönheti két ember, hogy még ma is él. A hajdúszoboszlói lakásban visítani kezdett az érzékelő, a lakók pedig azonnal hívták a tűzoltókat."/>
  </head>
  <body>
    <article>
      <h1>Csak a szén-monoxid-érzékelőnek köszönheti két hajdúszoboszlói ember, hogy még él</h1>
      <address><time datetime="2019-12-09T17:27:00+00:00">09 Dec 2019, 17:27</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Hajdúszoboszló — Csak a jól működő szén-monoxid-érzékelőnek köszönheti két ember, hogy még ma is él. A hajdúszoboszlói lakásban visítani kezdett az érzékelő, a lakók pedig azonnal hívták a tűzoltókat.</b>
        </i>
      </p>
      <p>Az egyenruhások a műszereikkel igazolták a fojtó gáz jelenlétét, így aztán kiszellőztették a lakást, miközben a gázszolgáltató ideiglenesen kikapcsolta az ingatlanban a fűtést. A két lakót megfigyelésre kórházba szállították. A CO-mérgezés kezdeti jele például a lüktető fejfájás, az erős fülzúgás, a szédülés, a hányinger vagy a zavarodottság. Ha ezeket tapasztaljuk, menjünk friss levegőre, illetve hívjunk segítséget.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
    </article>
  </body>
</html>