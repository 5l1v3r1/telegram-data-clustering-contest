<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rynekzdrowia.pl/Prawo/MZ-tresc-projektu-ustawy-o-zawodzie-ratownika-medycznego-oraz-samorzadzie-ratownikow-medycznych,200829,2.html"/>
    <meta property="og:site_name" content="www.rynekzdrowia.pl"/>
    <meta property="article:published_time" content="2019-12-09T17:21:00+00:00"/>
    <meta property="og:title" content="MZ: treść projektu ustawy o zawodzie ratownika medycznego oraz samorządzie ratowników medycznych"/>
    <meta property="og:description" content="Ministerstwo Zdrowia opublikowało zapowiadany i oczekiwany przez środowisko projekt ustawy o zawodzie ratownika medycznego oraz samorządzie ratowników medycznych."/>
  </head>
  <body>
    <article>
      <h1>MZ: treść projektu ustawy o zawodzie ratownika medycznego oraz samorządzie ratowników medycznych</h1>
      <address><time datetime="2019-12-09T17:21:00+00:00">09 Dec 2019, 17:21</time> by <a rel="author">MZ/Rynek Zdrowia</a></address>
      <p>
        <b>Ministerstwo Zdrowia opublikowało zapowiadany i oczekiwany przez środowisko projekt ustawy o zawodzie ratownika medycznego oraz samorządzie ratowników medycznych.</b>
      </p>
      <p>Jak podaje Ministerstwo Zdrowia w uzasadnieniu do projektu ustawy o zawodzie ratownika medycznego oraz samorządzie ratowników medycznych, ma ona na celu wprowadzenie do systemu prawnego przepisów regulujących w sposób kompleksowy wykonywanie zawodu ratownika medycznego oraz utworzenie ram prawnych dla działania samorządu ratowników medycznych oraz zasad odpowiedzialności zawodowej ratowników medycznych.</p>
      <p>Praktyka stosowania dotychczasowych regulacji dotyczących wykonywania zawodu ratownika medycznego, zawartych w ustawie z dnia 8 września 2006 r. o Państwowym Ratownictwie Medycznym (Dz. U. z 2019 r. poz. 993 i 1590), doprowadziła do uznania, że dla dalszego prawidłowego funkcjonowania i rozwoju zawodu ratownika medycznego konieczne jest stworzenie możliwości, jakie daje powołanie samorządu zawodowego, jak też zgrupowanie w jednej ustawie przepisów o największym znaczeniu dla funkcjonowania tego zawodu, z uwagi na jego rolę w systemie ochrony zdrowia.</p>
      <p>Powołanie samorządu ratowników medycznych stanowi istotne wzmocnienie ochrony interesu publicznego w związku ze sprawowaniem przez samorząd pieczy nad należytym wykonywaniem zawodu zaufania publicznego.</p>
      <p>Realizowanie tego zadania przez samorząd przyczyni się do zapewnienia stanu, w którym czynności zawodowe ratowników medycznych będą realizowane na odpowiednim poziomie wynikającym z wiedzy i umiejętności ratowników (deontologii zawodowej), z zachowaniem odpowiedniej jakości, poszanowaniem praw pacjenta oraz norm etyki zawodowej. Usytuowanie ratowników medycznych w systemie ochrony zdrowia.</p>
      <p>W projektowanej regulacji określa się również prawa i obowiązki ratowników medycznych.</p>
      <p>Nowym rozwiązaniem w zakresie doskonalenia zawodowego będzie wprowadzenie urlopu szkoleniowego dla pracownika wykonującego zawód ratownika medycznego w wymiarze 6 dni roboczych rocznie, płatnego według zasad obowiązujących przy obliczaniu wynagrodzenia za urlop wypoczynkowy. Urlop taki w znacznym stopniu przyczyni się do możliwości prawidłowej realizacji obowiązku doskonalenia zawodowego.</p>
      <p>Więcej (treść projektu ustawy): <b><a href="https://legislacja.rcl.gov.pl/docs//2/12328005/12647243/12647244/dokument429834.pdf">https://legislacja.rcl.gov.pl</a></b></p>
    </article>
  </body>
</html>