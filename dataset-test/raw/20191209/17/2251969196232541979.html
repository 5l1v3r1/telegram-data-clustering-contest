<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/12/09/schianto-in-superstrada-traffico-in-tilt-2/1335880/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-12-09T17:32:41+00:00"/>
    <meta property="og:title" content="Schianto in superstrada, traffico in tilt"/>
    <meta property="og:description" content="L'INCIDENTE all'altezza dello svincolo di Corridonia. Due le auto coinvolte, tre i feriti"/>
  </head>
  <body>
    <article>
      <h1>Schianto in superstrada, traffico in tilt</h1>
      <h2>L'INCIDENTE all'altezza dello svincolo di Corridonia. Due le auto coinvolte, tre i feriti</h2>
      <address><time datetime="2019-12-09T17:32:41+00:00">09 Dec 2019, 17:32</time> by <a rel="author">Giovanni De Franceschi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F12%2F09%2Fschianto-in-superstrada-traffico-in-tilt-2%2F1335880%2F">Condividi41</a><a href="https://twitter.com/intent/tweet?text=Schianto+in+superstrada%2C++traffico+in+tilt&amp;url=https%3A%2F%2Fwww.cronachemaceratesi.it%2F2019%2F12%2F09%2Fschianto-in-superstrada-traffico-in-tilt-2%2F1335880%2F">Tweet</a>Email41 Condivisioni</p>
      <p> </p>
      <p><i><b>AGGIORNAMENTO DELLE 19,30 –</b></i> <i>Riaperto in entrata lo svincolo di Corridonia e la doppia corsia in direzione mare: il traffico in superstrada è tornato a scorrere normalmente. Il bilancio dell’incidente che si è verificato intorno alle 17,30 è di tre feriti, nessuno in maniera grave. Tutti comunque sono stati trasferiti all’ospedale di Macerata per accertamenti. Quanto alla dinamica si è trattato di un tamponamento tra due vetture, le eventuali responsabilità sono al vaglio della polizia stradale. </i></p>
      <p>
        <b>Schianto in superstrada, traffico in tilt. E’ successo poco prima delle 17,30 a ridosso dello svincolo di Corridonia-Piediripa, direzione mare. Ancora da chiarire l’esatta dinamica dell’incidente, due le auto coinvolte. Sul posto 118, polizia stradale, vigili del fuoco e Anas. Al momento si viaggia su una sola corsia di marcia, chiuso in entrata lo svincolo. </b>
      </p>
      <p> </p>
    </article>
  </body>
</html>