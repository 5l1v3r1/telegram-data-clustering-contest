<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-parizhi-perenesli-pochatok-normandskogo-samitu-zmi-332369_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T17:56:00+00:00"/>
    <meta property="og:title" content="У Парижі перенесли початок нормандського саміту — ЗМІ"/>
    <meta property="og:description" content="В Парижі не беруться прогнозувати точний час зустрічі зі ЗМІ."/>
  </head>
  <body>
    <article>
      <h1>У Парижі перенесли початок нормандського саміту — ЗМІ</h1>
      <h2>В Парижі не беруться прогнозувати точний час зустрічі зі ЗМІ.</h2>
      <address>
        <time datetime="2019-12-09T17:56:00+00:00">09 Dec 2019, 17:56</time>
      </address>
      <p>У Парижі перенесли початок <b><a href="https://dt.ua/POLITICS/samit-u-normandskomu-formati-zelenskiy-i-merkel-pribuli-v-yeliseyskiy-palac-332357_.html">зустрічі в нормандському форматі</a></b>, в якій братимуть участь лідери України, Франції, Німеччини та Росії, передає "<a href="https://www.ukrinform.ua/rubric-polytics/2834301-cas-pocatku-normandskogo-samitu-perenesli.html">Укрінформ</a>". Нормандський саміт перенесли як мінімум на півгодини. Спочатку його запланували на 17:00 за київським часом.</p>
      <p>Зустріч Володимира Зеленського, Ангели Меркель, Еммануеля Макрона і Володимира Путіна зі ЗМІ перенесли на 22:00. За попереднім розкладом пресконференція мала початися о 19:45. Однак точного часу зустрічі з журналістами офіційні особи не прогнозують.</p>
      <p><b>DT.UA</b> веде текстову трансляцію, її можна читати  <b><a href="https://dt.ua/POLITICS/normandskiy-samit-u-parizhi-onlayn-332341_.html">тут</a></b>.</p>
      <p>В Парижі вже відбулася <b><a href="https://dt.ua/POLITICS/samit-u-normandskomu-formati-vidbulasya-zustrich-zelenskogo-ta-makrona-332364_.html">зустріч Володимира Зеленського і Еммануеля Макрона</a></b>.</p>
      <p>До <b><a href="https://dt.ua/POLITICS/samit-u-normandskomu-formati-zelenskiy-i-merkel-pribuli-v-yeliseyskiy-palac-332357_.html">Єлисейського палацу в Парижі прибули</a></b> президент України Володимир Зеленський, канцер Німеччини  Ангела Меркель та президент РФ Володимир Путін. Всіх особисто зустрів президент Франції Еммануель Макрон.</p>
      <p>Раніше голова МЗС України <b><a href="https://dt.ua/POLITICS/pristayko-rozkriv-zmist-dokumenta-yakiy-pidgotuvali-do-normandskogo-samitu-331784_.html">Вадим Пристайко повідомив, що робочий варіант комюніке затвердили</a></b> на початку вересня. За підсумками саміту лідери чотирьох країн повинні дати позитивну оцінку розведенню військ на трьох ділянках та обміну утримуваними особами, а також схвалити продовження роботи в цих напрямках. Про зміну положень або черговість пунктів Мінських домовленостей не йдеться.</p>
      <p>Також <b><a href="https://dt.ua/POLITICS/pristayko-pererahuvav-chervoni-liniyi-dlya-zelenskogo-na-samiti-normandskoyi-chetvirki-331792_.html">Пристайко запевнив, що Зеленський не піде на поступки з ключових питань</a></b>, що стосуються суверенітету і національної безпеки.</p>
      <p>Докладніше про підготовку зустрічі читайте у статті Костянтина Єлісєєва "<b><a href="https://dt.ua/internal/parizkiy-samit-normandskoyi-chetvirki-vryatuvati-ukrayinu-vid-strategichnoyi-pomilki-331731_.html">Паризький саміт нормандської четвірки: врятувати Україну від стратегічної помилки</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>