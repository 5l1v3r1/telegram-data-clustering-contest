<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Bulgariya-si-vze-posledno-sbogom-sus-Stoyanka-Mutafova-Izpratiha-ya-s-aplodismenti-920547"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T17:06:00+00:00"/>
    <meta property="og:title" content="България си взе последно сбогом със Стоянка Мутафова! Изпратиха я с аплодисменти"/>
    <meta property="og:description" content="Госпожа Стихийно бедствие, както я наричаха мнозина, се превърна в една от най-възрастните активно и..."/>
  </head>
  <body>
    <article>
      <h1>България си взе последно сбогом със Стоянка Мутафова! Изпратиха я с аплодисменти</h1>
      <address>
        <time datetime="2019-12-09T17:06:00+00:00">09 Dec 2019, 17:06</time>
      </address>
      <p>Госпожа Стихийно бедствие, както я наричаха мнозина, се превърна в една от най-възрастните активно играещи актриси в целия свят.</p>
      <p>Актрисата ветеран на сцената не изостави своята публика цели 70 години. И до последния си дъх е планирала нови роли и представления, споделиха близките й. А колегите й бяха категорични, че с Мутафова си заминава цяла една епоха от най-обичаните и талантливи български артисти.</p>
      <p>По време на дългата си кариера Стоянка Мутафова изигра над 100 роли. В памет на звездата в Сатиричния театър ще има и стол с нейното име. </p>
      <p>"Стоянка е жива! Стоянка е театърът, тя е жизнелюбието и ние ще я обичаме, докато ни има", сподели Татяна Лолова.</p>
      <p>"Тя беше уникална жена. Учила и знаеща. Простачките обаче ги изиграваше идеално. Много обичаше публиката си. Не флиртуваше с публиката, но знаеше как да ѝ влезе под кожата", сподели пред Нова телевизия Славчо Пеев.  </p>
      <p>"Стоянка ще остане за идните поколения като актьор, който безпрекословно обичаше сцената. Неслучайно хората я обичат до ден днешен и ще я обичат още години наред. Има защо. Не всеки притежава нейната енергия", каза Васил Найденов.</p>
    </article>
  </body>
</html>