<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/putevi-srbije-oprez-zbog-vlaznih-kolovoza-magle-i-poledice/"/>
    <meta property="og:site_name" content="Krstarica"/>
    <meta property="article:published_time" content="2019-12-09T17:20:04+00:00"/>
    <meta property="og:title" content="Putevi Srbije: Oprez zbog vlažnih kolovoza, magle i poledice"/>
    <meta property="og:description" content="Na putevima u Srbiji vozače tokom noći očekuju vlažni kolovozi, magla i poledica mestimično, pa je neophodna pažljiva vožnja uz prilagodjenu brzinu,"/>
  </head>
  <body>
    <article>
      <h1>Putevi Srbije: Oprez zbog vlažnih kolovoza, magle i poledice</h1>
      <address><time datetime="2019-12-09T17:20:04+00:00">09 Dec 2019, 17:20</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/12/Beta-xpxx6ljojw.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Na putevima u Srbiji vozače tokom noći očekuju vlažni kolovozi, magla i poledica mestimično, pa je neophodna pažljiva vožnja uz prilagodjenu brzinu, upozorilo je Javno preduzeće Putevi Srbije.</p>
      <p>Na području Novog Pazara na putevima mestimično ima raskvašenog snega do pet centimetara, a na teritoriji Kraljeva, Užica i Zaječara, posebno u Djerdapskoj klisuri, mogući su manji odroni, dodaje se u saopštenju.</p>
      <p>Tokom noći i jutra uz maglu moguće je i stvaranje poledice, i to na deonicama duž reka, kotlina, klisura i na mostovima.</p>
      <p>Na naplatnim stanicama nema zadržavanja, kao ni na putničkim terminalima graničnih prelaza.</p>
      <p>Na teretnim terminalima graničnih prelaza kamioni na izlazu na Horgošu čekaju osam sati, na Kelebiji četiri sata, na prelazu Batrovci šest sati, na prelazu Bačka Palanka sat vremena i na prelazu Gradina dva i po sata.</p>
      <p>(Beta)</p>
    </article>
  </body>
</html>