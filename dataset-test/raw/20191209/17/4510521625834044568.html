<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/oraselul-copiilor-ramnicu-sarat-fost-deschis-urmeaza-buzau-1_5dee82f95163ec4271db030d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T17:25:11+00:00"/>
    <meta property="og:title" content="Orăşelul Copiilor din Râmnicu Sărat a fost deschis. Urmează cel din Buzău"/>
    <meta property="og:description" content="La Râmnicu Sărat s-a dat deja start sărbătorilor de iarnă, prin deschiderea Orăşelului Copiilor. Târâmul magic al Crăciunului a fost deschis în Parcul Central din municipiu. La Buzău, deschiderea orăşelului este programată pentru 18 decembrie."/>
  </head>
  <body>
    <article>
      <h1>Orăşelul Copiilor din Râmnicu Sărat a fost deschis. Urmează cel din Buzău</h1>
      <address><time datetime="2019-12-09T17:25:11+00:00">09 Dec 2019, 17:25</time> by <a rel="author">Iulian Bunila</a></address>
      <h4>La Râmnicu Sărat s-a dat deja start sărbătorilor de iarnă, prin deschiderea Orăşelului Copiilor. Târâmul magic al Crăciunului a fost deschis în Parcul Central din municipiu. La Buzău, deschiderea orăşelului este programată pentru 18 decembrie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/motivul-strabunicile-strecurau-intentionat-mici-greseli-iile-confectionau-1_5deb865d5163ec4271c6c803/index.html"/>
      </related>
      <p>La inaugurarea Orăşelului Copiilor din Râmnicu Sărat au participat sute de copii insotiti de părinţi şi bunici, dar si autoritati locale. </p>
      <p>Cei mici au fost bucurosi de reîntâlnirea cu Moş Crăciun, dar şi de cadourile dulci primite. Atmosfera de basm a fost completată de colindele şi cântecele interpretate de elevii Centrului Cultural ”Florica Cristoforeanu”</p>
      <p>Cântecele ansamblului Crăiţele, colindele la chitară, dar şi piesele interpretate de copiii Şcolii Populare de Artă şi cei ai grupului coral din cadrul Centrului Cultural ”Florica Cristoforeanu” au avut mare priză la public.</p>
      <p>La Buzău, deschiderea orăşelului este programată pentru 18 decembrie, printr-un spectacol care va începe la ora 16.00. Capete de afiş sunt Sandra N şi Connect-R. Va fi deschis până pe 12 ianuarie 2020. </p>
      <hr/>
    </article>
  </body>
</html>