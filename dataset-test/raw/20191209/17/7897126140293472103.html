<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4998240-r-syrt-y-ster-ministr-a-sh-a-arnayy-sha.html"/>
    <meta property="og:site_name" content="zakon.kz"/>
    <meta property="article:published_time" content="2019-12-09T17:59:00+00:00"/>
    <meta property="og:title" content="ҚР Сыртқы істер министрі АҚШ-қа арнайы шақыртумен барады"/>
    <meta property="og:description" content="Министр сапар барысында Мемлекеттік хатшы Майк Помпеомен, үкіметтің, АҚШ Конгресінің және Дүниежүзілік банктің ресми өкілдерімен кездесулері жоспарланған."/>
  </head>
  <body>
    <article>
      <h1>ҚР Сыртқы істер министрі АҚШ-қа арнайы шақыртумен барады</h1>
      <h2>Министр сапар барысында Мемлекеттік хатшы Майк Помпеомен, үкіметтің, АҚШ Конгресінің және Дүниежүзілік банктің ресми өкілдерімен кездесулері жоспарланған.</h2>
      <address>
        <time datetime="2019-12-09T17:59:00+00:00">09 Dec 2019, 17:59</time>
      </address>
      <p><b>12-13 желтоқсан аралығында Қазақстанның Сыртқы істер министрі Мұхтар Тілеубердінің АҚШ-қа ресми сапары жоспарланған. Бұл туралы ҚР СІМ-нің ресми өкілі Айбек Смадияров мәлім етті,</b> деп хабарлады <a href="https://kaz.zakon.kz/">zakon.kz.</a></p>
      <blockquote>"12-13 желтоқсанда америкалық тараптың шақыруымен ҚР Сыртқы істер министрі Мұхтар Тлеубердінің АҚШ-қа ресми сапары жоспарланған", - деді Смадияров.</blockquote>
      <p>Ол сапар барысында министрдің Мемлекеттік хатшы Майк Помпеомен, үкіметтің, АҚШ Конгресінің және Дүниежүзілік банктің ресми өкілдерімен кездесулері жоспарланғанын айтты.</p>
      <blockquote>- Жоспарланған келіссөздер барысында екіжақты және аймақтық күн тәртібінде тұрған кең ауқымды мәселелерді талқылау көзделген, - деп атап өтті ол.</blockquote>
    </article>
  </body>
</html>