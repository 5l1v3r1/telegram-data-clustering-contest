<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/economia/borsa-la-guerra-dei-dazi-frena-piazza-affari-0-97-1.7734709"/>
    <meta property="og:site_name" content="L'Arena"/>
    <meta property="article:published_time" content="2019-12-09T17:28:24+00:00"/>
    <meta property="og:title" content="Borsa, la guerra dei dazi frena Piazza Affari: -0,97%"/>
    <meta property="og:description" content="Chiusura di seduta in calo a Piazza Affari, al termine di una giornata che si era aperta poco mossa. L’indice Ftse Mib segna un -0,97% a quota 22.956 punti, mentre l’Ftse Italia All Share cede lo 0,93% a 25.123 punti. In ribasso anche l’Ftse Star, ch"/>
  </head>
  <body>
    <article>
      <h1>Borsa, la guerra dei dazi frena Piazza Affari: -0,97%</h1>
      <address>
        <time datetime="2019-12-09T17:28:24+00:00">09 Dec 2019, 17:28</time>
      </address>
      <p>Chiusura di seduta in calo a Piazza Affari, al termine di una giornata che si era aperta poco mossa. L’indice Ftse Mib segna un<b> -0,97% </b>a quota 22.956 punti, mentre l’Ftse Italia All Share cede lo 0,93% a 25.123 punti. In ribasso anche l’Ftse Star, che lascia sul terreno lo 0,75% a quota 39.239 punti. Milano, come gli altri mercati, sconta gli strascichi legati alla <b>guerra dei dazi</b> fra Usa e Cina.</p>
      <p>Le vendite si sono concentrate sugli energetici, dopo il rialzo del prezzo del petrolio, sui bancari e gli industriali, soprattutto quelli legati all’export. Intanto lo <b>spread</b> fra Btp e Bund tedeschi chiude in calo a quota 159 punti, con il rendimento del decennale all’1,26%. Tra i titoli del listino milanese, con il segno positivo fra i maggiori rialzi Stm che guadagna poco meno di mezzo punto, ma in lieve rialzo anche Tenaris, Saipem e Atlantia. Fra i segni meno, invece, in calo Ferragamo che cede 3,7 punti, ma in ribasso anche Azimut Holding, Recordati e Prysmian.</p>
      <p>Anche le altre principali <b>Borse europee</b> archiviano la seduta negative, sulla scia dell’apertura in rosso a Wall Street. Fra le piazze finanziarie, Parigi segna un -0,59%, Francoforte cede lo 0,46% mentre Londra è poco mossa con un -0,08%.</p>
    </article>
  </body>
</html>