<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153855-rozpovily-chomu-zabraly-zupynku-bilia-starogo-rynku-u-lucku"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="Розповіли, чому забрали зупинку біля Старого ринку у Луцьку"/>
    <meta property="og:description" content="В управлінні транспорту та зв’язку прокоментували ліквідування зупинки поблизу Старого ринку."/>
  </head>
  <body>
    <article>
      <h1>Розповіли, чому забрали зупинку біля Старого ринку у Луцьку</h1>
      <address>
        <time datetime="2019-12-09T17:55:00+00:00">09 Dec 2019, 17:55</time>
      </address>
      <p>В управлінні транспорту та зв’язку прокоментували ліквідування зупинки поблизу Старого ринку.<br/><br/>Як зазначив <a href="https://konkurent.in.ua/publication/49836/luchanam-rozpovili-kudi-perenesli-zupinku-zi-starogo-rinku/?fbclid=IwAR075RGoUqdqHn56lQWoX0eAXkGnRL1df0RuObxZGwVIRNgWV5jU-NJVbKI">«Конкуренту»</a> начальник управління <b>Володимир Степанов</b>, 9 грудня ліквідовується зупинка на вулиці Глушець, а всі інші залишаються – медколедж і інші.<br/><br/>«Там не було початкової чи кінцевої зупинки. Це були місця відстою. Тепер місця відстою робитимуть в іншому кінці, або біля медколеджу. А на зупинці навпроти не було міської зупинки. Там зупинявся транспорт неміський», – зауважив головний транпортник міста.<br/><br/>Нагадують, у грудні 2019 року управління архітектури і містобудування організовуватиме загальноукраїнський конкурс на найкращу концепцію з реконструкції території Старого ринку. У зв’язку з реконструкцією території, що супроводжуватиметься рухом великогабаритної техніки, та задля безпеки пасажирів при здійсненні демонтажу і вивезення конструкцій передбачається ліквідувати зупинки громадського транспорту "Центральний ринок" по обидві сторони вулиці Глушець.</p>
    </article>
  </body>
</html>