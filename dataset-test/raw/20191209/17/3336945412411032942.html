<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-12-09/sr-falls-for-prisad-radiodokumentar"/>
    <meta property="og:site_name" content="HD"/>
    <meta property="article:published_time" content="2019-12-09T17:42:00+00:00"/>
    <meta property="og:title" content="SR fälls för prisad radiodokumentär"/>
    <meta property="og:description" content="Sveriges Radios prisade dokumentärserie &quot;Hästgården&quot; fälls av Granskningsnämnden för intrång i privatlivet. &quot;Hästgården&quot; sändes i Sveriges Radio P1 i tre delar i maj 2018 och handlar om en ridlärare som anklagas för sexuella övergrepp på elever. Senare"/>
  </head>
  <body>
    <article>
      <h1>SR fälls för prisad radiodokumentär</h1>
      <h2>Sveriges Radios prisade dokumentärserie ”Hästgården” fälls av Granskningsnämnden för intrång i privatlivet.</h2>
      <address><time datetime="2019-12-09T17:42:00+00:00">09 Dec 2019, 17:42</time> by <a rel="author">TT</a></address>
      <p>”Hästgården” sändes i Sveriges Radio P1 i tre delar i maj 2018 och handlar om en ridlärare som anklagas för sexuella övergrepp på elever. Senare det året vann dokumentären Stora journalistpriset i kategorin Årets berättare.</p>
      <p>Nu fälls serien av Granskningsnämnden för radio och tv för intrång i privatlivet, skriver tidningen <a href="https://www.journalisten.se/nyheter/prisade-hastgarden-falls-efter-anmalarens-dod">Journalisten</a>. Enligt beslutet var ridläraren, som i programmet kallas ”Mårten”, möjlig att identifiera.</p>
      <p>Det var ridläraren själv som anmälde dokumentärserien. Han avled i oktober 2018.</p>
      <p>Nämnden menar att det inte har funnits ”ett oavvisligt allmänt intresse som motiverade intrånget i anmälarens privatliv” och att serien därför strider mot bestämmelsen om respekt för privatlivet.</p>
      <p>Granskningsnämnden fäller även nyhetsinslag om nya anklagelser om sexualbrott mot ridläraren som har sänts i Ekot, P1 Morgon och Klartext. Enligt nämnden har det i inslagen inte framgått att ridläraren förnekade anklagelserna, vilket strider mot kravet på opartiskhet.</p>
    </article>
  </body>
</html>