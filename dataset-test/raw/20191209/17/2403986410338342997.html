<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/mislivtsi_za_prividami_2020_v_merezhi_zyavivsya_pershiy_ukrayinskiy_treyler__video_n1246192"/>
    <meta property="og:site_name" content="24 Канал"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="&quot;Мисливці за привидами 2020&quot;: в мережі з'явився перший український трейлер – відео"/>
    <meta property="og:description" content="Популярний пригодницький фільм &quot;Мисливці за привидами&quot; таки отримав продовження, нехай аж через 30 років. Прем'єра третьої частини культового фільму жахів запланована на 8 липня 2020 року."/>
  </head>
  <body>
    <article>
      <h1>"Мисливці за привидами 2020": в мережі з'явився перший український трейлер – відео</h1>
      <address><time datetime="2019-12-09T17:45:00+00:00">09 Dec 2019, 17:45</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Популярний пригодницький фільм "Мисливці за привидами" таки отримав продовження, нехай аж через 30 років. Прем'єра третьої частини культового фільму жахів запланована на 8 липня 2020 року.</b>
      </p>
      <p>Зйомками третьої частини "Мисливців за привидами" займається студія Sony Pictures Releasing. Так, представники компанії, які є творцями фільму, представили перший трейлер на власному ютуб-каналі, а українські організації оперативно ж попрацювали над тим, щоб дубляж відеоролика одразу з'явився в мережі.</p>
      <blockquote>Цікаво! <a href="https://24tv.ua/lifestyle/zolotiy_globus_2020_nominanti_spisok_pretendentiv_na_premiyu_n1243195">Золотий глобус 2020: оголошено список номінантів на престижну премію</a></blockquote>
      <p>За сюжетом, мати, яка сама виховує дітей, переїжджає разом з ними в занедбаний будинок на старій фермі. Він дістався їй у спадок від батька, про якого вона нічого не знає. Діти, які хочуть більше дізнатися про свого дідуся, вирішують зайнятися пошуками будь-якої інформації. Вона знаходять у сараї знаменитий автомобіль Ecto-1. За легендою, він належить мисливцям за привидами. Нове покоління вирішує з'ясувати, що насправді приховує у собі таємничий спадок і дізнатися, як їм уникнути плачевних наслідків, що можуть виникнути через активність паранормальних сил.</p>
      <p>Головні ролі у фільмі виконали Пол Радд, Керрі Кун, Маккенна Грейс, Енні Поттс і Фінн Вулфард. Світова прем'єра запланована на 8 липня 2020 року, однак вихід в український прокат очікується 10 липня 2020 року.</p>
      <p>
        <b>"Мисливці за привидами 3": трейлер українською дивитися онлайн </b>
      </p>
      <figure>
        <iframe src="https://www.youtube.com/embed/H92ny5iie7w" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>