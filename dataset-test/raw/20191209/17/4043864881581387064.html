<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234333/"/>
    <meta property="og:site_name" content="Українська правда"/>
    <meta property="article:published_time" content="2019-12-09T17:19:26+00:00"/>
    <meta property="og:title" content="Пожежа в таборі &quot;Вікторія&quot;: підозрюваний ексдиректор вийде з СІЗО"/>
    <meta property="og:description" content="Київський районний суд Одеси змінив запобіжний захід на цілодобовий домашній арешт Петросу Саркісяну ексдиректору табору “Вікторія”, пожежа в якому забрала три дитячі життя в 2017 році."/>
  </head>
  <body>
    <article>
      <h1>Пожежа в таборі "Вікторія": підозрюваний ексдиректор вийде з СІЗО</h1>
      <address>
        <time datetime="2019-12-09T17:19:26+00:00">09 Dec 2019, 17:19</time>
      </address>
      <p>Київський районний суд Одеси змінив запобіжний захід на цілодобовий домашній арешт Петросу Саркісяну ексдиректору табору "Вікторія", пожежа в якому забрала три дитячі життя в 2017 році.</p>
      <p><b>Джерело:</b> "<a href="https://dumskaya.net/news/odesskiy-sud-otpustil-pod-domashniy-arest-eks-di-106370/">Думская"</a></p>
      <p><b>Деталі:</b> Адвокати мотивували необхідність випустити їхнього підзахисного поганим станом його здоров'я. Крім того, всі слідчі дії у справі вже проведено, тому перешкодити збору доказів Саркісян нібито не може.</p>
      <figure>
        <img src="https://img.pravda.com/images/doc/b/9/b94b538-2.jpg"/>
      </figure>
      <p>Суд дослухався аргументів захисту і задовольнив клопотання.</p>
      <p><b>Нагадаємо:</b> Петроса Саркісяна звинувачують в скоєнні злочину, передбаченого частиною 2 ст. 367 КК України - "службова недбалість, що спричинила тяжкі наслідки".</p>
      <p>
        <b>Передісторія:</b>
      </p>
      <ul>
        <li>В ніч на 16 вересня 2017 року у дитячому таборі "Вікторія" в Одесі згоріла двоповерхова дерев'яна будівля. В результаті<a href="http://www.pravda.com.ua/news/2017/09/16/7155381/"> загинуло троє дітей</a>. 18 вересня Київський районний суд заарештував <a href="http://www.pravda.com.ua/news/2017/09/18/7155553/">без права внесення застави </a>підозрюваного в порушенні правил пожежної безпеки директора дитячого табору "Вікторія" Петроса Саркісяна.</li>
        <li>28 листопада 2017 року суд <a href="http://www.pravda.com.ua/news/2017/11/28/7163611/">відсторонив Саркісяна від посади директора</a> табору "Вікторія"</li>
        <li>У квітні 2018 року виховательку "Вікторії" Наталію Цокур (Янчук) <a href="https://www.pravda.com.ua/news/2018/04/24/7178609/">засудили до трьох років позбавлення волі</a> з випробувальним терміном у два роки.</li>
        <li>Постраждалими у справі суд визнані 78 осіб.</li>
      </ul>
      <related>
        <a href="https://www.pravda.com.ua/news/2019/12/9/7234255/"/>
        <a href="https://www.pravda.com.ua/news/2019/12/9/7234240/"/>
        <a href="https://www.pravda.com.ua/news/2019/12/8/7234226/"/>
      </related>
    </article>
  </body>
</html>