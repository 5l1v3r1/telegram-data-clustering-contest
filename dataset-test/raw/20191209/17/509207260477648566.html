<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/12/09/egy-tervezet-lecsapott-volna-a-feketefoglalkoztatasra-de-az-epitoipari-lobbi-kozbeszolt"/>
    <meta property="og:site_name" content="444"/>
    <meta property="article:published_time" content="2019-12-09T17:20:34+00:00"/>
    <meta property="og:title" content="Egy tervezet lecsapott volna a feketefoglalkoztatásra, de az építőipari lobbi közbeszólt"/>
    <meta property="og:description" content="Úgy döntöttek, inkább ne változzon semmi."/>
  </head>
  <body>
    <article>
      <h1>Egy tervezet lecsapott volna a feketefoglalkoztatásra, de az építőipari lobbi közbeszólt</h1>
      <address><time datetime="2019-12-09T17:20:34+00:00">09 Dec 2019, 17:20</time> by <a rel="author">Sarkadi Zsolt</a></address>
      <p>Még 12 millió forintot szeretnénk összegyűjteni az év végéig. Köszönjük, hogy összedobjátok. Akkor nem tartozunk majd senkinek, csak köszönettel - nektek.</p>
      <p>
        <a href="https://444.hu/tamogatas">Támogatok</a>
      </p>
      <p>Az eredeti szándékkal szemben mégsem kapnak a nyakukba brutális bírságot azok a cégek, amelyek színlelt szerződésekkel buknak le a munkaügyi ellenőrzéskor - írja az <a href="https://mfor.hu/cikkek/makro/megsem-sujtjak-brutal-birsaggal-a-szinlelt-szerzodessel-foglalkoztatokat.html">mfor.hu</a>. Az eredeti terv szerint a be nem jelentett munkavállalók foglalkoztatása után a feketén kifizetett munkabér kétszerese, de legalább a minimálbér négyszerese lett volna a bírság. Ez a bírságtétel feleződött volna a kisebb cégek esetében, ahol legfeljebb 20 főt foglalkoztatnak, és lettek volna még enyhítő körülmények, a visszaesők azonban sokkal súlyosabb bírságokra számíthattak volna.</p>
      <p>Ez azonban már tárgytalan, a törvényalkotási bizottság ugyanis egy módosítóval kivette a javaslat méregfogát. Indoklásként ehhez annyit fűztek, hogy a munkaügyi bírság módosítása nem időszerű.</p>
      <p>A javaslat felhígítását minden bizonnyal az építőipari lobbi érte el, amit a legsúlyosabban érintettek volna az új szabályok. Az építőipari lobbi nagyon magas szinten van bekötve a kormányhoz, az építőipar a magyar GDP (és a GDP-növekedés) nagy százalékáért felel, és Mészáros Lőrincnek, valamint több fideszes oligarchának is építőipari cégei vannak. Ezek a cégek nagyon nagy részben túlárazott, állami és EU-s forrásból finanszírozott építkezéseken jeleskednek, és rengeteg közpénzt lehet rajtuk keresztül magánzsebekbe juttatni, közben még arra is mutogathat a kormány, hogy nő a GDP. Persze, hogyne nőne, minél jobban túláraznak egy közbeszerzést, annál jobban nő a GDP.</p>
      <p>Az építőiparban az eredeti javaslat indoklása szerint is gyakori a feketefoglalkoztatás, ezért is lett volna szükség a komolyabb bírságokra.</p>
    </article>
  </body>
</html>