<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/hanno-minacciato-corrado-formigli-renziano-pubblica-tutte-221275.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-12-09T17:08:53+00:00"/>
    <meta property="og:title" content="Hanno minacciato corrado formigli! - matteo renzi rivela su facebook..."/>
    <meta property="og:description" content="CORRADO FORMIGLI MINACCIATO - UN RENZIANO PUBBLICA INFORMAZIONI PRIVATE DEL CONDUTTORE DI ''PIAZZAPULITA'' SU FACEBOOK. E RENZI GODE: &quot;LUI STESSO MI HA SCRITTO PER “SENSIBILIZZARE” SU QUELLA CHE DEFINISCE “UNA PORCHERIA”. MA LE PORCHERIE SONO SEMPRE TALI. SIA QUANDO SI FANNO AI GIORNALISTI, SIA QUANDO SI FANNO AI POLITICI… LE FOTO DELLA MIA CASA, LA PUBBLICAZIONE DEI MIEI CONTI CORRENTI, COSTITUISCONO PER ME FATTI ALTRETTANTO GRAVI. MA SU QUESTO NON HO AVUTO SOLIDARIETÀ DA FORMIGLI O DA ALTRI&quot;. DELLA SERIE: VOI AVETE SCAVATO NEI MIEI IMMOBILI, E ORA I MIEI SGHERRI SCAVANO NEI VOSTRI..."/>
  </head>
  <body>
    <article>
      <h1>Hanno minacciato corrado formigli! - matteo renzi rivela su facebook...</h1>
      <address>
        <time datetime="2019-12-09T17:08:53+00:00">09 Dec 2019, 17:08</time>
      </address>
      <p>
        <b>CORRADO FORMIGLI MINACCIATO - UN RENZIANO PUBBLICA INFORMAZIONI PRIVATE DEL CONDUTTORE DI ''PIAZZAPULITA'' SU FACEBOOK. E RENZI GODE: "LUI STESSO MI HA SCRITTO PER “SENSIBILIZZARE” SU QUELLA CHE DEFINISCE “UNA PORCHERIA”. MA LE PORCHERIE SONO SEMPRE TALI. SIA QUANDO SI FANNO AI GIORNALISTI, SIA QUANDO SI FANNO AI POLITICI… LE FOTO DELLA MIA CASA, LA PUBBLICAZIONE DEI MIEI CONTI CORRENTI, COSTITUISCONO PER ME FATTI ALTRETTANTO GRAVI. MA SU QUESTO NON HO AVUTO SOLIDARIETÀ DA FORMIGLI O DA ALTRI". DELLA SERIE: VOI AVETE SCAVATO NEI MIEI IMMOBILI, E ORA I MIEI SGHERRI SCAVANO NEI VOSTRI...</b>
      </p>
      <hr/>
      <p>
        <b>Da <a href="http://www.liberoquotidiano.it/">www.liberoquotidiano.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-257703/1248647.htm">
          <img src="https://cdn-static.dagospia.com/img/foto/12-2019/matteo-renzi-a-piazzapulita-1-1248647.jpg"/>
        </a>
        <figcaption>matteo renzi a piazzapulita 1</figcaption>
      </figure>
      <p>Corrado Formigli minacciato. Addirittura, la foto di casa sua finisce sui social. Dopo Piazza Pulita di giovedì sono apparse sui social notizie su Corrado Formigli e sulla sua abitazione privata. "Con dettagli, commenti, critiche. Formigli stesso mi ha scritto stanotte per 'sensibilizzare' su quella che lui definisce 'una porcheria'": chi lo scrive è Matteo Renzi, che in un post su Facebook rende nota la vicenda. La casa del giornalista tv è stata messa in mostra con foto, indirizzo e dettagli. "Sono d’accordo con lui. È davvero 'una porcheria' e invito tutti quelli che hanno voglia di ascoltarmi a non rilanciare messaggi sulle case private di un personaggio pubblico. Certo: rimane il fatto che le porcherie sono sempre tali".</p>
      <figure>
        <a href="https://www.dagospia.com/mediagallery/Dago_fotogallery-257703/1248646.htm">
          <img src="https://cdn-static.dagospia.com/img/foto/12-2019/matteo-renzi-a-piazzapulita-3-1248646.jpg"/>
        </a>
        <figcaption>matteo renzi a piazzapulita 3</figcaption>
      </figure>
      <p>Renzi ne approfitta per vendicarsi. E infatti scrive: "Sia quando si fanno ai giornalisti, sia quando si fanno ai politici. Le foto della mia casa, fatte entrando in una strada privata e violando il domicilio, la pubblicazione dei miei conti correnti, la fuga di notizie su cui nessuno indaga costituiscono per me fatti altrettanto gravi. Ma anche se su questo non ho avuto solidarietà da Formigli o da altri penso che noi dobbiamo essere fieri della nostra serietà". La scorsa settimana, a Piazzapulita, Renzi e Formigli sono stati protagonisti di una intervista molto serrata, senza esclusione di colpi.</p>
      <figure>
        <a href="https://www.dagospia.com/mediagallery/Dago_fotogallery-257703/1248644.htm">
          <img src="https://cdn-static.dagospia.com/img/foto/12-2019/matteo-renzi-a-piazzapulita-5-1248644.jpg"/>
        </a>
        <figcaption>matteo renzi a piazzapulita 5</figcaption>
      </figure>
      <p>
        <b>IL POST DI MATTEO RENZI SU FACEBOOK</b>
      </p>
      <p>Dopo Piazza Pulita di giovedì sono apparse sui social notizie su Corrado Formigli e sulla sua abitazione privata. Con dettagli, commenti, critiche. Formigli stesso mi ha scritto stanotte per “sensibilizzare” su quella che lui definisce “una porcheria”: la sua casa “messa in mostra con foto, indirizzo e dettagli”.</p>
      <p>Sono d’accordo con lui. È davvero “una porcheria” e invito tutti quelli che hanno voglia di ascoltarmi a non rilanciare messaggi sulle case private di un personaggio pubblico. Certo: rimane il fatto che le porcherie sono sempre tali. Sia quando si fanno ai giornalisti, sia quando si fanno ai politici.</p>
      <figure>
        <a href="https://www.dagospia.com/mediagallery/Dago_fotogallery-257703/981619.htm">
          <img src="https://cdn-static.dagospia.com/img/foto/02-2018/formigli-981619.png"/>
        </a>
        <figcaption>formigli</figcaption>
      </figure>
      <p>Le foto della mia casa, fatte entrando in una strada privata e violando il domicilio, la pubblicazione dei miei conti correnti, la fuga di notizie su cui nessuno indaga costituiscono per me fatti altrettanto gravi. Ma anche se su questo non ho avuto solidarietà da Formigli o da altri penso che noi dobbiamo essere fieri della nostra serietà. Pubblicare materiale sulla casa privata di un giornalista o di un politico è, davvero, “una porcheria”. Vi prego di non farlo. E di rispettare la privacy delle persone. Noi siamo diversi dagli altri, noi.</p>
    </article>
  </body>
</html>