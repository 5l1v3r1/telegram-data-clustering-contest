<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naiz.eus/eu/actualidad/noticia/20191209/aita-mari-ontziko-ordezkariei-harrera-egin-diete-gipuzkoa-batzar-nagusietan"/>
    <meta property="og:site_name" content="naiz:"/>
    <meta property="article:published_time" content="2019-12-09T17:53:00+00:00"/>
    <meta property="og:title" content="Aita Mari ontziko ordezkariei harrera egin diete Gipuzkoako Batzar Nagusietan"/>
    <meta property="og:description" content="Aita Mari untziko ordezkari I&amp;ntilde;igo Mijangos, I&amp;ntilde;igo Gutierrez eta Nerea Machadori harrera egin die Gipuzkoako Batzar Nagusietako presidente Xabie..."/>
  </head>
  <body>
    <article>
      <h1>Aita Mari ontziko ordezkariei harrera egin diete Gipuzkoako Batzar Nagusietan</h1>
      <address><time datetime="2019-12-09T17:53:00+00:00">09 Dec 2019, 17:53</time> by <a rel="author">NAIZ</a></address>
      <p>
        <b>Aita Mari untziko ordezkari Iñigo Mijangos, Iñigo Gutierrez eta Nerea Machadori harrera egin die Gipuzkoako Batzar Nagusietako presidente Xabier Ezeizabarrenak Mediterraneoan egiten duten lana eskertzeko.</b>
      </p>
      <figure>
        <img src="https://www.naiz.eus/media/asset_publics/resources/000/661/826/news_landscape/AitaMari.jpg"/>
        <figcaption>Xabier Ezeizabarrena, Aita Mari ontziko ordezkariekin. (GIPUZKOAKO BATZAR NAGUSIAK)</figcaption>
      </figure>
      <p>Xabier Ezeizabarrena Gipuzkoako Batzar Nagusietako presidenteak eskertu egin nahi izan die Aita Mari ontziko arduradunei, Iñigo Mijangos, Iñigo Gutierrez eta Nerea Machadori, <a href="https://www.naiz.eus/eu/mediateca/video/el-atunero-aita-mari-listo-para-salvar-inmigrantes">Mediterraneoan egiten ari diren lanagatik</a>, «horrek giza eskubideak babesten dituelako, hainbat estatuk eta Europar Batasunak huts egiten duten bitartean». Batzar Nagusiek ekimen hau babesten jarraituko dutela esan du Ezeizabarrenak.</p>
      <p>«Erakunde bezala eta, nik neuk, lehendakari gisa, eskerrak eman nahi dizkiogu Aita Mariri, Mediterraneoan egiten duen lanagatik, funtsezko eskubideen babes zuzenarekin lotuta dagoelako beren lana», esan du Ezeizabarrenak.</p>
      <p>«Oinarrizko eskubideak paperean daude baina, ikusten dugunez, Europar Batasuneko kide diren estatu batzuek eta Batasunak berak ez dituzte bermatzen», gaineratu du Batzar Nagusietako presidenteak.</p>
      <p>«Guk Aita Mariko taldeari entzungo diegu eta, erakunde bezala, prest gaude lan egiten eta laguntzen jarraitzeko, ahal dugun neurrian», esan du Ezeizabarrenak.</p>
      <p>Aita Mari ontziko ordezkariak Xabier Ezeizabarrenarekin egon dira eta ondoren Giza Eskubideen eta Kultura Demokratikoko batzordean Mediterraneo itsasoan 78 lagunen erreskatearen berri ematen eta migrazioaren krisiaz duten ikuspegia azaltzen.</p>
    </article>
  </body>
</html>