<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/guide/culturenews/food/261906/cappuccio-italian-inspired-coffee-snacks-geyseis-gia-kathe-stigmi-tis-imeras"/>
    <meta property="og:site_name" content="LiFO"/>
    <meta property="article:published_time" content="2019-12-09T17:05:00+00:00"/>
    <meta property="og:title" content="Cappuccio Italian inspired coffee &amp; snacks: Γεύσεις για κάθε στιγμή της ημέρας"/>
    <meta property="og:description" content="Ένα σποτ που εμπνέεται από την ιταλική παράδοση στο γρήγορο φαγητό και παρουσιάζει μια σειρά από σνακ που θα σε ενθουσιάσουν."/>
  </head>
  <body>
    <article>
      <h1>Cappuccio Italian inspired coffee &amp; snacks: Γεύσεις για κάθε στιγμή της ημέρας</h1>
      <h2>Ένα σποτ που εμπνέεται από την ιταλική παράδοση στο γρήγορο φαγητό και παρουσιάζει μια σειρά από σνακ που θα σε ενθουσιάσουν.</h2>
      <address><time datetime="2019-12-09T17:05:00+00:00">09 Dec 2019, 17:05</time> by <a rel="author">LIFO TEAM</a></address>
      <p>
        <b>Με τους Ιταλούς μοιάζουμε σε πολλά και ο τρόπος που αντιμετωπίζουμε το φαγητό είναι ένα από αυτά τα κοινά στοιχεία. Η αγάπη για τη γεύση και τους συνδυασμούς των υλικών αποτυπώνεται ακόμα και στο πιο γρήγορο γεύμα που θα συνοδεύσει τον καφέ σου (άλλη μεγάλη αγάπη).</b>
      </p>
      <p>Το Cappuccio είναι ένα σποτ που εμπνέεται από την ιταλική παράδοση στο γρήγορο φαγητό και παρουσιάζει μια σειρά από σνακ που θα σε ενθουσιάσουν. Εδώ τα ζυμάρια είναι χειροποίητα και φτιάχνονται καθημερινά στο παρασκευαστήριο για να εμπλουτιστούν με ευφάνταστους συνδυασμούς υλικών.</p>
      <p>Οι πίτσες και τα καλτσόνε προσφέρονται σε διαφορετικές εκδοχές, αλλά πάντα με γνήσια ιταλικά αλλαντικά και τυριά. Οι σαλάτες είναι ολόφρεσκες και οι συνταγές από κλασικές μέχρι πιο περίεργες, ενώ στα ψωμάκια θα βρεις κουλούρια και μπαγκέτες διαφορετικών τύπων αλλά και μπέιγκελ σε πεντανόστιμες προτάσεις (το πιο πιθανό είναι ότι θα τις δοκιμάσεις όλες!).</p>
      <figure>
        <img src="https://www.lifo.gr/uploads/image/1575734/LIFO_AFIERWMA_EPETEIAKO_SOUL_CAPPUCIO-0363.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <p>Γιατί στο Cappuccio οι γεύσεις είναι εύκολες, για κάθε στιγμή της ημέρας και ιδιαίτερες όσο πρέπει, για να καταλάβεις τη διαφορά της ιταλικής επιρροής. Τα χειροποίητα γλυκά περιλαμβάνουν από μπάρες (κάποιες χωρίς ζάχαρη) μέχρι τρούφες, που μόνο από την όψη τους θα σε κάνουν να υποκύψεις, αλλά και λαχταριστά κέικ ή ό,τι άλλο ετοιμάζει καθημερινά η ομάδα του Cappuccio. Όσο για τον καφέ, αποτελεί από μόνος του ένα μεγάλο κεφάλαιο, αφού το μονοποικιλιακό χαρμάνι που θα βρεις σε αποκλειστική παραγωγή θα σε κερδίσει με το άρωμα και την πλούσια γεύση του και θα σε κάνει φανατικό.</p>
      <p>Ο σχεδιασμός του Cappuccio είναι μοντέρνος και προσεγμένος σε κάθε λεπτομέρεια, με στοιχεία χιουμοριστικά, όπως η «Δημιουργία του Αδάμ» του Μιχαήλ Αγγέλου που φιγουράρει στον τοίχο σε μια νέα εκδοχή... Ο χώρος, που έχει πάρει το όνομά του από την κουκούλα των καπουτσίνων, είναι ένα χαρούμενο και φιλικό ιταλικού στυλ café που, εκτός από take away, μπορεί να φιλοξενήσει κάθε στιγμή της ημέρας αλλά και κάθε όρεξη, με τα ιδιαίτερα σνακ που θα κόλαζαν κι έναν μοναχό!</p>
      <figure>
        <img src="https://www.lifo.gr/uploads/image/1575735/LIFO_AFIERWMA_EPETEIAKO_SOUL_CAPPUCIO-0415.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <figure>
        <img src="https://www.lifo.gr/uploads/image/1575736/LIFO_AFIERWMA_EPETEIAKO_SOUL_CAPPUCIO-0479.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <p><b>Cappuccio,</b> <i><b>Ηλία Ηλιού 30, 210 9010092. FΒ: <a href="https://www.facebook.com/Cappuccio-cafe-617273408711916/?ref=br_rs">Cappuccio café</a></b></i></p>
    </article>
  </body>
</html>