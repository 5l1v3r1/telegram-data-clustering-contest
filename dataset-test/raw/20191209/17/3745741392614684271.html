<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/android-telefonlari-hizlandiracak-yontem-h81400.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T17:13:35+00:00"/>
    <meta property="og:title" content="Android Telefonları Daha Hızlı Çalıştıracak Gizli Yöntem"/>
    <meta property="og:description" content="Bir Android kullanıcısıysanız telefonunuzu olduğundan daha hızlı bir hâle getirmek için haberimizdeki yönteme bir göz atmalısınız."/>
  </head>
  <body>
    <article>
      <h1>Android Telefonları Daha Hızlı Çalıştıracak Gizli Yöntem</h1>
      <h2>Bir Android kullanıcısıysanız bu haberimiz tam size göre. İster eski ister yeni bir akıllı telefona sahip olun haberimizde göstereceğimiz yöntem ile Android işletim sistemli akıllı telefonunuzun daha hızlı çalışmasını sağlayabilirsiniz.</h2>
      <address><time datetime="2019-12-09T17:13:35+00:00">09 Dec 2019, 17:13</time> by <a rel="author" href="https://www.webtekno.com/yazar/ugurcandr" target="_blank">Uğurcan Dere</a></address>
      <p>Akıllı telefonlar, son zamanlarda hemen hemen tüm insanlar tarafından kullanılıyor. Gündelik hayatımızda da vaktimizin çoğunu geçirdiğimiz akıllı telefonlar, içerisindeki tonlarca ayar ile birlikte kullanıcıya telefonu özelleştirebilmesi için bir sürü seçenek sunuyor. Bugünkü haberimizde ister yıllardır kullandığınız bir <b>Android </b>akıllı telefona ister yepyeni satın alınmış bir amiral gemisi akıllı telefona sahip olun; telefonunuzda gözle görülebilir derecede fark yaratacak bir ayardan bahsedeceğiz.</p>
      <p>Bildiğiniz üzere akıllı telefonların <b>animasyonları </b>gün geçtikçe yavaşlayabiliyor ya da varsayılan olarak oldukça yavaş gelebiliyor. Bu da telefonda yapılan işlemlerin çok daha uzun sürmesini ve telefonun ağır kalmasını sağlayabiliyor. Bugün sizlere bahsedeceğimiz yöntem ile bu durumu tam tersine çevirerek telefonun daha hızlı çalışmasını sağlayabileceksiniz.</p>
      <h3>Android telefonlar nasıl hızlandırılabilir?</h3>
      <figure>
        <img src="https://www.webtekno.com/images/editor/default/0002/33/711112267e31ccf1a857d97e0d8419a85940674c.jpeg"/>
      </figure>
      <p>Bunu yapmak için öncelikle akıllı telefonunuzun <b>Ayarlar </b>kısmındaki <b>Geliştirici Seçenekleri</b> kısmını açmanız gerekiyor. Bunun için telefonunuzun Ayarlar kısmına tıklayın ve daha sonrasında Sistem sekmesine gelin. Burada, ‘Telefon hakkında’ bölümüne tıkladığınızda karşınıza gelecek olan <b>Derleme Numarası (Build Number)</b> düğmesine birkaç kez tıklayın ve geliştirici seçenekleri kısmını aktif edin.</p>
      <p>Daha sonrasında Sistem kısmına geri dönün ve az önceki adımları tamamlayıp açtığınız Geliştirici Seçenekleri kısmına girin. Karşınıza çıkan menüyü aşağı doğru kaydırın ve bir süre sonra karşınıza gelecek olan <b>‘Pencere Animasyonu Ölçeği’</b> kısmında durun. İşte telefonun <b>daha hızlı tepki verebilmesini</b> sağlayan işlemimiz bu adımdan sonra başlıyor.</p>
      <figure>
        <img src="https://www.webtekno.com/images/editor/default/0002/33/7682f32ba7a94ce9bd686c4f0b6ffb18e8bcef67.jpeg"/>
      </figure>
      <p>Bu kısımda; <b>Pencere Animasyonu Ölçeği, Geçiş Animasyonu Ölçeği ve Animatör Süre Ölçeği</b> olmak üzere üç adet seçenek göreceksiniz. Daha önce bu kısımda hiçbir ayarlama yapılmadıysa bu ayarlar varsayılan olarak 1x şeklinde ayarlanmıştır. Bu ayarı 0,5x’e çekmek, telefonunuzu kullanırken <b>gözle görülebilir</b> bir hız artışı sağlayacaktır. Ayrıca bu özelliği tamamen kapatabilir ve animasyonları iptal edebilirsiniz.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/whatsapp-karanlik-mod-nasil-yuklenir-h81387.html">WhatsApp'a Android Telefonlarda Karanlık Mod Nasıl Yüklenir? (Root Gerekli)</a>
      </p>
      <p>Bu ayarlardan sonra telefonunuzun ana ekranına dönmek veya sekmeler arasında geçiş yapmak daha hızlı bir şekilde gerçekleşecektir. Aynı şekilde cihazdaki herhangi bir menüde gezmek de hızlanacaktır ve akıllı telefonunuz verdiğiniz komutlara daha hızlı bir şekilde <b>yanıt verecektir</b>. Bu özellik, <b>tüm Android telefonlarda</b> uygulanabilir ancak bazı telefonlarda derleme numarası nadir de olsa farklı bölümlerde bulunabilir.</p>
      <p><b>Kaynak : </b>https://www.express.co.uk/life-style/science-technology/1213841/Android-smartphone-secret-feature-revealed</p>
    </article>
  </body>
</html>