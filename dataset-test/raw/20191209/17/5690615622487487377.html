<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840346-u-parizhi-zavershilas-zustrich-zelenskogo-i-makrona"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:19:00+00:00"/>
    <meta property="og:title" content="У Парижі завершилась зустріч Зеленського і Макрона"/>
    <meta property="og:description" content="КИЇВ. 9 грудня. УНН. У Парижі завершилася двостороння зустріч Президента України Володимира Зеленського з Президентом Французької Республіки Еммануелем …"/>
  </head>
  <body>
    <article>
      <h1>У Парижі завершилась зустріч Зеленського і Макрона</h1>
      <address><time datetime="2019-12-09T17:19:00+00:00">09 Dec 2019, 17:19</time> by <a rel="author">Тоня Туманова</a></address>
      <p><b>КИЇВ. 9 грудня. УНН. </b>У Парижі завершилася двостороння зустріч Президента України Володимира Зеленського з Президентом Французької Республіки Еммануелем Макроном, передає <b>УНН</b> із посиланням на повідомлення Офісу Президента.</p>
      <p>"Завершилася двостороння зустріч Президента України Володимира Зеленського з Президентом Французької Республіки Еммануелем Макроном. Це була перша двостороння зустріч у рамках перемовин, запланованих сьогодні для напрацювання бачення щодо завершення війни на Донбасі", - йдеться у повідомленні.</p>
      <p>За даними Офісу, Еммануель Макрон як сторона, що приймає, ознайомив Володимира Зеленського зі сценарієм та форматом проведення переговорів.</p>
      <p>Нагадаємо, за інформацією з Офісу Президента, <a href="https://www.unn.com.ua/uk/news/1840269-v-ofisi-prezidenta-pidtverdili-zustrich-zelenskogo-i-putina">двостороння зустріч</a> між Президентом України Володимиром Зеленським та президентом Російської Федерації Володимиром Путіним відбудеться після зустрічі "нормандської четвірки" у Парижі 9 грудня.</p>
      <p>Як повідомляв <b>УНН</b>, 9 грудня відбудеться зустріч Президента України Володимира Зеленського із своїми колегами з Франції, Німеччини та Росії - у “нормандському <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">форматі</a>” - у Парижі.</p>
      <p>Згідно з графіком очікується, що о 14:55 <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">Зеленський</a> прибуде до Єлисейського палацу. Перед безпосереднім початком зустрічі лідерів у “нормандському форматі” Президент України зустрінеться зі своїм колегою з Франції Еммануелем Макроном о 15:05. Очікується, що пізніше Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 має початися зустріч лідерів країн-учасниць “нормандського формату”. Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
    </article>
  </body>
</html>