<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/gabriela-firea/primar-bucuresti/iohannis-capitala-nu-este-un-oras-bine-pus-la-punct-firea-il-invita-sa-candideze-la-primaria-capitalei-1589016"/>
    <meta property="og:site_name" content="Ziare.com"/>
    <meta property="article:published_time" content="2019-12-09T17:56:00+00:00"/>
    <meta property="og:title" content="Iohannis spune despre Capitala ca nu este &quot;un oras bine pus la punct&quot;. Firea il invita sa candideze la Primarie"/>
    <meta property="og:description" content="Primarul municipiului Bucuresti, Gabriela Firea, i-a dat replica presedintelui Klaus Iohannis, care a spus luni, despre Capitala, ca ''nu este un oras bine pus la punct''. Firea l-a invitat pe Klaus Iohannis, proaspat castigator al celui de-al doilea mandat de presedinte al Romaniei, sa candideze la Primaria Generala."/>
  </head>
  <body>
    <article>
      <h1>Iohannis spune despre Capitala ca nu este "un oras bine pus la punct". Firea il invita sa candideze la Primarie</h1>
      <address>
        <time datetime="2019-12-09T17:56:00+00:00">09 Dec 2019, 17:56</time>
      </address>
      <p>
        <b>Primarul municipiului Bucuresti, Gabriela Firea, i-a dat replica presedintelui Klaus Iohannis, care a spus luni, despre Capitala, ca "nu este un oras bine pus la punct". Firea l-a invitat pe Klaus Iohannis, proaspat castigator al celui de-al doilea mandat de presedinte al Romaniei, sa candideze la Primaria Generala.</b>
      </p>
      <p>"Sa vina dumnealui sa candideze la Primaria Capitalei si sa ne arate cum trebuie sa arate orasul. Asta e parerea. Cu un mandat de 10 ani, doua mandate de 10 ani, trei mandate de 10 ani. Este neplacut sa asculti sarje din acestea de la fost primar la primar. Orice primar stie cat de greu este in administratie, orice primar ar trebui sa stie - si fost primar - cat de dificil este sa relansezi orice proiect care a fost ingropat anterior ani de zile si ce eforturi s-au facut in acesti trei ani pentru a demara obiective de investitii care au fost blocate cate sase ani, cate sapte ani, cate zece ani. A spune ca nu s-a facut nimic in Bucuresti in ultima perioada este doar retorica politica si campanie electorala", a afirmat Firea, citata de News.ro.</p>
      <p>Primarul general a mai spus ca ii asteapta in campania electorala pe cei care vor sa candideze la primarie si au solutii miraculoase pentru Bucuresti.</p>
      <p>"Cei care se simt atat de bine pregatiti si au solutii miraculoase pentru Bucuresti ii astept cu drag in campania electorala sa candideze pentru Primaria Capitalei, sa-i aleaga cetatenii si sa vina sa aduca miracole. Ma indoiesc ca se pot face miracole cu actuala lege a achizitiilor publice, cu actuala lege a administratiei publice si un buget foarte mic. (...) Pe toti acesti viteji ii astept in campania electorala sa se implice concret, e atat de usor sa faci declaratii, e mai greu cu munca, cu pusul osului la treaba. Si la comoditatea unora dintre politicieni, ma indoiesc ca vor ei sa munceasca de dimineata pana noaptea, sa nu aiba weekend, sa nu aiba vacante, sa fie tot timpul in stres si in acuzatii pentru tot ceea ce nu s-a facut in 30 de ani in Bucuresti si trebuie eu in trei ani de zile sa rezolv absolut tot ce in zeci de ani nu s-a facut", a mai afirmat Gabriela Firea.</p>
      <p>Reactia primarului general vine dupa ce presedintele statului a declarat, luni, la Adunarea Generala a Asociatiei Municipiilor din Romania, ca "Bucurestiul nu este un oras bine pus la punct".</p>
      <p>Cu aceasta ocazie, presedintele Klaus Iohannis a mai spus ca isi doreste ca primarii sa fie alesi in doua tururi de scrutin si daca proiectele de lege pentru revenirea la alegerea primarilor in doua tururi nu vor trece de Parlament, atunci Guvernul ar trebui sa isi asume raspunderea.</p>
      <p>
        <a href="http://www.ziare.com/klaus-johannis/presedinte/iohannis-imi-doresc-ca-primarii-sa-fie-alesi-in-doua-tururi-asumarea-raspunderii-o-abordare-rezonabila-1589014">Iohannis: Imi doresc ca primarii sa fie alesi in doua tururi. Asumarea raspunderii, o abordare rezonabila</a>
      </p>
    </article>
  </body>
</html>