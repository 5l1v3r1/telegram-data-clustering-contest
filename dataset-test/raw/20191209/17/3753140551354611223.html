<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/vbyvstvo_volontera_u_bakhmuti_sud_yakyy_mav_rozglyanuty_zapobizhnyy_zakhid_dlya_pidozryuvanykh_u_vbyvstvi_quotzaminuvaly"/>
    <meta property="og:site_name" content="espreso.tv"/>
    <meta property="article:published_time" content="2019-12-09T17:23:00+00:00"/>
    <meta property="og:title" content="Вбивство волонтера у Бахмуті: &quot;замінували&quot; суд, який мав розглянути запобіжний захід для підозрюваних"/>
    <meta property="og:description" content="Донецький апеляційний суд у Бахмуті, де мали розглянути зміну запобіжного заходу підозрюваним у вбивстві активіста Артема Мирошниченка обстежують через повідомлення про замінування"/>
  </head>
  <body>
    <article>
      <h1>Вбивство волонтера у Бахмуті: "замінували" суд, який мав розглянути запобіжний захід для підозрюваних</h1>
      <address>
        <time datetime="2019-12-09T17:23:00+00:00">09 Dec 2019, 17:23</time>
      </address>
      <p>Донецький апеляційний суд у Бахмуті, де мали розглянути зміну запобіжного заходу підозрюваним у вбивстві активіста Артема Мирошниченка обстежують через повідомлення про замінування</p>
      <p>Про це повідомляє<a href="https://www.radiosvoboda.org/a/news-bakhmut-sprava-miroshnychenka-sud-zaminuvnnia/30316126.html"> “Радіо Свобода”.</a></p>
      <p>“9 грудня в цьому суді мав відбутися розгляд апеляційної скарги прокуратури про зміну запобіжного заходу для одного з підозрюваних із домашнього арешту на тримання під вартою. Працівників суду евакуювали, в приміщенні працюють сапери, чергують "швидка" і пожежники. На розгляд справи приїхали громадські активісти з Бахмута та Слов’янська, вони очікували під будівлею суду", - йдеться у повідомленні.</p>
      <p>Суд перенесли на 11 грудня.</p>
      <p>Зазначимо, що поліція перекваліфікувала кримінальне провадження після смерті волонтера Артема Мирошниченка у Бахмуті. Провадження перекваліфіковано на ч.2 ст. 121 Кримінального кодексу України - умисне тяжке тілесне ушкодження, що спричинило смерть.</p>
      <ul>
        <li>Нагадаємо, що у місті Бахмуті Донецької області ввечері у п'ятницю, 29 листопада 2019 року, було <a href="https://espreso.tv/news/2019/12/01/u_bakhmuti_napaly_na_aktyvista_artema_miroshnychenka_vin_v_komi">здійснено напад на місцевого проукраїнського</a> активіста Артема Мирошниченка.</li>
        <li>Після нападу та побиття <a href="https://espreso.tv/news/2019/12/06/na_donechchyni_pomer_volonter_pislya_tyzhnevogo_perebuvannya_v_komi">помер активіст Артем Мирошниченко.</a></li>
      </ul>
    </article>
  </body>
</html>