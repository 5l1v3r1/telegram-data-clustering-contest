<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/cum-iti-alegi-geanta-potrivita-330270.html"/>
    <meta property="og:site_name" content="Observator"/>
    <meta property="article:published_time" content="2019-12-09T17:50:00+00:00"/>
    <meta property="og:title" content="Cum îți alegi geanta potrivită"/>
    <meta property="og:description" content="Primele genți au apărut în urmă cu cinci mii de ani și erau purtate de bărbați. Asta pentru că buzunarele s-au inventat abia în secolul al XVII-lea."/>
  </head>
  <body>
    <article>
      <h1>Cum îți alegi geanta potrivită</h1>
      <address><time datetime="2019-12-09T17:50:00+00:00">09 Dec 2019, 17:50</time> by <a rel="author">Redactia Observator</a></address>
      <p>
        <b>Primele genți au apărut în urmă cu cinci mii de ani și erau purtate de bărbați. Asta pentru că buzunarele s-au inventat abia în secolul al XVII-lea. Au devenit mai apoi accesorii extrem de populare în rândul doamnelor din Anglia și Franța, iar în zilele noastre fiecare femeie are în medie șapte genți în garderobă. Dacă te întrebi cum să faci alegerea corectă atunci când îți cumperi o geantă nouă, iată criteriile noastre. </b>
      </p>
      <h3>Să îți placă și să te reprezinte</h3>
      <p>Este primul criteriu pe care trebuie să-l aplici atunci când cauți printre miile de <a href="https://answear.ro/p/genti-de-umar-226-k.html">modele de genti dama</a>. Designul și culoarea sunt cele mai importante. Dacă optezi pentru o geantă neagră, ai totuși grijă să aibă câteva detalii care s-o scoată în evidență. E simplă și neagră? Sunt șanse aproape zero să iasă sau să te scoată în evidență. </p>
      <h3>Să fie confortabilă </h3>
      <p>La fel ca și hainele pe care le porți și geanta trebuie să fie confortabilă. Să stea bine pe umăr și să nu îți alunece. Să nu fie prea grea atunci când este goală. Atenție și la ce pui în ea. Un studiu realizat pe 2.000 de femei a scos la iveală cele mai neobișnuite lucruri pe care le aveau în geantă. În top au fost jucăriile sexuale, mâncarea pentru animale, dar și o pereche suplimentară de lenjerie intimă. </p>
      <h3>Să aibă destule buzunare</h3>
      <p>Poți alege o geantă și în funcție de utilitatea ei. Ai nevoie de spațiu pentru actele și hârtiile de zi cu zi? Atunci alege una cât mai mare, de tip rucsac sau servietă, în care să poți ține și telefonul, dar și o carte. În această situație, cu cât are mai multe buzunare și spații de depozitare, este cu atât mai bine. Dacă mergi la o petrecere, optează pentru poșete mici, în care să-ți intre doar banii, cardul și eventual câteva articole de machiaj. </p>
      <h3>Cum să îți asortezi geanta cu ținuta</h3>
      <p>Ani la rând, regula numărul unu a fost ca geanta să se asorteze cu pantofii. Între timp moda s-a schimbat, iar acum te poți juca: </p>
      <ul>
        <li> Nu e nimic greșit să asortezi în continuare geanta cu pantofii. Poți merge totuși doar pe nuanțe asemănătoare. </li>
        <li>Asortează detaliile genții cu detaliile pantofilor. Spre exemplu, poți asorta culoarea cataramelor cu cea a pantofilor. </li>
        <li>Nu asorta nimic! Mai multe culori în ținuta pe care o adopți te vor scoate în evidență. Caută totuși ca nuanțele să se completeze. Geantă albă cu haine în culori deschise, geantă neagră cu nuanțe mai aprinse. </li>
      </ul>
      <p>Concluzia este destul de simplă: regulile sunt făcute ca să fie încălcate, mai ales atunci când vine vorba de genți. Alege-o pe cea care îți place și care te reprezintă! </p>
      <p>Sursa foto: unsplash.com/Tamara Bellis</p>
    </article>
  </body>
</html>