<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/sport/thomas-doll-cipruson-is-konnyunek-talaltatott-1920153/"/>
    <meta property="og:site_name" content="Világgazdaság"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="Thomas Doll Cipruson is könnyűnek találtatott"/>
    <meta property="og:description" content="Thomas Dollt menesztették a ciprusi APOEL-től, mindössze négy hónap után mondtak fel az edzőnek."/>
  </head>
  <body>
    <article>
      <h1>Thomas Doll Cipruson is könnyűnek találtatott</h1>
      <address><time datetime="2019-12-09T17:55:00+00:00">09 Dec 2019, 17:55</time> by <a rel="author">MTI</a></address>
      <p>Mindössze négy hónap után menesztették a ciprusi APOEL vezetőedzői posztjáról Thomas Dollt, a Ferencváros labdarúgócsapatának korábbi trénerét.</p>
      <p>A német szakembernek annak ellenére kell távoznia, hogy az együttes már bebiztosította továbbjutását az Európa-liga csoportköréből, és 2013 óta először megnyerte a ciprusi Szuperkupát.</p>
      <figure>
        <img src="https://www.vg.hu/wp-content/uploads/2018/08/+otf/810w/000AB7T7.jpg"/>
        <figcaption>Zoltan Gera (L) of TC Frerencvaros celebrates his score his German coach Thomas Doll (L) during the Hungarian Cup final football match against FC Ujpest at the Groupama Arena in Budapest, Hungary, on May 7, 2016.<br/>Fotó: AFP PHOTO / KISBENEDEK ATTILA</figcaption>
      </figure>
      <aside>Az elmúlt hét év bajnoka ugyanakkor a pontvadászatban jelenleg csak a negyedik, kilenc pont a hátránya az éllovashoz képest.</aside>
      <p>A hétfői közlemény szerint az augusztusban kinevezett német trénerrel Ralf Zumdick és Pasquale Rocco másodedző is távozik a klubtól. Az edzések vezetését azonnali hatállyal Lucas Hacilukasz veszi át.</p>
      <table bordered="">
        <tr>
          <td>A dpa német hírügynökség emlékeztet, hogy Doll korábban a Borussia Dortmundnál (2007-08) a Hannovernél (2019) és a török Genclerbirliginél (2009-10) is rövid ideig dolgozott, s csak az FTC-nél töltött több évet (2013-18).</td>
        </tr>
      </table>
    </article>
  </body>
</html>