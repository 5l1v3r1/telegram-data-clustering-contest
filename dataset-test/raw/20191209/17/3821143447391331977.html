<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/italia/primopiano/droga_lamorgese_inasprimento_pene_pushe_cdm-4915388.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-12-09T17:31:00+00:00"/>
    <meta property="og:title" content="Droga, Lamorgese: «In consiglio dei ministri inasprimento delle pene per i pusher»"/>
    <meta property="og:description" content="Giro di vite nei confronti dei pusher. Lo annuncia il ministro dell'Interno Luciana Lamorgese, a Torino per la firma dell'Accordo per la sicurezza integrata. «Noi siamo per la certezza..."/>
  </head>
  <body>
    <article>
      <h1>Droga, Lamorgese: «In consiglio dei ministri inasprimento delle pene per i pusher»</h1>
      <address>
        <time datetime="2019-12-09T17:31:00+00:00">09 Dec 2019, 17:31</time>
      </address>
      <p>Giro di vite nei confronti dei <b><a href="http://www.ilmessaggero.it/ricerca/pusher">pusher</a></b>. Lo annuncia il ministro dell'Interno <b><a href="http://www.ilmessaggero.it/ricerca/luciana-lamorgese">Luciana Lamorgese</a></b>, a Torino per la firma dell'Accordo per la sicurezza integrata. «Noi siamo per la certezza del diritto e della pena e quindi nel prossimo <b><a href="http://www.ilmessaggero.it/ricerca/consiglio-ministri">Consiglio dei ministri</a></b> porrò la questione <b>dell'inasprimento della pena per chi reitera il reato di spaccio</b>», spiega il ministro. «Quando un pusher viene arrestato ritrovarlo il giorno dopo nello stesso angolo di strada a delinquere scoraggia i cittadini e demotiva anche le forze dell'ordine che fanno un'attività' complessa - ha detto il ministro - per questo nei tempi e nei modi giusti porrò il problema almeno in fase di reiterazione del reato».<br/><br/><a href="https://video.ilmessaggero.it/politica/roma_lamorgese_250_agenti_al_giorno_contro_piazze_di_spaccio-4866616.html">Roma, Lamorgese: «250 agenti al giorno contro piazze di spaccio»</a><br/><br/>«Certo non possiamo portare in carcere tutti quelli che arrestiamo perché modificare la norma in questi termini sarebbe complicato, ma almeno in fase di reiterazione del reato è un impegno che adotteremo non solo per coerenza con le norme ma anche per rispetto a cittadini e forze dell'ordine», ha concluso il ministro. </p>
    </article>
  </body>
</html>