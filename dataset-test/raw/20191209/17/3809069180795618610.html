<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/europe/article/1423324/o-fan-nte-mpek-geiose-ti-real-gia-tis-metagrafikes-fimes"/>
    <meta property="og:site_name" content="gazzetta.gr"/>
    <meta property="article:published_time" content="2019-12-09T17:30:50+00:00"/>
    <meta property="og:title" content="O Φαν Ντε Μπεκ γείωσε τη Ρεάλ για τις μεταγραφικές φήμες"/>
    <meta property="og:description" content="Αδιάφορος εμφανίστηκε ο Ντόνι Φαν Ντε Μπεκ για τα δημοσιεύματα περί μεταγραφής στην Ρεάλ Μαδρίτης, με τον παίκτη του Άγιαξ να δηλώνει ότι «υπάρχουν και πιο σημαντικά πράγματα»."/>
  </head>
  <body>
    <article>
      <h1>O Φαν Ντε Μπεκ γείωσε τη Ρεάλ για τις μεταγραφικές φήμες</h1>
      <h2>Αδιάφορος εμφανίστηκε ο Ντόνι Φαν Ντε Μπεκ για τα δημοσιεύματα περί μεταγραφής στην Ρεάλ Μαδρίτης, με τον παίκτη του Άγιαξ να δηλώνει ότι «υπάρχουν και πιο σημαντικά πράγματα».</h2>
      <address><time datetime="2019-12-09T17:30:50+00:00">09 Dec 2019, 17:30</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Από το περασμένο καλοκαίρι, ο Ντόνι Φαν Ντε Μπεκ βρίσκεται διαρκώς στο στόχαστρο της Ρεάλ Μαδρίτης, η οποία αργά ή γρήγορα φαίνεται ότι θα κινηθεί επίσημα για την απόκτηση του από τον Άγιαξ.</p>
      <p>Προς το παρόν, ωστόσο, ο Ολλανδός μέσος του Αίαντα δεν δείχνει να πολυσκέφτεται αυτό το ενδεχόμενο, μην αφήνοντας να εννοηθεί κάποια προχωρημένη εξέλιξη στο συγκεκριμένο μεταγραφικό σίριαλ.</p>
      <p>Κατά τη διάρκεια της συνέντευξης Τύπου για το ματς του Άγιαξ στην έδρα της Βαλένθια, ο Φαν Ντε Μπεκ ρωτήθηκε για το ενδιαφέρον της Ρεάλ, αλλά, μάλλον... γείωσε απότομα όσους περίμεναν να ακούσουν μια υποσχόμενη δήλωση, απαντώντας:</p>
      <p>«<i>Υπάρχουν και πιο σημαντικά πράγματα για να μιλήσουμε. Δεν λαμβάνω υπόψη τα δημοσιεύματα, διότι οι φήμες είναι φήμες</i>».</p>
    </article>
  </body>
</html>