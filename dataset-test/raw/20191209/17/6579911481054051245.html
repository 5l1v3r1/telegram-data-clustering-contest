<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23540929-cupa-ehf-gloria-bistrita-inlocui-corona-brasov-exclusa-din-competitie-pentru-dopaj.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T17:34:00+00:00"/>
    <meta property="og:title" content="Cupa EHF (f): Gloria Bistrița o va înlocui pe Corona Brașov, exclusă din competiție pentru dopaj"/>
    <meta property="og:description" content="Federaţia Europeană de Handbal a anunţat, luni, că formaţia Corona Braşov, suspendată din competiţiile europene după scandalul de dopaj, va fi înlocuită în grupa C a Cupei EHF de echipa"/>
  </head>
  <body>
    <article>
      <h1>Cupa EHF (f): Gloria Bistrița o va înlocui pe Corona Brașov, exclusă din competiție pentru dopaj</h1>
      <address><time datetime="2019-12-09T17:34:00+00:00">09 Dec 2019, 17:34</time> by <a rel="author">Diana Ene</a></address>
      <p><b>Federaţia Europeană de Handbal a anunţat, luni, că formaţia Corona Braşov, suspendată din competiţiile europene după scandalul de dopaj, va fi înlocuită în grupa C a Cupei EHF de echipa Gloria Bistriţa, pe care a eliminate-o în turul al treilea al competiţiei, scrie News.ro.<br/></b><br/>În grupa C, Gloria va juca în compania formaţiilor MKS Lublin (Polonia), Erd (Ungaria) şi Odense (Danemarca).<br/><br/>EHF a precizat că Gloria Bistriţa este echipa înlocuitoare a Coronei tocmai pentru că a fost cea eliminată în duelul din turul al treilea.<br/><br/>Meciurile vor începe în 4-5 ianuarie 2020.<br/><br/>Decizia survine la câteva zile după ce EHF a anunţat suspendarea provizorie a clubului Corona Braşov, în urma scandalului de dopaj în care sunt angrenate 17 jucătoare, suspendate şi ele de forul european şi FRH.</p>
      <ul>
        <li>
          <b>
            <a href="https://sport.hotnews.ro/stiri-teamball-23534023-masura-dura-dupa-scandalul-dopaj-corona-brasov-exclusa-din-cupa-ehf.htm">Măsură dură după scandalul de dopaj: Corona Brașov, exclusă din Cupa EHF</a>
          </b>
        </li>
      </ul>
      <p>  </p>
    </article>
  </body>
</html>