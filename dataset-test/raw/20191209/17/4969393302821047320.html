<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/arokba-zuhant-egy-auto-60-metert-masztak-felfele-negyeves-ikrek"/>
    <meta property="og:site_name" content="Paraméter"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="Árokba zuhant egy autó, 60 métert másztak felfelé a négyéves ikrek"/>
    <meta property="og:description" content="Csaknem 60 métert mászott felfelé egy árokból egy négyéves ikerpár, miután autóbalesetet szenvedtek apjukkal - közölte a Washington állami rendőrség, hozzátéve, hogy a férfi meghalt a járműben."/>
  </head>
  <body>
    <article>
      <h1>Árokba zuhant egy autó, 60 métert másztak felfelé a négyéves ikrek</h1>
      <h2>Csaknem 60 métert mászott felfelé egy árokból egy négyéves ikerpár, miután autóbalesetet szenvedtek apjukkal - közölte a Washington állami rendőrség, hozzátéve, hogy a férfi meghalt a járműben.</h2>
      <address>
        <time datetime="2019-12-09T17:55:00+00:00">09 Dec 2019, 17:55</time>
      </address>
      <p>A seattle-i KING-TV beszámolója szerint a 47 éves Corey Simmons péntek délután karambolozott a Washington állambeli Whidbey Islanden. A férfi nem volt bekötve, amikor a jármű fáknak csapódott, majd árokba gurult.</p>
      <p>A családtagok szerint az ikrek, miután kiszabadították magukat a hátsó ülésről, nagyjából 61 métert másztak felfelé, mire elértek az autóutat. A rendőrség szerint a lányokat végül kisebb sérülésekkel szállították kórházba, miután egy arra autózó nő észrevette őket és értesítette a hatóságokat.</p>
      <p>A Seattle-től 55 kilométerre északra történt baleset körülményeit jelenleg vizsgálják.</p>
      <p>MTI</p>
    </article>
  </body>
</html>