<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.onet.pl/kraj/sondaz-prezydencki-holownia-na-podium-konieczna-ii-tura-wyborow/4e4gwms"/>
    <meta property="og:site_name" content="Onet Wiadomości"/>
    <meta property="article:published_time" content="2019-12-09T17:53:59+00:00"/>
    <meta property="og:title" content="Sondaż prezydencki: Szymon Hołownia na podium, konieczna druga tura wyborów"/>
    <meta property="og:description" content="Szymon Hołownia ogłosił w niedzielę swój start w wyścigu prezydenckim. Nowy sondaż pracowni Social Changes daje mu 9 proc. poparcia i trzecie miejsce ex aequo z Władysławem Kosiniakiem-Kamyszem. Prowadzi Andrzej Duda z wynikiem 44 proc."/>
  </head>
  <body>
    <article>
      <h1>Sondaż prezydencki: Szymon Hołownia na podium, konieczna druga tura wyborów</h1>
      <h2>Szymon Hołownia ogłosił w niedzielę swój start w wyścigu prezydenckim. Nowy sondaż pracowni Social Changes daje mu 9 proc. poparcia i trzecie miejsce ex aequo z Władysławem Kosiniakiem-Kamyszem. Prowadzi Andrzej Duda z wynikiem 44 proc.</h2>
      <address><time datetime="2019-12-09T17:53:59+00:00">09 Dec 2019, 17:53</time> by <a rel="author" href="http://www.onet.pl/" target="_blank">Media</a></address>
      <p>Prezydent w porównaniu z listopadowym sondażem Social Changes dla portalu wPolityce.pl stracił 3 pkt proc. Poparcie Andrzeja Dudy na poziomie 44 proc. oznacza, że nie wygrałby w pierwszej turze. W kolejnym głosowaniu polityk zmierzyłby się z Małgorzatą Kidawą-Błońską, która w badaniu otrzymała 25 proc. poparcia (spadek o 1 pkt proc.)</p>
      <p>Na najniższym stopniu podium znaleźli się Szymon Hołownia oraz Władysław Kosiniak-Kamysz. Dziennikarz oraz lider PSL mogą liczyć w tej chwili na 9 proc. głosów.</p>
      <p>Na poparcie 8 proc. wyborców może liczyć Adrian Zandberg. Z kolei 5 proc. to wynik Grzegorza Brauna, jednego z kandydatów o nominację w Konfederacji.</p>
      <p>Sondaż został przeprowadzony jeszcze przed ogłoszeniem startu przez Szymona Hołownię, a także przed ujawnieniem pierwszych wyników prawyborów w Konfederacji, w których prowadzi Krzysztof Bosak.</p>
      <p>Badanie zostało zrealizowane metodą CAWI w dniach od 28 listopada do 3 grudnia 2019 r. na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział 1028 osób.</p>
      <p>
        <a href="http://onet.tv/k/komercja/cerstve-zarty-odc-10-fragment-najlepszy-prezent-standuper-zdradza-sekret-babci/lchphg">Cerstve Żarty odc. 10 fragment Najlepszy prezent? Standuper zdradza sekret babci</a>
      </p>
      <p>Źródło: wpolityce.pl</p>
      <p>(mba)</p>
    </article>
  </body>
</html>