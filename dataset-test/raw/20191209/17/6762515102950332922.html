<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/slask-wroclaw/pko-ekstraklasa-slask-wroclaw-wojewoda-zamknie-stadion/w02ylrk"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T17:41:09+00:00"/>
    <meta property="og:title" content="Wojewoda zamknie stadion Śląska? Jest wniosek policji"/>
    <meta property="og:description" content="Wojewoda poinformował Śląsk Wrocław o wszczęciu postępowania w sprawie meczu z Legią. Zrobił to na wniosek policji, która domaga się zamknięcia stadionu. Jeśli wojewoda się do niego przychyli, spotkanie z Lechem (sobota, godz. 17.30) odbędzie się bez publiczności."/>
  </head>
  <body>
    <article>
      <h1>Wojewoda zamknie stadion Śląska? Jest wniosek policji</h1>
      <address><time datetime="2019-12-09T17:41:09+00:00">09 Dec 2019, 17:41</time> by <a rel="author" href="https://www.przegladsportowy.pl/autorzy/michal-guz" target="_blank">Michał Guz</a></address>
      <p>
        <b>Wojewoda poinformował Śląsk Wrocław o wszczęciu postępowania w sprawie meczu z Legią. Zrobił to na wniosek policji, która domaga się zamknięcia stadionu. Jeśli wojewoda się do niego przychyli, spotkanie z Lechem (sobota, godz. 17.30) odbędzie się bez publiczności.</b>
      </p>
      <p>
        <a href="https://plebiscyt.przegladsportowy.pl/">Wybierz sportowca roku! Głosuj codziennie i wygraj BMW serii 3 &gt;&gt;</a>
      </p>
      <p>To efekt odpalenia w trakcie niedzielnego spotkania z Legią ogromnej ilości pirotechniki przez kibiców obu stron (ale głównie przez „młyn” Śląska, który doprowadził do takiego stanu zagrożenia dla piłkarzy i zadymienia stadionu, że sędzia musiał w pierwszej połowie przerwać spotkanie na około dziesięć minut). Policja poinformowała także, że w związku z tym meczem, we współpracy ze służbami porządkowymi, zatrzymano 28 osób - odpowiedzą za wnoszenie na stadion pirotechniki oraz za posiadanie marihuany.</p>
      <p>Klub wystosował komunikat, w którym poinformował m.in., że niezależnie od policji sam zgłosił do wojewody wniosek o zamknięcie trybuny „B” na najbliższy mecz z Lechem Poznań oraz że w dalszym ciągu analizuje, w jaki sposób mogło dojść do wniesienia takiej ilości pirotechniki. Przeszukiwano zarówno wchodzących jak i stadionowe pomieszczenia przed meczem - także przy użyciu wyszkolonego psa.</p>
      <related>
        <a href="http://onet.tv/s/przegladsportowy/reprezentacja-rosji-wykluczona-z-io-komentarz-ps-to-jedna-z-najwiekszych-kar-w/vp0rjq"/>
      </related>
    </article>
  </body>
</html>