<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1076552/sony-xperia-3-12-gb-ram/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-12-09T17:30:44+00:00"/>
    <meta property="og:title" content="Jeden prosty trik wystarczył, by Sony Xperia 3 zrobiła się dla mnie dwa razy ciekawsza"/>
    <meta property="og:description" content="Sony Xperia 3 zdradza część swojej specyfikacji w Geekbench. Mam świetną wiadomość – japoński producent nareszcie przestanie oszczędzać na pamięci operacyjnej, a nowy flagowiec ma jej mieć aż 12 GB. Czy to wraz z kultowym designem wystarczy do podbicia serc użytkowników?"/>
  </head>
  <body>
    <article>
      <h1>Jeden prosty trik wystarczył, by Sony Xperia 3 zrobiła się dla mnie dwa razy ciekawsza</h1>
      <address><time datetime="2019-12-09T17:30:44+00:00">09 Dec 2019, 17:30</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/sony-xperia-3-2.png"/>
        <figcaption>Fot. Gizmochina</figcaption>
      </figure>
      <p>Sony Xperia 3 zdradza część swojej specyfikacji w Geekbench. Mam świetną wiadomość – japoński producent nareszcie przestanie oszczędzać na pamięci operacyjnej, a nowy flagowiec ma jej mieć aż 12 GB. Czy to wraz z kultowym designem wystarczy do podbicia serc użytkowników?</p>
      <p>Fani smartfonów Sony nie mają ostatnio wielu powodów do radości. Pomimo całkiem niezłej sprzedaży Xperii 1 ciężko mówić o pełnoprawnym powrocie do pierwszej ligi. Konkurencja w tej samej cenie potrafi zwyczajnie więcej. Miło pomyśleć, że następca chociaż pod jednym względem nie będzie już odstawać. Oto specyfikacja <b>Sony Xperia 3</b>.</p>
      <h3>Sony Xperia 3 będzie mieć dwa razy tyle RAM</h3>
      <p>W porównaniu do flagowej<a href="https://www.gsmmaniak.pl/1022268/sony-xperia-1-test/"> Sony Xperii 1 </a>oczywiście. W benchmarku Geekbench pojawił się model, którym prawdopodobnie jest Sony Xperia 3. O tym modelu pisaliśmy już jakiś czas temu w kontekście designu, ale o tym nieco później. Skupmy się na teście syntetycznym, którego wyniki może nie są tak istotne, jak częściowa specyfikacja.</p>
      <figure>
        <a href="https://www.gsmmaniak.pl/1076552/sony-xperia-3-12-gb-ram/attachment/xperia-3-geekbench/">
          <img src="https://cdn2.techmaniak.pl/wp-content/uploads/gsmmaniak/2019/12/xperia-3-geekbench-medium.png"/>
        </a>
        <figcaption>Fot. GSMarena</figcaption>
      </figure>
      <p>Nie ma żadnego zaskoczenia w kwestii procesora, a Xperia 3 będzie pracować na Snapdragonie 865 – jak niemal każdy nadchodzący flagowy smartfon. Smartfon dostanie jednak <b>nareszcie 12 GB RAM.</b> Biorąc pod uwagę, że wielozadaniowość z przypadku poprzednika stała na całkiem dobrym poziomie – ze względu na dopracowany soft – to w następcy aplikacje będą przechowywane w pamięci bardzo długo. Poprzednie doniesienia wskazywały na 8 GB – prawdopodobnie będzie to wariant dla nieco mniej wymagających.</p>
      <h3>Co już wiemy o Sony Xperia 3?</h3>
      <p>Na przykład to, że otrzyma też większą baterię. Nie jest do końca pewne, czy mowa o tym samym flagowcu, ale jeśli tak, to pod maską znajdzie się ogniwo o <b>pojemności 4200 mAh</b>. Znając możliwości Sony pod kątem optymalizacji oprogramowania w celu oszczędzania energii, flagowiec może oferować naprawdę dobry czas pracy z dala od gniazdka – nawet przy dużym ekranie 4K.</p>
      <related>
        <a href="https://www.gsmmaniak.pl/1070402/flagowiec-sony-duza-bateria/"/>
      </related>
      <p>Zaletą smartfona na pewno będzie design. W 2020 roku niewiele będzie miejsca na innowacje, a<b> zagięty tylny panel</b> może mocno wyróżniać się na tle konkurencji. Mam tylko jedno życzenie – aby Sony nie opóźniło wprowadzenia smartfona do sprzedaży o kilka miesięcy, jak miało to miejsce w przypadku poprzedniczki.</p>
      <p>
        <a href="https://www.gsmarena.com/sony_xperia_3_may_have_been_spotted_at_geekbench_with_s865_chipset_12gb_of_ram-news-40477.php">
          <i>Źródło</i>
        </a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1070402/flagowiec-sony-duza-bateria/"/>
        <a href="https://www.gsmmaniak.pl/1068754/sony-xperia-0-6-aparatow/"/>
        <a href="https://www.gsmmaniak.pl/1066350/to-jest-xperia-3-sony-wraca-do-najpiekniejszego-designu-w-swojej-historii/"/>
        <a href="https://www.gsmmaniak.pl/1066260/sony-xperia-3/"/>
      </related>
    </article>
  </body>
</html>