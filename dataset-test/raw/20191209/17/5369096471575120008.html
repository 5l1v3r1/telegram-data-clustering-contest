<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/premier-league/790265/mantsester-siti-osous-vathmous-echase-persi-se-olo-protathlima-tous-echi-idi-chasi-fetos/"/>
    <meta property="og:site_name" content="to10.gr"/>
    <meta property="article:published_time" content="2019-12-09T17:29:46+00:00"/>
    <meta property="og:title" content="Μάντσεστερ Σίτι: Όσους βαθμούς έχασε πέρσι σε όλο το πρωτάθλημα, τους έχει ήδη χάσει φέτος"/>
    <meta property="og:description" content="Οι αριθμοί μιλάνε από μόνοι τους για τη φετινή πορεία της Μάντσεστερ Σίτι στην Premier League."/>
  </head>
  <body>
    <article>
      <h1>Μάντσεστερ Σίτι: Όσους βαθμούς έχασε πέρσι σε όλο το πρωτάθλημα, τους έχει ήδη χάσει φέτος</h1>
      <h2>Οι αριθμοί μιλάνε από μόνοι τους για τη φετινή πορεία της Μάντσεστερ Σίτι στην Premier League.</h2>
      <address><time datetime="2019-12-09T17:29:46+00:00">09 Dec 2019, 17:29</time> by <a rel="author">Σταύρος Χατζάτογλου</a></address>
      <p>Ακόμη μία ήττα για την Μάντσεστερ Σίτι στο φετινό πρωτάθλημα, αυτή τη φορά στο ντέρμπι της πόλης βέβαια κόντρα στην Γιουνάιτεντ, ήταν ουσιαστικά η χαριστική βολή για την ομάδα του Γκουαρντιόλα που έμεινε στο -14 από την κορυφή και λέει αντίο στο πρωτάθλημα ύστερα από δύο σερί κατακτήσεις.</p>
      <p>Ποτέ εξάλλου καμία ομάδα στην Premier League δεν κατάφερε να πάρει τον τίτλο έχοντας μείνει με 14 βαθμούς πίσω από την πρώτη θέση, κάτι που σημαίνει ότι για να πάρει το τρίτο σερί η Σίτι ψάχνει κάτι παραπάνω από ένα θαύμα.</p>
      <p>
        <a href="https://www.to10.gr/podosfero/champions-league/790051/olybiakos-kala-nea-gia-avraam/">
          <i>Καλά νέα για Αβραάμ, τι γίνεται με Βαλμπουενά για Ερυθρό Αστέρα</i>
        </a>
      </p>
      <p>Παράλληλα ένα στοιχείο ενδεικτικό και της φετινής κακής πορείας των «Πολιτών» είναι ότι ύστερα από τις 16 αγωνιστικές που έχουμε διανύσει, έχουν απολέσει 16 βαθμούς ήδη, τόσους όσους είχαν αφήσει την περσινή απίθανη σεζόν που έφτασαν τους 98 βαθμούς και πήραν το πρωτάθλημα με έναν παραπάνω από την Λίβερπουλ.</p>
      <p>Ίσως βέβαια από την άλλη, η τροπή που έχει πάρει το πρωτάθλημα για την Σίτι, να είναι και μια καλή ευκαιρία ώστε να τα δώσει όλα στο Champions League και να καταφέρει για πρώτη φορά στην ιστορία της να το κατακτήσει.</p>
      <p>
        <b>
          <a href="https://www.to10.gr/podosfero/premier-league/790265/mantsester-siti-osous-vathmous-echase-persi-se-olo-protathlima-tous-echi-idi-chasi-fetos/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>