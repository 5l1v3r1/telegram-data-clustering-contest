<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/cultura/article/1708472-el-gremi-d-editors-de-catalunya-diu-que-el-sector-continua-la-seva-expansio.html"/>
    <meta property="og:site_name" content="El Punt Avui"/>
    <meta property="article:published_time" content="2019-12-09T17:17:49+00:00"/>
    <meta property="og:title" content="El Gremi d’Editors de Catalunya diu que el sector continua la seva expansió"/>
    <meta property="og:description" content="Patrici Tixis explica que el sector ha crescut un 2% durant aquest any"/>
  </head>
  <body>
    <article>
      <h1>El Gremi d’Editors de Catalunya diu que el sector continua la seva expansió</h1>
      <address><time datetime="2019-12-09T17:17:49+00:00">09 Dec 2019, 17:17</time> by <a rel="author">Redacció</a></address>
      <ul>
        <li>
          <b>Patrici Tixis explica que el sector ha crescut un 2% durant aquest any</b>
        </li>
      </ul>
      <p>Patrici Tixis, director de comunicació corporativa del Grup Planeta i, des del 2015, president del Gremi d’Editors de Catalunya i de la Cambra del Llibre de Catalunya, ha ofert aquest dilluns una roda de premsa prèvia a la festa de la 34a Nit de l’Edició.</p>
      <p>A la trobada amb la premsa, Tixis ha fet el balanç de l’any i ha explicat que el sector ha crescut un 2% aquest últim any. El gremi d’editors reuneix editorials que publiquen en català i castellà, i malgrat que els hàbits de la població es dirigeixen cap al món digital, la realitat és que el món editorial en paper continua incrementant la seva facturació de manera sostinguda els darrers anys tot i que aquest increment sigui molt petit.</p>
      <p>Tixis, que treballa al Grup Planeta, ha remarcat la importància de Catalunya en el lideratge editorial dins del conjunt espanyol tot i la marxa de Planeta de Catalunya, i ha remarcat que aquest fet no és important perquè les diferents editorials del Grup Planeta segueixen treballant a Catalunya.</p>
    </article>
  </body>
</html>