<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813741/%D9%86%D9%85%DB%8C-%D8%AF%D8%A7%D9%86%D9%85-%D8%AF%D8%B1-%D8%A8%D8%A7%D8%B2%DB%8C-%D8%A8%D8%A7-%D8%B4%DB%8C%D9%85%DB%8C%D8%AF%D8%B1-%D9%82%D8%B1%D8%A7%D8%B1-%D8%A7%D8%B3%D8%AA-%DA%86%D9%87-%D8%A7%D8%AA%D9%81%D8%A7%D9%82-%D9%87%D8%A7%DB%8C%DB%8C-%D8%A8%DB%8C%D9%81%D8%AA%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T17:25:51+00:00"/>
    <meta property="og:title" content="نمی دانم در بازی با شیمیدر قرار است، چه اتفاق هایی بیفتد"/>
    <meta property="og:description" content="ایسنا/خوزستان سرمربی تیم بسکتبال پالایش نفت آبادان درباره بازی آینده تیمش با شیمیدر، گفت: وقتی شرایط مسابقه از دست ما خارج است که نظری می توانم درمورد بازی آینده داشته باشم. نمی دانم قرار است چه اتفاق هایی در این دیدار بیفتد ولی شاید همان روز بتوانیم در مورد آن صحبت کنیم."/>
  </head>
  <body>
    <article>
      <h6 class="kicker">سرمربی تیم بسکتبال نفت آبادان:</h6>
      <h1>نمی دانم در بازی با شیمیدر قرار است، چه اتفاق هایی بیفتد</h1>
      <address><time datetime="2019-12-09T17:25:51+00:00">09 Dec 2019, 17:25</time> by <a rel="author">پریسا زنگنه منش</a></address>
      <p>ایسنا/خوزستان سرمربی تیم بسکتبال پالایش نفت آبادان درباره بازی آینده تیمش با شیمیدر، گفت: وقتی شرایط مسابقه از دست ما خارج است که نظری می توانم درمورد بازی آینده داشته باشم. نمی دانم قرار است چه اتفاق هایی در این دیدار بیفتد ولی شاید همان روز بتوانیم در مورد آن صحبت کنیم.</p>
      <p>حماد سامری پس از شکست تیمش در هفته یازدهم لیگ برتر بسکتبال کشور برابر پتروشیمی بندرامام، اظهارکرد: بازی کیفیت خوبی داشت و ما باتوجه به داشته هایمان، بازی را کمی خوب شروع نکردیم ولی وانستیم به بازی بگردیم. در برخی دقایق می توانستیم بازی را بهتر مدیریت کنیم</p>
      <p>به گزارش ایسنا، وی ادامه داد: به هیچ وجه نمی خواهم داور را مقصر باخت مان بدانم. هفته گذشته هم که شکست خوردیم، هیچ صحبتی درباره داوری نداشتم و سعی کردیم که حمایت کنیم و همکاری لازم را با داوران داشته باشیم ولی به نظرم سوت های بازی امروز، تمرکز بازی را گرفت. در دیدار امروز قضاوت خوبی را ندیدم.</p>
      <p>سرمربی تیم بسکتبال پالایش نفت آبادان گفت: به این شکل بازی کردن یعنی حق به حق دار نمی رسد. متاسفانه این اتفاق هم افتاد. من گفته بودم که در بازی های سنگین باید تمرکز داوران به صورتی باشد که حق به حق دار برسد و تکلیف مسابقه درون زمین مشخص شود. به نظرم در این دیدار این اتفاق نیفتاد. البته به هیچ وجه نمی خواهم برد تیم پتروشیمی را کمرنگ کنم ولی فکر می کنم، نتیجه این دیدار می توانست چیز دیگری باشد.</p>
      <p>وی درباره بازی آینده تیمش با شیمیدر نیز عنوان کرد: وقتی شرایط مسابقه از دست ما خارج است که نظری می توانم درمورد بازی آینده داشته باشم. در همین بازی با پتروشیمی توان پیروزی را داشتیم. در بازی آینده هم نمی دانم قرار است چه اتفاق هایی بیفتد ولی شاید همان روز بتوانیم در مورد آن صحبت کنیم.</p>
      <p>انتهای پیام</p>
    </article>
  </body>
</html>