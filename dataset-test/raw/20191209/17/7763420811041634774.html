<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/social/585049"/>
    <meta property="og:site_name" content="Spring News"/>
    <meta property="article:published_time" content="2019-12-09T17:47:21+00:00"/>
    <meta property="og:title" content="สาวสุดช้ำโพสต์อำลารัก 12 ปี หลังแฟนหนุ่มขอไปรับผิดชอบเมียน้อย"/>
    <meta property="og:description" content="เรื่องความรักเป็นเรื่องของคนสองคนที่ไม่สามารถบังคับจิตใ"/>
  </head>
  <body>
    <article>
      <h1>สาวสุดช้ำโพสต์อำลารัก 12 ปี หลังแฟนหนุ่มขอไปรับผิดชอบเมียน้อย</h1>
      <address>
        <time datetime="2019-12-09T17:47:21+00:00">09 Dec 2019, 17:47</time>
      </address>
      <p>เรื่องความรักเป็นเรื่องของคนสองคนที่ไม่สามารถบังคับจิตใจของใครฝ่ายใดฝ่ายหนึ่งได้ แต่ถ้ามีมือที่สามเข้ามาเกี่ยวโยงเมื่อไร</p>
      <p>จำต้องพังกันไปข้างเสียทุกรายอย่างเช่นเหตุการณ์ที่กำลังเป็นที่สนใจกันในโลกโซเชียลเมื่อมีสาวผู้ใช้เฟสบุ๊กรายหนึ่งได้ออกมาโพสต์ถึงเรื่องราวความรัก 12 ปีที่กำลังจะพังทลายว่า…</p>
      <figure>
        <img src="https://spcdn.springnews.co.th/wp-content/uploads/2019/12/1-40.jpg"/>
      </figure>
      <p>“โพสสุดท้าย…<br/>12 ปี ส่งท้ายปีเก่าด้วยความเจ็บปวด<br/>แจ็ค เป็นผู้ชายที่แมนมาก #ที่กล้าสารภาพว่ารักผู้หญิงที่จอย ผู้หญิงที่พร้อมจะเป็นน้อย ซึ่งทำงานที่เดียวกันรอคอยเวลานี้มาตลอด แจ็คขอไปใช้ชีวิตด้วยกันกับจอย</p>
      <p>#และขอเลือกที่จะเลิกกับอาย หรือถ้ายังอยู่กับอายก็จะไม่มีวันเลิกกับจอย แน่นอนว่าเรื่องความรู้สึกมันห้ามกันไม่ได้ อายบังคับใจแจ็คไม่ได้ ต้องทำใจยอมรับความจริงจากคนที่รักที่สุด ความเสียใจมันยิ่งกว่าทุกครั้งที่ได้รับ</p>
      <p>#ร้องไห้จนต้องหัวเราะออกมาให้กับความเจ็บปวดครั้งนี้ #ขอบคุณทุกคนที่หวังดีและคอยช่วยพูดประคับประคองทุกๆอย่างให้มันดีขึ้น #มันไม่มีประโยชน์อะไรอีกแล้ว เพราะทั้งนี้ทั้งนั้นมันอยู่ที่ตัวแจ็ค แจ็คเป็นคนเลือกตัดสินใจ ซึ่งตอนนี้มันถึงที่สุดแล้ว</p>
      <p>#เค้าสองคนรักกัน คนที่เป็นส่วนเกินคืออาย #แจ็คพูดตลอดว่าไม่ได้รักอาย ที่อยู่ก็เพราะลูก ที่ผ่านมาไม่มีค่าอะไรเลย คนที่พังตอนนี้คืออาย ในใจมันแหลกจนไม่มีอะไรเหลือแล้ว ไม่ได้ประจานหรือมีเจตนาให้ร้ายใคร แต่อยากให้รู้ไว้ว่าวันนี้ก็มาถึง #วันที่อายกับแจ็คต้องเลิกกันจริงๆ วันที่ในใจของอายไม่เหลืออะไรแล้ว ไม่สามารถยื้อหรือรั้งแจ็คกลับมาได้อีกแล้ว เพราะเค้าสองคนรักกัน</p>
      <p>#อายไม่สามารถทำอะไรได้อีกแล้ว มันจบลงแล้วทุกอย่าง 12 ปี คนที่บ้าบอและพร่ำเพ้อคืออายเอง คนไม่รักกันอยู่ด้วยกันไม่ได้หรอก มันมีแต่ความฝืนและทรมานทั้งนั้น ความเจ็บปวดมันคือที่สุดในชีวิตแล้ว #บอกไม่รักกันยังไม่เจ็บปวดเท่าบอกรักคนอื่นที่เพิ่งเข้ามาในชีวิต #ให้ผู้หญิงมากล้าท้าให้หย่า ว่าจะกล้าหย่าให้มั้ยในเมื่อแจ็คก็รักจอย</p>
      <p>#คนที่ไม่ยอมรับความจริงคืออายเอง ที่หน้าด้านหน้าทนอยู่ตอนนี้ ถึงตอนนี้ต้องยอมแพ้แล้ว #แจ็คบอกว่าต้องรับผิดชอบชีวิตจอย จอยบอกต้องรับผิดชอบชีวิตของจอยด้วย เพราะแจ็คทำชีวิตจอยพัง และชีวิตอายตอนนี้ล่ะ มันแหลกเหลวไปหมดแล้ว ประเด็นคือแจ็คน่ะรักจอย และไม่ได้รักอายอีกต่อไปแล้ว มันถึงเป็นแบบนี้</p>
      <p>#หลังจากวันนี้ไปอะไรๆที่แจ็คกับจอยทำกันอยู่มันจะชัดเจนมากขึ้น เพราะเค้าจะใช้ชีวิตด้วยกัน ไปทำงานด้วยกัน #สุดยื้อทุกอย่างแล้ว</p>
      <p>#จอย ถือว่าเธอทำสำเร็จ เธอพรากสามีของเราและพ่อของลูกเราไปได้สำเร็จ โดยไม่นึกถึงหัวอกผู้หญิงด้วยกัน ไม่สงสารลูกสาวกำลังจำหน้าพ่อตัวเองได้ เธอทำให้คำว่าครอบครัวของเรามันไม่มีอีกแล้ว</p>
      <p>#แจ็ค “มึงกำลังทิ้งคนที่รักมึงมากที่สุดไป มึงคงคิดดีแล้วใช่มั้ยถึงตัดสินใจเลือกคนอื่น ขอโทษที่เรื่องราวมันจบแบบนี้ กูช้ำใจมากและกูคือคนที่เสียใจที่สุดไม่ใช่ผู้หญิงที่ชื่อจอย”</p>
      <p>CR : Arthit Tree</p>
    </article>
  </body>
</html>