<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/inter/konte-barselona-shte-igrae-bez-naprazhenie-i-tova-mozhe-da-ni-dokara-problemi.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T17:32:07+00:00"/>
    <meta property="og:title" content="Конте: Барселона ще играе без напражение и това може да ни докара проблеми"/>
    <meta property="og:description" content="&quot;Наясно сме, че трябва да дадем всичко от себе си, но и знаем, че това може да не бъде достатъчно&quot;"/>
  </head>
  <body>
    <article>
      <h1>Конте: Барселона ще играе без напражение и това може да ни докара проблеми</h1>
      <address>
        <time datetime="2019-12-09T17:32:07+00:00">09 Dec 2019, 17:32</time>
      </address>
      <p>Треньорът на Интер Антонио Конте говори преди утрешния мач срещу Барселона в Шампионската лига. При успех "нерадзурите" ще са сигурни за елиминационната фаза за сметка на Борусия (Дортмунд). </p>
      <p>"Минаха два месеца от този двубой, през които ние израснахме като отбор. Ще проявим уважение към противника, но и ще се постараем да го ограничим. Бихме били глупаци, ако смятаме, че няма да си имаме проблеми, докато играчите на Барса владеят топката. Но когато тя попадне у нас, ще се опитаме да ги затрудним.</p>
      <p>За нас е от огромно значение да продължим напред, защото футболистите ни се нуждаят от опит в този турнир. Когато жребият беше изтеглен, говорехме колко силна е групата. И сега, в последния кръг, имайки шанс да излезем от нея, ни прави горди и ни дава нужното удовлетворение. Барса остава един от 4-5-те отбора, които започват в ШЛ с идеята да спечелят.</p>
      <p>Тимът вече си гарантира първото място в групата, което означава, че футболистите могат да играят без напрежение, което пък може да ни докара проблеми. Така че... нищо не се е променило. Наясно сме, че трябва да дадем всичко от себе си, но и знаем, че това може да не бъде достатъчно", заяви Конте.</p>
    </article>
  </body>
</html>