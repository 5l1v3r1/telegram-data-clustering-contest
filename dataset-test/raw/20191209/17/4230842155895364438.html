<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191209-normandska-zustrich-tryvatyme-kilka-godyn-shho-obgovoryuyut-same-zaraz/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T17:59:00+00:00"/>
    <meta property="og:title" content="Нормандська зустріч триватиме кілька годин – що обговорюють саме зараз"/>
    <meta property="og:description" content="Що саме під час зустрічі у нормандському форматі обговорюють лідери країн-учасниць – читайте у матеріалі Фактів ICTV."/>
  </head>
  <body>
    <article>
      <h1>Нормандська зустріч триватиме кілька годин – що обговорюють саме зараз</h1>
      <address>
        <time datetime="2019-12-09T17:59:00+00:00">09 Dec 2019, 17:59</time>
      </address>
      <p>Що саме під час зустрічі у нормандському форматі обговорюють лідери країн-учасниць – читайте у матеріалі Фактів ICTV.</p>
      <p>На нормандській зустрічі лідери України, Росії, Франції та Німеччини обговорюють проект підсумкового комюніке. Переговори триватимуть ще кілька годин.</p>
      <p><b>Читайте:</b> <a href="https://fakty.com.ua/ua/ukraine/20191209-zustrich-normandskoyi-chetvirky-u-paryzhi-onlajn/">Нормандська зустріч 9 грудня онлайн</a></p>
      <blockquote>– Проговорюють кожен пункт і доходять до якогось фінального проекту. Коли буде підготовлено фінальний варіант – лідери вийдуть до преси. Двосторонньої зустрічі Зеленського і Путіна ще не було.<br/>У переговорах беруть участь також радники, з української сторони: Пристайко, Єрмак, Демченко, – повідомив заступник голови Офісу президента Кирило Тимошенко.</blockquote>
      <p><b>Комюніке</b> – офіційне повідомлення про хід і наслідки переговорів між державами, а також про досягнуті рішення.</p>
      <blockquote>– Дискусія лідерів нормандської четвірки навколо підготовленого раніше спільного документа триває, обговорюються поточні питання, – заявив прес-секретар глави Кремля Дмитро Пєсков.</blockquote>
      <p>Раніше Факти ICTV писали, що двостороння <a href="https://fakty.com.ua/ua/svit/20191209-zustrich-zelenskogo-ta-putina-projde-do-pres-konferentsiyi/">зустріч Володимира Зеленського з Володимиром Путіним</a> пройде після переговорів у нормандському форматі, проте перед прес-конференцією.</p>
    </article>
  </body>
</html>