<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625708/%D8%B4%D9%87%D8%B1-%D8%AE%D9%88%D8%B1%D8%AF%D9%88-%DB%8C%DA%A9-%D8%B3%D9%BE%D8%A7%D9%87%D8%A7%D9%86-%DB%8C%DA%A9-%D9%81%D8%B1%D8%B5%D8%AA-%D8%B5%D8%AF%D8%B1%D9%86%D8%B4%DB%8C%D9%86%DB%8C-%D8%A7%D8%B2-%D8%AF%D8%B3%D8%AA-%D8%B1%D9%81%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T17:18:00+00:00"/>
    <meta property="og:title" content="شهر خوردو یک- سپاهان یک؛ فرصت صدرنشینی از دست رفت"/>
    <meta property="og:description" content="دیدار تیم‌های فوتبال شهر خودرو و سپاهان با نتیجه تساوی یک بر یک به پایان رسید."/>
  </head>
  <body>
    <article>
      <h1>شهر خوردو یک- سپاهان یک؛ فرصت صدرنشینی از دست رفت</h1>
      <address>
        <time datetime="2019-12-09T17:18:00+00:00">09 Dec 2019, 17:18</time>
      </address>
      <p>
        <i>دیدار تیم‌های فوتبال شهر خودرو و سپاهان با نتیجه تساوی یک بر یک به پایان رسید.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هفته چهاردهم لیگ برتر فوتبال ایران با انجام یک بازی آغاز شد. در این دیدار تیم‌های فوتبال شهر خودرو و سپاهان از ساعت ۱۴:۳۰ در ورزشگاه امام رضا(ع) به مصاف هم رفتند. این مسابقه در نهایت با نتیجه یک بر یک به پایان رسید. گل‌های این بازی ولسیانی در دقیقه ۶۰ برای سپاهان و یونس شاکری در دقیقه ۸۹ برای پدیده به ثمر رساندند.</p>
      <p>در نیمه نخست دو تیم سعی بر کنترل بازی داشتند و روی دروازه یکدیگر فشار آنچنانی نیاوردند.</p>
      <figure>
        <img src="https://aftabnews.ir/files/fa/news/1398/9/18/368992_149.jpg"/>
      </figure>
      <p>یونس شاکری خطرناک‌ترین موقعیت شهرخودرو در نیمه نخست را رقم زد. برگردان یونس شاکری با دفع نیازمند، پس از برخورد به تیر دروازه، به کرنر رفت.</p>
      <p>موقعیت خطرناک سپاهان نیز با نفوذ محبی رقم خورد که در نهایت رحمتی، شوت این بازیکن را مهار کرد.</p>
      <p>پس از گل تیم سپاهان در نیمه دوم، شهرخودرو بر شدت حملاتش افزود.</p>
      <p>خطرناک‌ترین موقعیت شهرخودرو، شوت امین قاسمی‌نژاد بود که با برخورد به دست امید نورافکن به دروازه سپاهان راه پیدا نکرد. بیژن حیدری در این صحنه اعتقادی به پنالتی نداشت.</p>
      <p>امیر قلعه نویی پس از اخراج محمد محبی، برای داور مسابقه دست زد. دستیار پرتغالی او در این دیدار بارها به تصمیمات داور مسابقه اعتراض کرد.</p>
      <p>کومان در هنگام تعویض به خاطر اتلاف وقت با کارت زرد حیدری جریمه شد. او پس از تعویض، گرمکنی که تدارکات سپاهان به دستش داد را به نشانه اعتراض به زمین کوبید.</p>
      <p>در دقیقه ۸۹ مسابقه یونس شاکری با یک ضربه سر دروازه سپاهان را باز کرد تا بازی با تساوی یک بر یک به پایان برسد.</p>
      <p>با این نتیجه سپاهان ۲۵ امتیازی شد و فرصت صدرنشینی را از دست داد. شهر خودرو نیز با ۲۴ امتیاز فعلا در جایگاه سوم است. شاگردان گل‌محمدی هم می‌توانستند با پیروزی در این دیدار موقتا به صدر جدول برسند.</p>
    </article>
  </body>
</html>