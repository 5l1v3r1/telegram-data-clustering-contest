<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813748/%D8%AA%D8%B1%DA%A9%DB%8C%D9%87-%D8%AE%D9%88%D8%A7%D8%B3%D8%AA%D8%A7%D8%B1-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D9%87%D8%A7%DB%8C-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%A8%DB%8C%D8%B4%D8%AA%D8%B1-%D8%AF%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-12-09T17:42:54+00:00"/>
    <meta property="og:title" content="ترکیه خواستار سرمایه‌گذاری‌های بین‌المللی بیشتر در افغانستان شد"/>
    <meta property="og:description" content="رئیس‌جمهور ترکیه امروز (دوشنبه) از جامعه بین‌الملل خواست تا سرمایه‌گذاری‌ها در افغانستان را در دوران حساسی که این کشور در حال سپری کردن آن است، افزایش دهند."/>
  </head>
  <body>
    <article>
      <h1>ترکیه خواستار سرمایه‌گذاری‌های بین‌المللی بیشتر در افغانستان شد</h1>
      <address><time datetime="2019-12-09T17:42:54+00:00">09 Dec 2019, 17:42</time> by <a rel="author">پریسا فیضی</a></address>
      <p>رئیس‌جمهور ترکیه امروز (دوشنبه) از جامعه بین‌الملل خواست تا سرمایه‌گذاری‌ها در افغانستان را در دوران حساسی که این کشور در حال سپری کردن آن است، افزایش دهند.</p>
      <p>به گزارش ایسنا، به نقل از خبرگزاری آناتولی، رجب طیب اردوغان، رئیس‌جمهور ترکیه در جریان سخنرانی در هشتمین کنفرانس " قلب آسیا - روند استانبول" گفت: افغانستان دوران حساسی را سپری می‌کند. ما به عنوان جامعه بین‌الملل باید سرمایه گذاری‌هایی را که طی ۱۸ سال گذشته در افغانستان داشتیم، افزایش دهیم.</p>
      <p>وی همچنین بر همکاری منطقه‌ای برای مقابله با مشکلاتی که منطقه جنوب آسیا با آن مواجه است، تاکید کرد.</p>
      <p>اردوغان گفت: من معتقدم که کنفرانس قلب آسیا در تامین حمایت منطقه‌ای برای صلح بسیار مفید و موثر است.</p>
      <p>وی افزود: در حالی که جامعه بین‌الملل به تعهداتش نسبت به افغانستان پایبند است، بسیار مهم و ضروری است که دولت کابل نیز به تعهدات خود عمل کند.</p>
      <p>رئیس‌جمهور ترکیه تصریح کرد: ما از اقدامات مثبتی که دولت کابل انجام داده، استقبال می‌کنیم.</p>
      <p>اردوغان همچنین گفت: ترکیه نهایت تلاش خود را برای نابودی گروه تروریستی داعش در افغانستان انجام خواهد داد.</p>
      <p>انتهای پیام</p>
    </article>
  </body>
</html>