<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/economie/klm-breidt-samenwerking-met-qantas-uit-1.1616235"/>
    <meta property="og:site_name" content="RD.nl"/>
    <meta property="article:published_time" content="2019-12-09T17:09:00+00:00"/>
    <meta property="og:title" content="KLM breidt samenwerking met Qantas uit"/>
    <meta property="og:description" content="Luchtvaartmaatschappij KLM breidt de samenwerking met haar Australische branchegenoot Qantas uit. De zogenaamde codeshare-overeenkomst gaat nu ook gelden voor KLM-vluchten van Amsterdam naar Bangkok en Qantas-vluchten tussen Bangkok en Sydney."/>
  </head>
  <body>
    <article>
      <h1>KLM breidt samenwerking met Qantas uit</h1>
      <address><time datetime="2019-12-09T17:09:00+00:00">09 Dec 2019, 17:09</time> by <a rel="author">ANP</a></address>
      <p>
        <b>Luchtvaartmaatschappij KLM breidt de samenwerking met haar Australische branchegenoot Qantas uit. De zogenaamde codeshare-overeenkomst gaat nu ook gelden voor KLM-vluchten van Amsterdam naar Bangkok en Qantas-vluchten tussen Bangkok en Sydney.</b>
      </p>
      <p>KLM wil daarnaast deze en volgende maand codesharing-overeenkomsten aangaan met Qantas-dochters JetStar Asia Airways en JetStar Airways. KLM kan dan ook vluchten van die luchtvaartmaatschappijen naar verschillende bestemmingen in Vietnam, Indonesië, Cambodja, Maleisië, Thailand, Myanmar en Australië aanbieden.</p>
      <p>De overeenkomsten met JetStar Asia en JetStar moeten nog wel goedgekeurd worden door de regelgevende instanties.</p>
    </article>
  </body>
</html>