<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/genk-ds-berge-napoli/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T17:26:00+00:00"/>
    <meta property="og:title" content="Genk, il d.s. De Condé: “Al San Paolo una gara speciale. Berge? Anche il Napoli è su di lui”"/>
    <meta property="og:description" content="A Radio Marte nel corso di “Si Gonfia la Rete” di Raffaele Auriemma è intervenuto Dimitri De Condè, direttore sportivo del Genk. Ecco quanto evidenziato: “Napoli-Genk? Non abbiamo obiettivi, ma è una gara speciale. Giocheremo al San Paolo, una gara di Champions e siamo ancora a caccia della prima vittoria per cui abbiamo stimoli notevoli […]"/>
  </head>
  <body>
    <article>
      <h1>Genk, il d.s. De Condé: “Al San Paolo una gara speciale. Berge? Anche il Napoli è su di lui”</h1>
      <address><time datetime="2019-12-09T17:26:00+00:00">09 Dec 2019, 17:26</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>Calciomercato Napoli, il d.s. del Genk parla dell’interesse di Berge da parte dei partenopei</h3>
      <p>A <i>Radio Marte</i> nel corso di “Si Gonfia la Rete” di Raffaele Auriemma è intervenuto <b>Dimitri De Condè</b>, direttore sportivo del <b>Genk</b>. Ecco quanto evidenziato:</p>
      <p>
        <i>“Napoli-Genk? Non abbiamo obiettivi, ma è una gara speciale. Giocheremo al San Paolo, una gara di Champions e siamo ancora a caccia della prima vittoria per cui abbiamo stimoli notevoli per fare bene. Poi, la gara può essere una vetrina importante per i nostra giovani che vogliono mettersi in mostra.</i>
      </p>
      <p>
        <i>Non è semplice per noi e in generale per le squadre che partecipano al campionato belga confrontarsi in Champions dove il livello è molto alto. Noi poi, in estate, abbiamo perso alcuni calciatori, avevamo in rosa diversi infortunati e passare il turno sarebbe stata un’impresa. Nel calcio poi, tutto può succedere, anche pareggiare la gara di andata col Napoli e tenere testa i campioni d’Europa del Liverpool per cui anche domani faremo la nostra gara.</i>
      </p>
      <p>
        <i><b>Berge? Siamo tutti consapevoli del fatto che sia il giocatore più importante del Genk</b>, ma è in generale il talento più importante del calcio belga. Non faremo nulla per tappargli le ali e se vorrà andare, è giusto assecondare le ambizioni. <b>Tanti club, tra cui il Napoli si sono interessati a lui, vedremo come si evolverà il <a href="https://www.spazionapoli.it/calciomercato-napoli/">mercato</a></b>. Berge è un mediano difensivo che occupa, per intenderci, la posizione di Jorginho in campo, ma ha caratteristiche diverse da Jorginho, è più bravo nel fare filtro davanti alla difesa. Con la Nazionale ha giocato anche più avanti, ma la posizione di mediano credo sia la migliore per lui.</i>
      </p>
      <p>
        <i>Non so se la panchina di Ancelotti sia in bilico, dal Belgio vedo che il Napoli fatica, ma il calcio è fatto anche di momenti negativi”.</i>
      </p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul <a href="https://www.spazionapoli.it/news-napoli-calcio/">calcio Napoli</a> clicca <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">QUI</a></p>
    </article>
  </body>
</html>