<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/811143/%DA%A9%D8%B3%DB%8C-%DA%A9%D9%87-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D8%B1%DB%8C%D8%AF-%D9%85%D8%B3%DA%A9%D9%86-%D8%A7%D8%B3%D8%AA-%D8%A8%D8%A7%DB%8C%D8%AF-%D9%BE%D9%88%D9%84-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF-%D8%AF%D8%B1-%DA%A9%D9%84%D8%A7%D9%86-%D8%B4%D9%87%D8%B1%D9%87%D8%A7-%D9%86%D9%85%DB%8C-%D8%AA%D9%88%D8%A7%D9%86-%D8%A8%D8%B1%D8%A7%DB%8C-%D9%82%D8%B4%D8%B1-%D9%85%D8%AA%D9%88%D8%B3%D8%B7-%D8%A8%D9%87-%D9%BE%D8%A7%DB%8C%DB%8C%D9%86-%D9%85%D8%B3%DA%A9%D9%86-%D8%B3%D8%A7%D8%AE%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-12-09T17:43:00+00:00"/>
    <meta property="og:title" content="وزیر راه و شهرسازی در پاسخ به انتقاد از میزان پیش پرداخت طرح مسکن اقدام ملی: کسی که به دنبال خرید مسکن است باید پول داشته باشد/ در کلان شهرها نمی توان برای قشر متوسط به پایین مسکن ساخت"/>
    <meta property="og:description" content="وزیر راه و شهرسازی با بیان اینکه آنچه در شهر‌های مختلف به عنوان پیش پرداخت ثبت نام در طرح ملی مسکن تعیین شده، حداقلی است، گفت: فردی که به دنبال خرید مسکن است باید پول داشته باشد."/>
  </head>
  <body>
    <article>
      <h1>وزیر راه و شهرسازی در پاسخ به انتقاد از میزان پیش پرداخت طرح مسکن اقدام ملی: کسی که به دنبال خرید مسکن است باید پول داشته باشد/ در کلان شهرها نمی توان برای قشر متوسط به پایین مسکن ساخت</h1>
      <h2>وزیر راه و شهرسازی با بیان اینکه آنچه در شهر‌های مختلف به عنوان پیش پرداخت ثبت نام در طرح ملی مسکن تعیین شده، حداقلی است، گفت: فردی که به دنبال خرید مسکن است باید پول داشته باشد.</h2>
      <address>
        <time datetime="2019-12-09T17:43:00+00:00">09 Dec 2019, 17:43</time>
      </address>
      <p>به گزارش گروه ورزشی خبرگزاری دانشجو به نقل از خانه ملت، درباره طرح ملی مسکن، گفت: طرح ملی مسکن به صورت واقعی و تقاضا محور پیش می‌رود و میزان عرضه و تقاضا در حدود ۷۰ درصد شهر‌هایی که در این طرح شرکت کردند، منطبق است بنابراین وزارت راه و شهرسازی باید برای حدود ۳۰درصد باقی مانده پروژه پیش بینی کرده و فراخوان دهد.<br/><br/>وی با بیان اینکه طرح ملی مسکن با توجه به نیاز افراد واجد شرایط پیش بینی می‌شود، افزود: اجرای طرح ملی مسکن در کلان شهر‌ها با معضل روبه رو است، زیرا زمین گران است و از سوی دیگر زمین دولتی وجود ندارد بنابراین نمی‌توان برای جامعه هدف، قشر متوسط به پایین مسکن ساخت. به منظور حل این مشکل در شهر‌های جدید و شهرک‌های اطراف پیش بینی‌های لازم انجام می‌گیرد.<br/><br/>عضو کابینه دوازدهم طرح ملی مسکن را نهضت دانست و اظهار کرد: طرح ملی مسکن ادامه دار خواهد بود تا جایی که به تولید مسکن مناسب تبدیل شود.<br/><br/>وزیر راه و شهرسازی درباره برخی اعتراضات مبنی بر زیاد بودن میزان پیش پرداخت ثبت نام در طرح ملی مسکن، اضافه کرد: فردی که به دنبال خرید مسکن است باید پول داشته باشد و آنچه در شهر‌های مختلف به عنوان مبلغ اولیه برای ثبت نام در طرح ملی مسکن تعیین شده حداقلی بوده و متناسب با تمامی جوانب است.</p>
    </article>
  </body>
</html>