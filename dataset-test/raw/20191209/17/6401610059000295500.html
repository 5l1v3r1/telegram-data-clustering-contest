<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/12/wilders-gaat-helemaal-los-tegen-aanklagers-wat-een-schorriemorrie-zeg/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-12-09T17:00:38+00:00"/>
    <meta property="og:title" content="Wilders gaat helemaal los tegen aanklagers: “Wat een schorriemorrie zeg!”"/>
    <meta property="og:description" content="PVV-leider Wilders heeft op Twitter vandaag hard uitgehaald naar het Openbaar Ministerie, dat gewoon wilde doordenderen met het hoger beroep van de strafzaak tegen het Kamerlid. Ondanks dat het onderzoek over beïnvloeding van het strafproces nog niet klaar is. Daar had de politicus geen goed woord voor over. Het “Minder Marokkanen”-proces tegen Geert Wilders blijft voortduren. Een uitspraak in het hoger beroep had eigenlijk al klaar moeten zijn, maar het Ministerie van Veiligheid en Justitie blijft treuzelen met het afronden van een onderzoek naar zichzelf: over de vraag of ambtenaren het strafproces tegen Wilders een handje hebben geholpen of niet. Grapperhaus zegt dat het nu pas in februari wordt afgerond, maar het Openbaar Ministerie wilde er niet op wachten. De Telegraaf berichtte er over: “Het Openbaar Ministerie wil verder met het hoger beroep in de zaak-Wilders. Het OM vindt het niet nodig om te wachten op de zoektocht van minister Grapperhaus naar mogelijke bewijzen van politieke beïnvloeding van de vervolging…"/>
  </head>
  <body>
    <article>
      <h1>Wilders gaat helemaal los tegen aanklagers: “Wat een schorriemorrie zeg!”</h1>
      <address><time datetime="2019-12-09T17:00:38+00:00">09 Dec 2019, 17:00</time> by <a rel="author">Tim Engelbart</a></address>
      <p>
        <b>PVV-leider Wilders heeft op Twitter vandaag hard uitgehaald naar het Openbaar Ministerie, dat gewoon wilde doordenderen met het hoger beroep van de strafzaak tegen het Kamerlid. Ondanks dat het onderzoek over beïnvloeding van het strafproces nog niet klaar is. Daar had de politicus geen goed woord voor over.</b>
      </p>
      <p>Het “Minder Marokkanen”-proces tegen Geert Wilders blijft voortduren. Een uitspraak in het hoger beroep had eigenlijk al klaar moeten zijn, maar het Ministerie van Veiligheid en Justitie blijft treuzelen met het afronden van een onderzoek naar zichzelf: over de vraag of ambtenaren het strafproces tegen Wilders een handje hebben geholpen of niet. Grapperhaus zegt dat het nu pas in februari wordt afgerond, maar het Openbaar Ministerie wilde er niet op wachten.</p>
      <p><i>De Telegraaf</i> <a href="https://twitter.com/telegraaf/status/1203977065143439360"><b>berichtte er over</b></a>:</p>
      <blockquote>“Het Openbaar Ministerie wil verder met het hoger beroep in de zaak-Wilders. Het OM vindt het niet nodig om te wachten op de zoektocht van minister Grapperhaus naar mogelijke bewijzen van politieke beïnvloeding van de vervolging van de PVV-leider.”</blockquote>
      <p>En daar was de voorman van de PVV het absoluut niet mee eens. Hij veegde het overheidsapparaat dan ook <a href="https://twitter.com/geertwilderspvv/status/1203987754734039040"><b>nogal boos de mantel uit</b></a>:</p>
      <blockquote>“Het OM wilde niet wachten op resultaten onderzoek. Wat een schorriemorrie zeg. Gelukkig gaat het Hof hier niet in mee. #Wilders”</blockquote>
      <p>Voor één keer heeft de PVV-leider dus het Hof aan zijn zijde, in plaats van tegen hem. Aan het einde van de winter gaan we uitvinden of de oppositieleider daar dan ook iets voor koopt of niet.</p>
    </article>
  </body>
</html>