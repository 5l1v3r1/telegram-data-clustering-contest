<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/12/09/a.mittal-ok-dei-pm-a-proroga-uso-afo2_0be77296-4272-4f9e-9165-cf86be87649d.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T17:09:44+00:00"/>
    <meta property="og:title" content="A.Mittal: ok dei pm a proroga uso Afo2"/>
    <meta property="og:description" content="Parere favorevole dei pm di Taranto alla richiesta di proroga presentata dai commissari dell'Ilva in As sull'uso dell'Altoforno 2, sequestrato e dissequestrato più volte nell'inchiesta sulla morte dell'operaio Alessandro Morricella. (ANSA)"/>
  </head>
  <body>
    <article>
      <h1>A.Mittal: ok dei pm a proroga uso Afo2</h1>
      <h2>Giudice Taranto deciderà entro il 12 dicembre</h2>
      <address><time datetime="2019-12-09T17:09:44+00:00">09 Dec 2019, 17:09</time> by <a rel="author">Redazione ANSA</a></address>
      <p>(ANSA) - Nella trattativa con Mittal per lo stabilimento ex Ilva di Taranto, il governo propone l'ingresso "di una partecipata pubblica". Lo ha annunciato il presidente del Consiglio Giuseppe Conte, spiegando che il negoziato con Arcelor Mittal "è solo all'inizio".</p>
      <p>    Intanto è arrivato il parere favorevole dei pm di Taranto alla richiesta di proroga presentata dai commissari dell'Ilva in As sull'uso dell'Altoforno 2, sequestrato e dissequestrato più volte nell'inchiesta sulla morte dell'operaio Alessandro Morricella. I commissari chiedono un anno di tempo per ottemperare alle prescrizioni di automazione del campo di colata. La decisione spetta al giudice Francesco Maccagnano, dinanzi al quale si svolge il processo sulla morte di Morricella, che si esprimerà tra l'11 e il 12 dicembre.<br/>   </p>
      <p>   Venerdì 13, se non dovesse essere autorizzata la proroga della facoltà d'uso di Afo2, scatterebbe lo spegnimento dell'altoforno 2 perché scadono i tre mesi concessi dal Tribunale del Riesame per ottemperare alle prescrizioni. La Procura ha dato parere favorevole alla richiesta di proroga avanzata dai commissari di Ilva in As dopo aver letto la relazione depositata dal custode giudiziario del siderurgico Barbara Valenzano.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>