<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/zodia-astrologia/kostas-lefakis-pos-tha-epireasei-ta-zodia-i-panselinos-dekemvrioy-2019/"/>
    <meta property="og:site_name" content="TheCaller.Gr"/>
    <meta property="article:published_time" content="2019-12-09T17:57:37+00:00"/>
    <meta property="og:title" content="Κώστας Λεφάκης: Πώς θα επηρεάσει τα ζώδια η Πανσέληνος Δεκεμβρίου 2019;"/>
    <meta property="og:description" content="Ο Κώστας Λεφάκης αποκαλύπτει μέσα από το oroskopos.gr πώς θα επηρεάσει τα ζώδια η τελευταία Πανσέληνος του 2019. Ποια ζώδια θα είναι τυχερά;"/>
  </head>
  <body>
    <article>
      <h1>Κώστας Λεφάκης: Πώς θα επηρεάσει τα ζώδια η Πανσέληνος Δεκεμβρίου 2019;</h1>
      <address>
        <time datetime="2019-12-09T17:57:37+00:00">09 Dec 2019, 17:57</time>
      </address>
      <p>Όπως λέει ο γνωστός αστρολόγος: «Η Πανσέληνος στις 12 στο ζώδιο των Διδύμων, ενισχύει την ανάγκη για συμβιβασμούς, βελτίωση της επικοινωνίας και διατήρηση των στεγανών απέναντι σε προκλήσεις και ανταγωνισμούς».</p>
      <p>
        <b>Αναλυτικά οι αστρολογικές προβλέψεις που κάνει ο Κώστας Λεφάκης για όλα τα ζώδια:</b>
      </p>
      <p><b>Κριός</b><br/>Η εργασία απαιτεί ιδιαίτερη προσοχή και οξύνοια εκ μέρους σας, καθώς η τάξη πραγμάτων δείχνει να έχει διαταραχθεί από αστάθμητους παράγοντες. Αισθηματικά είστε πιεσμένοι από τις απαιτήσεις ή τη στάση του συντρόφου σας, τις προσωπικές σας ανεκπλήρωτες επιθυμίες και από την αναζήτηση διεξόδου σε θέματα πρακτικά. Στην πορεία ανακαλύπτετε ότι τα περισσότερα θέματα σας θορύβησαν άδικα. Προνοήστε για το πώς να λειτουργήσετε σε ενδεχόμενη, νέα, οικογενειακή αναστάτωση!</p>
      <p><b>Ταύρος</b><br/>Δείξτε υπομονή και υπηρετήστε καλύτερα τα σχέδιά σας. Είναι η εποχή που μπορείτε να πλησιάσετε τους κατάλληλους ανθρώπους, να προβάλετε τα καλά σας στοιχεία και να δηλώσετε ενδιαφέρον για ότι διαδραματίζεται γύρω σας και χαρακτηρίζεται σαν ευκαιρία για εσάς. Αισθηματικά είστε καλύτερα από άλλες φορές, αλλά θέλετε η κατάσταση να είναι περισσότερο στα μέτρα σας. Προσοχή χρειάζονται τα θέματα στα οποία λειτουργείτε αυθόρμητα, επειδή σας ενθουσιάζουν και μπορεί να σας εκθέτουν στο περιβάλλον σας.</p>
      <p><b>Δίδυμοι</b><br/>Όσο και αν έχετε δίκαιο στις εκτιμήσεις, στις επιλογές και στη συμπεριφορά σας, τα θέματα που σας απασχολούν και οι διεκδικήσεις σας, θα αργήσουν να πραγματοποιηθούν. Η εβδομάδα δοκιμάζει τις αντοχές σας, αλλάζει τις προτεραιότητές σας και σας φέρνει αντιμέτωπους με το παρελθόν και ό,τι έχετε απομακρύνει από το οπτικό σας πεδίο. Είναι η περίοδος που θα κλείσει οριστικά κάποιους ανοιχτούς λογαριασμούς και θα ανοίξει άλλους πιο προσοδοφόρους για εσάς που δεν εφησυχάζετε. Υποστηρίξτε με τις ενέργειες και τη στάση σας ότι εξυπηρετεί το συμφέρον σας.</p>
      <p><b>Καρκίνος</b><br/>Βιαστείτε να τακτοποιήσετε εκκρεμότητες, να κρατήσετε τα κεκτημένα και να βάλετε τάξη στην προσωπική και αισθηματική σας ζωή. Υπάρχει πολύ υλικό που χρειάζεται επεξεργασία και μόνον εσείς μπορείτε να ξεχωρίσετε τι είναι χρήσιμο και τι όχι! Αισθηματικά φανείτε τολμηροί αποφασιστικοί και επινοητικοί. Διακρίνετε πότε και που σας εξυπηρετεί να μιλήσετε, να διεκδικήσετε και να κατοχυρώσετε τα πεδία της δράσης σας. Οικονομικά τα έξοδα προβλέπονται αναγκαία και μην τα φοβηθείτε, αφού προβλέπεται να είστε σε καλύτερη θέση στο μέλλον.</p>
      <p><b>Λέων</b><br/>Η περίοδος φέρνει σχετική αναστάτωση στα επαγγελματικά και πρακτικά σας θέματα. Φροντίστε να μην κάνετε σενάρια βασισμένοι στις υποσχέσεις, ή στα δεδομένα του χτες και μην αφήνετε τα θέματα που σας αφορούν να εξελίσσονται στην τύχη. Αν νιώσετε ότι μένετε μόνοι ξαφνικά, ότι οι άλλοι γύρω σας αλλάζουν πορεία πλεύσης ή ότι η οικογένεια επαναστατεί απέναντί σας, μην πεισμώνετε και μην φέρεστε σκληρά. Υπολογίστε ότι όλα ακολουθούν μια διαδρομή που σας εξυπηρετεί αθέατα!</p>
      <p><b>Παρθένος</b><br/>Είναι εξαιρετικά ποικίλο και ενδιαφέρον το διάστημα που ξεκινά. Προβλέπεται έντονο συναίσθημα αλλά και επιτακτική ανάγκη προάσπισης του ζωτικού σας χώρου, είτε αυτός λέγεται εργασία, είτε προσωπική ζωή. Το απρόοπτο θα λειτουργήσει αρκετές φορές, τις περισσότερες μάλλον ευχάριστα. Περιποιηθείτε την εμφάνισή σας, πιστέψτε περισσότερο στην αξία σας και υποδεχτείτε την περίοδο εύνοιας που περιμένατε. Από τώρα και στο εξής, είναι πολλά στο χέρι σας, αρκεί να το πιστέψετε!</p>
      <p><b>Ζυγός</b><br/>Η εβδομάδα ξεκινά κάπως περίεργα για τους περισσότερους από εσάς και θα πρέπει να είστε συγκρατημένοι στις αντιδράσεις σας. Πράγματι είναι δύσκολο να βγάλετε σαφή συμπεράσματα καθώς οι περισσότερες εξελίξεις στα θέματα που σας απασχολούν, φαίνεται να μην συμφωνούν με τις επιθυμίες, ή τις προσδοκίες σας. Αντιμετωπίστε ένα – ένα τα θέματα που σας εκνευρίζουν ή σας ταλαιπωρούν και μην πελαγώνετε όταν τα σκέφτεστε. Είναι μια περίοδος αναγκαστικής προσγείωσης στην πραγματικότητα, αλλά δείτε το σαν περίοδο ανεφοδιασμού των δυνάμεών σας.</p>
      <p><b>Σκορπιός</b><br/>Μείνετε πιστοί στις απόψεις σας, εμπλουτίστε τις γνώσεις σας γύρω από θέματα που σας αφορούν και αγνοήστε κάποιες προσωρινές αντιξοότητες που σας προβληματίζουν. Οι πρώτες μέρες του μήνα είναι και οι πιο περίεργες, σιγά – σιγά όμως φαίνεται πως η κατάσταση γύρω σας εξομαλύνεται, οι σχέσεις με αγαπημένα πρόσωπα αποκαθίστανται, ενώ τα οικονομικά σας, υποστηρίζονται καλύτερα από το αντικείμενο της εργασίας σας, μόνιμης ή προσωρινής. Είστε ο χαμαιλέων της εποχής, μην το ξεχνάτε.</p>
      <p><b>Τοξότης</b><br/>Η εβδομάδα ξεκινά με αισιοδοξία αν και οι δυσκολίες δεν θα λείψουν. Μέρα με την ημέρα, πείθεστε όλο και περισσότερο ότι εσείς κινείτε τα νήματα της τύχης σας και από εσάς εξαρτάται ο τρόπος με τον οποίο θα επιτύχετε τους στόχους σας. Οι δυσκολίες σας χαροποιούν γιατί σας επιτρέπουν να αλλάξετε πορεία, να αναζωογονηθείτε εκ των έσω και να ξεφύγετε από καταστάσεις που επιβάλουν οι μετριότητες. Όσοι δεν πείθονται για τις προθέσεις σας, απομακρύνονται φυσιολογικά από τη ζωή σας!</p>
      <p><b>Αιγόκερως</b><br/>Πολύ ουσιαστική η εβδομάδα για εσάς, καθώς σας προσφέρει αφορμές αλλά και ευκαιρίες να τακτοποιήσετε εκκρεμότητες, να βάλετε σε εφαρμογή τακτικές και σχέδια που αφορούν στα επαγγελματικά και οικονομικά σας, αλλά και να φέρετε νέα πρόσωπα στη ζωή σας, τα οποία θα σας βοηθήσουν περισσότερο στην περίπτωση που ετοιμάζετε κάποιο νέο ξεκίνημα. Θα μπείτε στον πειρασμό να χαρίσετε στον εαυτό σας ελαφρύνσεις από χρόνια βάρη και να ξεφύγετε από τα μέχρι τώρα ασφυκτικά, συναισθηματικά σας πλαίσια!</p>
      <p><b>Υδροχόος</b><br/>Η εβδομάδα δεν ευνοεί άμεσα τα σχέδιά σας, ούτε συμφωνεί με τον προγραμματισμό σας. Από την άλλη μεριά όμως σας επιτρέπει να κάνετε ριζικές τομές στην καθημερινότητα, να ελπίσετε και να επιδιώξετε αλλαγές, να πάρετε τις υποθέσεις σας στα χέρια σας και να διαπιστώσετε τα πλεονεκτήματά σας. Η πολυπόθητη ισορροπία και ή συμφωνία αντίθετων στρατοπέδων δεν επιτυγχάνεται, αλλά σας δίνει ώθηση να στηριχτείτε στις δικές σας δυνάμεις και να υπερασπιστείτε αποτελεσματικότερα τον εαυτό σας. Δώστε έμφαση στα προσωπικά σας ζητήματα και στην οικογένεια.</p>
      <p><b>Ιχθύες</b><br/>Η είσοδος του Ερμή στον Τοξότη επιταχύνει τις εξελίξεις στην εργασία, προτρέποντάς σας να πάρετε πρωτοβουλίες, αλλά ταυτόχρονα να διαφυλάξετε και τα κεκτημένα σας. Κάποιες αλλαγές θα κριθούν απαραίτητο να γίνουν, γι αυτό φροντίστε να μην αιφνιδιαστείτε όταν σας το προτείνουν. Αισθηματικά αποφύγετε την εγωιστική συμπεριφορά και οτιδήποτε μπορεί να πυροδοτήσει αντιδράσεις του συντρόφου σας. Να είστε διπλωμάτες και όχι επιθετικοί. Ακολουθήστε το ρεύμα της εποχής!</p>
      <p>Πηγή: <a href="https://www.oroskopos.gr/nea/panselinos-dekembrioy-2019-problepseis-apo-ton-kosta-lefaki-22643">oroskopos.gr</a></p>
    </article>
  </body>
</html>