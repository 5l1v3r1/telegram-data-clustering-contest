<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/kuryr-fastfoodu-havaroval-u-velke-dobre-v-nabouranem-aute-cestovaly-i-dve-deti-20191209.html"/>
    <meta property="og:site_name" content="Deník.cz"/>
    <meta property="article:published_time" content="2019-12-09T17:05:00+00:00"/>
    <meta property="og:title" content="Kurýr fastfoodu havaroval u Velké Dobré. V nabouraném autě cestovaly i dvě děti"/>
    <meta property="og:description" content="/FOTOGALERIE/ Asi na hodinu zastavila v pondělí 9. prosince vpodvečer provoz na silnici u letiště ve Velké Dobré na Kladensku nehoda dvou vozidel. Po střetu protijedoucích aut zůstalo jedno z vozidel, ve kterém cestovaly i dvě děti, mimo komunikaci převrácené na střeše. Nehoda si vyžádala čtyři lehká zranění."/>
  </head>
  <body>
    <article>
      <h1>Kurýr fastfoodu havaroval u Velké Dobré. V nabouraném autě cestovaly i dvě děti</h1>
      <address><time datetime="2019-12-09T17:05:00+00:00">09 Dec 2019, 17:05</time> by <a rel="author">Jan Brabec</a></address>
      <p>Důvodem dopravní nehody byl podle policejní mluvčí Michaely Richterové střet dvou protijedoucích automobilů.</p>
      <p>Řidič narozený v roce 1999, který řídil rozvozové auto jednoho z fastfoodových gigantů, naboural mezi Velkou Dobrou a Kladnem s vozem Škoda Citigo do vozidla značky Ford Galaxy. V něm v tu dobu kromě řidičky narozené taktéž v roce 1999 cestovaly také dvě děti. Druhý zmiňovaný automobil pak vlivem nárazu vyjel mimo vozovku a skončil na střeše. Nehoda si vyžádala lehká zranění u všech čtyř osob.</p>
      <p>„Přítomnost alkoholu u obou řidičů vyloučily provedené dechové zkoušky. Způsobená škoda byla předběžně vyčíslena na půl milionu korun,“ sdělila Richterová.</p>
      <figure>
        <img src="https://g.denik.cz/20/15/dsc-9435_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/u-kladna-havarovalo-sest-vozidel-20191206.html">U Kladna havarovalo šest vozidel Přečíst článek ›</a>
      </aside>
      <figure>
        <iframe src="https://www.youtube.com/embed/eqXYx4P16Ro" width="630" height="354" data-service="Youtube" scrolling="no"/>
      </figure>
      <figure>
        <img src="https://g.denik.cz/20/be/makotrasy-nehoda-20191204_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/u-makotras-srazila-dodavka-zenu-zraneni-jsou-vazna-20191204.html">U Makotřas srazila dodávka ženu, zranění jsou vážná Přečíst článek ›</a>
      </aside>
      <figure>
        <img src="https://g.denik.cz/20/a7/ekhu8v7xkaeqzoo_denik-150-3x2.jpg"/>
      </figure>
      <aside>
        <a href="https://kladensky.denik.cz/nehody/dalnici-d7-uzavrela-nehoda-tri-aut-20191129.html">Dálnici D7 uzavřela nehoda tří aut Přečíst článek ›</a>
      </aside>
    </article>
  </body>
</html>