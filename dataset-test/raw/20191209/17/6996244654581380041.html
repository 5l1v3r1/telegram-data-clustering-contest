<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714215?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-12-09T17:48:52+00:00"/>
    <meta property="og:title" content="רבע הגמר: מחזיקת הגביע תפגוש את א.ס. רמת השרון"/>
    <meta property="og:description" content="גביע המדינה: מכבי ראשון לציון תארח את א.ס. רמת השרון למפגש מרתק • היריבה העירונית תתארח אצל מ.כ. באר שבעענפים נוספים"/>
  </head>
  <body>
    <article>
      <h1>רבע הגמר: מחזיקת הגביע תפגוש את א.ס. רמת השרון</h1>
      <h2>גביע המדינה: מכבי ראשון לציון תארח את א.ס. רמת השרון למפגש מרתק • היריבה העירונית תתארח אצל מ.כ. באר שבע</h2>
      <address><time datetime="2019-12-09T17:48:52+00:00">09 Dec 2019, 17:48</time> by <a rel="author" href="https://www.israelhayom.co.il/writer_articles?tid=70071" target="_blank">דין שמואל אלמס</a></address>
      <p>הגרלת רבע גמר גביע המדינה בכדוריד זימנה מפגש מרתק בשלב יחסית מוקדם. מחזיקת גביע המדינה מכבי ראשון לציון תארח את א.ס רמת השרון ביום שישי ב־15:30.</p>
      <p>המפגש הזה ייערך לאחר שהפינאליסטית בגמר של העונה שעברה, מ.כ חולון, הודחה במפתיע מול מ.כ באר שבע. לאחר ההפתעה שהם חוללו, חניכיו של אבנר דרורי ייארחו באותו השלב את האקסית המיתולוגית שלו, הפועל ראשון לציון, במשחק שיפתח את שלב רבע הגמר בשישי כבר בשעה 14:00. שעתיים לאחר מכן, ב־16:00, יחלו שני המשחקים שיסגרו את תמונת חצי הגמר: עירוני רחובות מול מכבי קריית מוצקין (קציר) ובני הרצליה מול האלופה הפועל אשדוד (הראשונים).</p>
      <p>הגרלה נוספת שנערכה במשרדי האיגוד היא של רבע גמר הנשים, שבמסגרתו הפועל פתח תקווה תפגוש את מכבי ראשון לציון, מכבי הארזים רמת גן תתמודד מול הפועל קריית אונו, בנות הרצליה נגד מכבי פתח תקווה, והפועל ראשון לציון מול מ.כ חולון.</p>
      <p>משחקי רבע גמר גביע המדינה לנשים ייערכו ב־18 וב־19 בדצמבר. מוליכות הטבלה מראשל"צ, הפועל ומכבי, שנפגשו בשבוע שעבר - במשחק שבו גברה הפועל על מכבי בתוצאה 25:30, לא יפגשו עד לגמר גביע המדינה - במידה ויעפילו אליו.</p>
    </article>
  </body>
</html>