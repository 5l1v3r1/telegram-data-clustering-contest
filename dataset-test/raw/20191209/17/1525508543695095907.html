<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793567/%DB%B4%DB%B0%DB%B0-%D9%87%D9%86%D8%B1%D9%85%D9%86%D8%AF-%D8%AF%D8%B1-%D8%A7%D9%86%D8%AC%D9%85%D9%86-%D9%87%D8%A7%DB%8C-%D9%87%D9%86%D8%B1%DB%8C-%D8%A2%D8%B3%D8%AA%D8%A7%D8%B1%D8%A7-%D9%81%D8%B9%D8%A7%D9%84%DB%8C%D8%AA-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:48:45+00:00"/>
    <meta property="og:title" content="رئیس فرهنگ و ارشاد اسلامی آستارا: ۴۰۰ هنرمند در انجمن های هنری آستارا فعالیت می کنند"/>
    <meta property="og:description" content="آستارا- رئیس اداره فرهنگ و ارشاد اسلامی آستارا گفت: ۴۰۰ هنرمند آستارایی در قالب انجمن های هنری ساماندهی شده فعالیت می کنند."/>
  </head>
  <body>
    <article>
      <h1>رئیس فرهنگ و ارشاد اسلامی آستارا: ۴۰۰ هنرمند در انجمن های هنری آستارا فعالیت می کنند</h1>
      <address>
        <time datetime="2019-12-09T17:48:45+00:00">09 Dec 2019, 17:48</time>
      </address>
      <p>شاپور تشرینی در گفتگو با <a href="https://www.mehrnews.com/">خبرنگار مهر</a> با بیان اینکه ۴۰۰ هنرمند زیر نظر انجمن های هنری اداره فرهنگ و ارشاد اسلامی استارا ساماندهی و فعالیت می کنند، اظهارکرد: تماشاگران بزرگترین سرمایه هنرمندان تئاتر و نمایش های کمدی و طنز محسوب می شوند.</p>
      <p>تشرینی با اشاره به اجرای نمایش کمدی «ازدواج لاکچری» به مدت ۱۰ روز در استارا، افزود: مخاطبان سرمایه هنرمندان نمایش‌های کمدی در شهرستان آستارا هستند که با استقبال از تمامی نمایش‌ها انگیزه مضاعفی برای هنرمندان ایجاد می کنند.</p>
      <p>وی ادامه داد: این نمایش با نگاهی به مسائل و مشکلات موجود اقتصادی و اجتماعی در جامعه و همچنین مباحثی نظیر بیکاری، ازدواج و طلاق و آسیب های فضای مجازی با زبان تأثیرگذار طنز در شهرستان مرزی آستارا به روی صحنه رفته است.</p>
      <p>نویسنده و کارگردان نمایش کمدی «ازدواج لاکچری» منصور سفیدگر از پیشکسوتان نقالی و سیاه بازی کشور است و این نمایش با هنرمندی هنرمندان خوش ذوق آستارایی در سینما دریای آستارا و با همکاری اداره فرهنگ و ارشاد اسلامی این شهرستان به روی صحنه رفته و با استقبال مردم مرزنشین آستارا مواجه شده است.</p>
      <p>نمایش کمدی فوق هفتمین فعالیت منصور سفیدگر به عنوان نویسنده و کارگردان در عرصه هنر طنز و نمایش بوده و اجرای هنری بازیگران به زبان های فارسی و آذری و طراحی صحنه از نقاط قوت این نمایش کمدی است.</p>
      <p>آرش قربان پور، شایان گل محمدی، پژمان مرتضوی، حامد ابراهیمی، امین نعمانی، علیرضا پیرزاده، حدیث عاطفی، حدیث گلی نژاد، صبا سبلانی و سوین رضایی در این نمایش و در دو پرده هنرنمایی می کنند.</p>
    </article>
  </body>
</html>