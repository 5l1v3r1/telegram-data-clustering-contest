<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/politika/brnabic-otputovala-u-argentinu_1074499.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T17:50:00+00:00"/>
    <meta property="og:title" content="Брнабић отпутовала у Аргентину"/>
    <meta property="og:description" content="Председница Владе Републике Србије Ана Брнабић започела је данас посету Републици Аргентини састанком са новоименованим министром спољних послова Фелипеом Солом."/>
  </head>
  <body>
    <article>
      <h1>Брнабић отпутовала у Аргентину</h1>
      <h2>БУЕНОС АЈРЕС - Председница Владе Републике Србије Ана Брнабић започела је данас посету Републици Аргентини састанком са новоименованим министром спољних послова Фелипеом Солом.</h2>
      <address>
        <time datetime="2019-12-09T17:50:00+00:00">09 Dec 2019, 17:50</time>
      </address>
      <p>У разговору са аргентинским шефом дипломатије, председница владе му је честитала на новој позицији и именовању, изразивши велико задовољство приликом да присуствује председничкој инаугурацији у Буенос Ајресу.</p>
      <figure>
        <img src="http://www.rtv.rs/sr_ci/politika/slike/2019/12/09/argentina-buenos-ajres-brnabic-filipe-sola.jpg"/>
        <figcaption>Влада Србије</figcaption>
      </figure>
      <p>Брнабић је нагласила значај пријатељства две земље и истакла да ће Србија остати посвећена даљем унапређењу билатералне сарадње двеју држава.</p>
      <p>Министар Сола се захвалио премијерки Брнабић на посети, нагласио да се радује будућој сарадњи Србије и Аргентине и подвукао да та земља неће мењати свој принципијелни став када је реч о непризнавању једнострано проглашене независности Косова и Метохије.</p>
      <p>Председница владе ће током сутрашњег дана представљати Републику Србију на церемонији полагања заклетве и преноса власти новоизабраном председнику Аргентине Алберту Фернандезу.</p>
      <p>Инаугурацији ће присуствовати многи светски лидери.</p>
    </article>
  </body>
</html>