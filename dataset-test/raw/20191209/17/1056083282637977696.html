<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813756/%D8%B1%D9%88%D8%A7%DB%8C%D8%AA-%D8%B1%D8%A7%D9%88%DB%8C%D8%A7%D9%86-%D8%B3%D9%86%D8%AA%D9%88%D8%B1-%D8%AF%D8%B1-%D8%B3%D9%86%D9%86%D8%AF%D8%AC"/>
    <meta property="og:site_name" content="ایسنا"/>
    <meta property="article:published_time" content="2019-12-09T17:56:20+00:00"/>
    <meta property="og:title" content="روایت &quot;راویان سنتور&quot; در سنندج"/>
    <meta property="og:description" content="ایسنا/کردستان جمعی ازهنرمندان فعال سنتور نوازی یکشنبه ۲۴ آذرماه ۹۸ در سومین روایت خود  ردیف های مختلف سنتور را در پردیس سینمایی بهمن سنندج به اجراء می گذارند."/>
  </head>
  <body>
    <article>
      <h1>روایت "راویان سنتور" در سنندج</h1>
      <address>
        <time datetime="2019-12-09T17:56:20+00:00">09 Dec 2019, 17:56</time>
      </address>
      <p>ایسنا/کردستان جمعی ازهنرمندان فعال سنتور نوازی یکشنبه ۲۴ آذرماه ۹۸ در سومین روایت خود  ردیف های مختلف سنتور را در پردیس سینمایی بهمن سنندج به اجراء می گذارند.</p>
      <p> کژوان ضیاءالدینی مسئول واحد موسیقی حوزه هنری انقلاب اسلامی استان کردستان و از اعضای این گروه در کفت و گو با ایسنا اظهار کرد: با همکاری حوزه هنری کردستان و انجمن علمی دانشگاه کردستان با هدف توجه به موسیقی ایرانی با دعوت از گروه "راویان سنتور" ردیف های مختلف سنتور نوازی را به صوت تکنوازی یکشنبه ۲۴ آذرماه سالجاری در سالن شماره۲ پردیس سینمایی بهمن سنندج برای مخاطبین و علاقه مندان موسیقی ایرانی به اجراء در می آورند.</p>
      <p>وی افزود: گروه تکنوازان «راویان سنتور» از همگرایی ۸ نوازندۀ سنتور و با هدف فعالیت همسو در زمینۀ تکنوازی در پاییز ۹۶ تاسیس شده است و در سال گذشته در سالن عمارت روبرو اولین کنسرت و در تیرماه۹۸ در فرهنگستان هنر دومین کنسرت خود را  به روی صحنه برده است.</p>
      <p> عضو هیئت علمی دانشگاه کردستان، بیان کرد: در بخش اجرای صحنه ای که در محل پردیس سینمایی بهمن سنندج برگزاری شده توسط هنرمندان "مرجان راغب "، "احمد رضا خواه "، "حمید رضا برزویی "و بنده هر کدام در مدت زمان ۱۵ تا ۲۰ دقیقه ردیف های مختلف سنتور نوازی به اجراء گذاشته می شود.</p>
      <p>ضیاءالدینی با دعوت از تمامی علاقه مندان جهت حضور در این کنسرت، ذکر کرد: سایت اینترنتی پارس بلیت به آدرس:www.parsbelit.ir  مسئولیت فروش بلیت های این کنسرت تکنوازی را برعهده گرفته است.</p>
      <p><b>کنسرت پژوهشی "بررسی چهار امکان مُدگردی در ساز سنتور "در دانشگاه کردستان </b><br/>این پژوهشگر عرصه موسیقی تصریح کرد: از ساعت ۱۴ روز یکشنبه ۲۴ آذر ماه در محل سالن آمفی تئاتر دانشکده هنر و معماری دانشگاه کردستان نیز کنسرت پژوهشی با عنوان " بررسی چهارامکان مُدگردی در ساز سنتور" با سخنرانی مرجان راغب و کژوان ضیاءالدینی همراه با تکنوازی "مهدی رستم مظاهری"، "کوروش شاهانی" ، یاسمین رحمتی" و" مهدی بسری" برگزار می شود. <br/>وی افزود: ورود تمامی علاقه مندان در این کنسرت پژوهشی که دردانشکاه برگزار می گردد آزاد است.</p>
      <p>مسئول واحد موسیقی حوزه هنری انقلاب اسلامی استان کردستان در پایان یادآور شد: با برنامه ریزی های صورت گرفته حمایت از تولید آثار موسیقایی هنرمندان استان  و برگزاری برنامه های پژوهشی مختلف در دستور کار قرار گرفته که امیدواریم در معرفی توانمندی های استان و ارتقای سطح دانش هنرمندان مؤثر واقع شود.</p>
      <p>انتهای پیام</p>
    </article>
  </body>
</html>