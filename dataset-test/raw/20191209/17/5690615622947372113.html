<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840343-v-odesi-nezakonno-privlasnili-sanatoriy-na-kurorti-kuyalnik"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:11:00+00:00"/>
    <meta property="og:title" content="В Одесі незаконно привласнили санаторій на курорті &quot;Куяльник&quot;"/>
    <meta property="og:description" content="КИЇВ. 9 грудня. УНН. В Одесі підприємство незаконно привласнило приміщення санаторію ім. Пирогова, розташованого на території Куяльницького лиману, вартістю …"/>
  </head>
  <body>
    <article>
      <h1>В Одесі незаконно привласнили санаторій на курорті "Куяльник"</h1>
      <address><time datetime="2019-12-09T17:11:00+00:00">09 Dec 2019, 17:11</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> В Одесі підприємство незаконно привласнило приміщення санаторію ім. Пирогова, розташованого на території Куяльницького лиману, вартістю близько 1 млрд гривень. Про це повідомляє <b>УНН</b> з посиланням на пресслужбу прокуратури в Одеській області.</p>
      <p>"З’ясовано, що підприємство протиправно оформило право власності на приміщення санаторію площею понад 100 тис. кв. м вартістю близько 1 млрд грн", - сказано у повідомленні.</p>
      <p>Так, прокурори обласної прокуратури вживають заходи з метою повернення державі майна санаторію ім. Пирогова, розташованого на території Куяльницького лиману. Це курорт державного значення, один з перших у світі, де почали застосовувати грязелікування.</p>
      <p>Прокурори звернулись до господарського суду з позовом про скасування рішень держреєстратора та визнання за державою права власності на нерухомість об’єднання санаторно-курортних закладів на курорті "Куяльник".</p>
      <p>Нагадаємо, у столиці керівник підрядної організації <a href="https://www.unn.com.ua/uk/news/1839923-u-kiyevi-pidryadnik-privlasniv-mayzhe-350-tis-griven-vidilenikh-na-remont-dityachikh-sadkiv">привласнив</a> 330 тис. гривень бюджетних коштів виділених на ремонт дитячих садків. </p>
    </article>
  </body>
</html>