<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235101/francesco-guccini-sono-troppo-vecchio-per-esserlo/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T17:15:29+00:00"/>
    <meta property="og:title" content="Francesco Guccini: “Sono troppo vecchio per esserlo…”"/>
    <meta property="og:description" content="Francesco Guccini parla delle sardine e delle simpatie politiche Francesco Guccini è troppo vecchio per essere una sardina. A dirlo è proprio il Maestrone, intervistato da Diego Bianchi per Propaganda Live. Il cantautore emiliano spazia dal movimento nascente che si sta diffondendo in Italia passando per Matteo Renzi, i due ‘Mattei’ (Salvini e Renzi) e […]"/>
  </head>
  <body>
    <article>
      <h1>Francesco Guccini: “Sono troppo vecchio per esserlo…”</h1>
      <address><time datetime="2019-12-09T17:15:29+00:00">09 Dec 2019, 17:15</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Francesco Guccini parla delle sardine e delle simpatie politiche</h3>
      <p><b>Francesco Guccini è troppo vecchio per essere una sardina.</b> A dirlo è proprio il <i>Maestrone</i>, intervistato da Diego Bianchi per <i>Propaganda Live</i>. Il cantautore emiliano spazia dal <b>movimento nascente che si sta diffondendo in Italia</b> passando per Matteo Renzi, i due ‘Mattei’ (Salvini e Renzi) e le imminenti elezioni regionali. Il 79enne si definisce troppo vecchio per entrare a far parte delle sardine, parlando della <b>piazza di Castelnuovo riempita</b> a poca distanza da quella leghista.</p>
      <p>Su Salvini dimostra idee altrettanto chiare: “<i><b>Penso che sia molto furbo</b></i>”. E bravo per aver guidato la Lega, un piccolo partito, a questi livelli. Quelli del partito sono secondo <b>Francesco Guccini</b> molto informati su tutto ciò che accade, <b>non gli sfugge niente.</b> Contano su un ramificato sistema di informazione e propaganda.</p>
      <p>Un suo amico vent’anni fa era <b>sindaco comunista</b> di un Paese, adesso in quello stesso paese è salito un leghista. Ma non crede sia avvenuto un cambiamento così radicale perché molti del Pci da loro erano<b> sotto sotto un po’ leghisti.</b> Avevano le basi dentro i concetti predicati. Per esempio, la <b>paura degli extracomunitari</b>. Qualcosa ribolliva dentro e già da comunisti ce l’avevano già.</p>
      <h3>Classi dirigenti insufficienti</h3>
      <p>Sulla situazione sociale attuale, <b>Francesco Guccini</b> punta il dito contro le classi dirigenti. Non ci sono più le figure autorevoli presenti una volta, <b>manca personalità, carisma e forse pure contenuti.</b></p>
      <p>Manifestamente <b>simpatizzante per la sinistra</b>, Guccini ha votato il Partito Comunista Italiano ma non aveva la tessera. Una ‘passione’ inedita dell’artista riguarda la <b>vecchia Radio Padania.</b> L’ascoltava in modo piuttosto divertito e se l’ascoltava per andare a sentire il vecchio partito.</p>
      <h3>Francesco Guccini stronca Fratelli d’Italia</h3>
      <p>E su <b>Fratelli d’Italia</b>, Francesco estrae la sciabola. Conosce diverse canzoni fasciste, essendo nato nel 1940. Quelli come il gruppo guidato da Giorgia Meloni o i neonazisti vorrebbero <b>ricondurli al nazismo</b>, ma sono un gruppo troppo ristretto, non ce la faranno. Poi il passaggio su <b>Renzi e Italia Vera</b>. Per <b>Francesco Guccini</b> è solo l’ennesima spaccatura, non sa in cosa speri. Non lo ha mai convinto, infatti votò Bersani alle primarie.</p>
      <p>Questo continuo stuzzicare il governo è un gioco assurdo, motivato secondo Guccini dal <b>soddisfare l’ego personale</b>, per far vedere che c’è, che conta ancora. Infine, ha rivelato il prossimo voto in Emilia-Romagna. <b>Sta sicuramente con Bonaccini</b>: la Borgonzoni non ha convinto neppure suo padre. Cose loro, ma crede qualcosa voglia pur dire.</p>
    </article>
  </body>
</html>