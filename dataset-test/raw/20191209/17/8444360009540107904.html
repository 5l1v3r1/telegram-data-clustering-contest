<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/kypros-na-min-akolouthisoume-tin-poreia-proklisis-pou-epidiokei-i-tourkia/2932862/"/>
    <meta property="og:site_name" content="Newsit.gr"/>
    <meta property="article:published_time" content="2019-12-09T17:08:10+00:00"/>
    <meta property="og:title" content="Κύπρος: “Να μην ακολουθήσουμε την πορεία πρόκλησης που επιδιώκει η Τουρκία”!"/>
    <meta property="og:description" content="Έκκληση όπως χαμηλώσουν οι τόνοι και να μην ακολουθηθεί η πορεία πρόκλησης που επιδιώκει η Τουρκία έκανε ο πρόεδρος της Κυπριακής Δημοκρατίας, Νίκος Αναστασιάδης, τη Δευτέρα (9.12.2019)."/>
  </head>
  <body>
    <article>
      <h1>Κύπρος: “Να μην ακολουθήσουμε την πορεία πρόκλησης που επιδιώκει η Τουρκία”!</h1>
      <h2>Έκκληση όπως χαμηλώσουν οι τόνοι και να μην ακολουθηθεί η πορεία πρόκλησης που επιδιώκει η Τουρκία έκανε ο πρόεδρος της Κυπριακής Δημοκρατίας, Νίκος Αναστασιάδης, τη Δευτέρα (9.12.2019).</h2>
      <address><time datetime="2019-12-09T17:08:10+00:00">09 Dec 2019, 17:08</time> by <a rel="author">Newsit Newsroom</a></address>
      <p>Ο Κύπριος πρόεδρος απαντούσε σε ερωτήσεις δημοσιογράφων την ώρα που προσερχόταν στη Γενική Συνέλευση της Ένωσης Δήμων όταν ερωτήθηκε σχετικά με την κλιμακούμενη επιθετικότητα που επιδεικνύει η<b> Τουρκία.</b></p>
      <related>
        <a href="https://www.newsit.gr/kosmos/tourkia-kamia-ypoxorisi-se-kypro-aigaio-kai-anatoliki-mesogeio-leei-o-antiproedros/2932853/"/>
      </related>
      <p>Σε σχόλιο δημοσιογράφου ότι υπάρχει κλιμάκωση από πλευράς Άγκυρας ο κ. Αναστασιάδης παρακάλεσε “να χαμηλώσουν οι τόνοι, να μην ακολουθήσουμε την πορεία που η<a href="https://www.newsit.gr/politikh/dendias-se-etairous-katadikaste-tin-tourkia-kai-to-mnimonio-me-ti-livyi/2932836/"> Τουρκία</a> επιδιώκει, δηλαδή της πρόκλησης, και, βεβαίως, χωρίς να παραγνωρίζονται οι σχεδιασμοί της να ληφθούν τα αναγκαία και απαραίτητα μέτρα μέσα στα πλαίσια της διεθνούς νομιμότητας”.</p>
      <p>Σε ερώτηση αν αυτό θα γίνεται σε συνεννόηση πάντα με την Αθήνα, ο πρόεδρος Αναστασιάδης είπε “βεβαιότατα σε συνεννόηση, όχι μόνον με στενότατη συνεργασία με την Κυβέρνηση της Ελλάδας, αλλά και με την ΕΕ και βεβαίως με τις φίλες χώρες με τις οποίες συνεργαζόμαστε”.</p>
    </article>
  </body>
</html>