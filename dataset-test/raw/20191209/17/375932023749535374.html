<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/vagyonokert-kelhet-el-a-vilag-legnagyobb-skotwhisky-gyujtemenye-1920288/"/>
    <meta property="og:site_name" content="Világgazdaság"/>
    <meta property="article:published_time" content="2019-12-09T17:38:00+00:00"/>
    <meta property="og:title" content="Vagyonokért kelhet el a világ legnagyobb skótwhisky-gyűjteménye"/>
    <meta property="og:description" content="A coloradói Richard Gooding, aki az üdítőital-iparban dolgozott, több mint 20 éven át gyűjtötte a skót whiskyt."/>
  </head>
  <body>
    <article>
      <h1>Vagyonokért kelhet el a világ legnagyobb skótwhisky-gyűjteménye</h1>
      <address><time datetime="2019-12-09T17:38:00+00:00">09 Dec 2019, 17:38</time> by <a rel="author">MTI</a></address>
      <p>Elárverezik a világ legnagyobbjának tartott, magánkézben lévő skótwhisky-gyűjteményét, a több mint 3900 üvegért 7-8 millió fontot (2,7 – 3,1 milliárd forint) várnak.</p>
      <p>Az ausztráliai székhelyű Whisky Auctioner az interneten tartja az árverést jövőre – <a href="https://www.bbc.com/news/uk-scotland-scotland-business-50672313">írta a BBC hírportálja</a>.</p>
      <p>Az aukciósház leírása szerint a gyűjtemény</p>
      <blockquote>a 20. századi skótwhisky-lepárló üzemeket a legteljesebben bemutató, legnagyobb kollekció.</blockquote>
      <p>A palackokat egy 2014-ben elhunyt amerikai üzletember hagyatékából adják el.</p>
      <figure>
        <img src="https://www.vg.hu/wp-content/uploads/2019/12/+otf/810w/000R61SF.jpg"/>
        <figcaption>Fotó: AFP</figcaption>
      </figure>
      <p>A coloradói Richard Gooding, aki az üdítőital-iparban dolgozott, több mint 20 éven át gyűjtötte a skót whiskyt.</p>
      <aside>A gyűjteményben már egykor híres skót lepárlók, mint a Stromness vagy a Dallas Dhu palackjai is szerepelnek, de a világ legkeresettebb whiskyjei, a The Macallan 1926 Valerio Adamija vagy 1926 Fine and Rare-je is megtalálhatók.</aside>
      <p>Októberben majdnem másfél millió fontot adtak egy The Macallan 1926 egy palackjáért egy árverésen.</p>
      <p>A kollekciót eddig Gooding coloradói házának egy külön a whiskyk számára fenntartott szobájában őrizték.</p>
    </article>
  </body>
</html>