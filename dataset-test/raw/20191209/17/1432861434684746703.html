<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/strahotni-novini-za-inter-predi-sblysyka-s-barselona-1414031.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T17:25:00+00:00"/>
    <meta property="og:title" content="Страхотни новини за Интер преди сблъсъка с Барселона"/>
    <meta property="og:description" content="Отборът на Интер получи чудесни новини преди утрешния решаващ сблъсък на „нерадзурите“ срещу Барселона в последния кръг от груповата фаза в турнира Днес стана ясно, че треньорът Ернесто Валверде е решил да спести сили и да даде почивка на някои от играчите в тима"/>
  </head>
  <body>
    <article>
      <h1>Страхотни новини за Интер преди сблъсъка с Барселона</h1>
      <address><time datetime="2019-12-09T17:25:00+00:00">09 Dec 2019, 17:25</time> by <a rel="author">Sportlive.bg</a></address>
      <p>Отборът на Интер получи чудесни новини преди утрешния решаващ сблъсък на „нерадзурите“ срещу Барселона в последния кръг от груповата фаза в турнира. Днес стана ясно, че треньорът Ернесто Валверде е решил да спести сили и да даде почивка на някои от играчите в тима. Това важи и за звездата на Барселона <a href="https://www.sportlive.bg/tags/1178">Лионел Меси</a>.</p>
      <p>Аржентинецът няма да пътува до Милано, тъй като „каталунците“ вече си осигуриха първото място в група F. Освен Меси двубоят с <a href="https://www.sportlive.bg/tags/4505">Интер</a> пропускат Жерар Пике и Сержи Роберто, които също получават почивка. Това са чудесни новини за Антонио Конте и компания, които трябва да гонят задължителен успех срещу Барса в утрешния ден, ако искат да си осигурят място на осминафиналите.</p>
      <p>Друга от причините, поради която Валверде е решил да даде почивка на някои от основните си футболисти е, че на <a href="https://www.sportlive.bg/tags/2223">Барселона</a> предстоят тежки мачове в следващите 10 дни. През уикенда „каталунците“ са гости на Реал Сосиедад, а в средата на идната седмица е първото за сезона „Ел Класико“. <i><a href="https://www.sportlive.bg/worldfootball/spain/Mesi-s-novo-unikalno-postizhenie-1413662.html">А ето какъв рекорд постигна Меси през уикенда.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Inter-pozlatqva-edna-ot-zvezdite-si-s-nov-dogovor-1413445.html"/>
        <a href="https://www.sportlive.bg/worldfootball/spain/Suares-Dumite-na-Mesi-ne-bqha-raztylkuvani-pravilno-beshe-nerven-1413091.html"/>
        <a href="https://www.sportlive.bg/worldfootball/worldfootballother/Ot-Frans-Futbol-razkriha-kak-Mesi-e-reagiral-na-novinata-che-pecheli-Zlatnata-topka-1412907.html"/>
        <a href="https://www.sportlive.bg/worldfootball/worldfootballother/Alison-Mesi-mi-pomogna-da-stana-naj-dobyr-vratar-na-Frans-Futbol-1412798.html"/>
        <a href="https://www.sportlive.bg/worldfootball/spain/Bartomeu-Vidal-ostava-v-Barsa-1413942.html"/>
      </related>
    </article>
  </body>
</html>