<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/l1mburg-centraal-verbreding-a2-beklonken"/>
    <meta property="og:site_name" content="1limburg"/>
    <meta property="article:published_time" content="2019-12-09T17:19:45+00:00"/>
    <meta property="og:title" content="L1mburg Centraal: Verbreding A2 beklonken"/>
    <meta property="og:description" content="Maandag in L1mburg Centraal: Elle Hollis opent Pinkpop 2020, de talentvolle handbiker Chantal Haenen, Toverland niet meer elke dag geopend en meer Limburgs nieuws..."/>
  </head>
  <body>
    <article>
      <h1>L1mburg Centraal: Verbreding A2 beklonken</h1>
      <h2>Maandag in L1mburg Centraal: Elle Hollis opent Pinkpop 2020, de talentvolle handbiker Chantal Haenen, Toverland niet meer elke dag geopend en meer Limburgs nieuws...</h2>
      <address><time datetime="2019-12-09T17:19:45+00:00">09 Dec 2019, 17:19</time> by <a rel="author">De redactie</a></address>
      <p>
        <a href="https://l1.nl/l1mburg-centraal-9-december-2019-153878/">Bekijk hier de hele uitzending</a>
      </p>
      <p><b>Getekend: verbreding van de A2<br/></b>De handtekening is nog nat, maar hij staat. Minister Cora van Nieuwenhuizen heeft getekend voor de verbreding van de A2 tussen Echt en Urmond. Die plannen liggen er al langer. De vraag is wanneer de werkzaamheden starten.</p>
      <p>
        <a href="https://l1.nl/l1mburg-centraal-verbreding-a2-153882/">Bekijk hier de hele reportage</a>
      </p>
      <p><b>ENCI Maastricht sluit volgend jaar<br/></b>Een einde van een tijdperk. Cementfabriek ENCI in Maastricht sluit de deuren, in juni volgend jaar. Althans, dat is het voornemen van de directie. Het personeel van de fabriek is maandag geïnformeerd.</p>
      <p>
        <a href="https://l1.nl/l1mburg-centraal-enci-maastricht-gaat-sluiten-153883/">Bekijk hier de hele reportage</a>
      </p>
      <p><b>Toverland niet meer elke dag open<br/></b>Voor het eerst in het bestaan van het pretpark is Toverland volgend jaar niet meer elke dag geopend. Het attractiepark in Sevenum gaat in de winter van 2020 enkele weken op doordeweekse dagen volledig dicht. Dan zijn ook de indoorwerelden gesloten. Reden is dat het in die periode heel erg rustig is.</p>
      <p>
        <a href="https://l1.nl/l1mburg-centraal-toverland-niet-meer-elke-dag-open-153881/">Bekijk hier de hele reportage</a>
      </p>
      <p><b>Elle Hollis opent Pinkpop<br/></b>Elle Hollis opent Pinkpop komend jaar, en mag zich het grootste talent van Limburg noemen. Want de act won zondag de Limburgse talentenwedstrijd Nu of Nooit.</p>
      <p>
        <a href="https://l1.nl/l1mburg-centraal-elle-hollis-opener-pinkpop-2020-153879/">Bekijk hier de hele reportage</a>
      </p>
      <p><b>Cheerleading event<br/></b>Het zijn vaak de mooiste én lenigste meisjes van school. De cheerleaders. Bij Amerikaanse sportwedstrijden zijn ze niet weg te denken. En een attractie op zich. En ook bij de Universiteit van Maastricht weten ze dat. De universiteit heeft een eigen groep cheerleaders, en deze dames en heren doen mee aan de Nederlandse EN Duitse competitie. Eén van de teams heeft zich zelfs geplaatst voor het EK. De belangstelling is zó groot dat er zelfs audities nodig zijn, net als in Amerika.</p>
      <p>
        <a href="https://l1.nl/l1mburg-centraal-cheerleading-event-153885/">Bekijk hier de hele reportage</a>
      </p>
    </article>
  </body>
</html>