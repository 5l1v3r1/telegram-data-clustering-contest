<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Bohumin-Nabor-deti-k-lecebnemu-pobytu-v-sanatoriu-v-Metylovicich-606359"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T17:58:00+00:00"/>
    <meta property="og:title" content="Bohumín: Nábor dětí k léčebnému pobytu v sanatoriu v Metylovicích"/>
    <meta property="og:description" content="Nemocné děti se zkraje příštího roku opět vydají z Bohumína za čerstvým vzduchem do Podbeskydí. Léčebný pobyt pro ně pořádá tamní sanatorium ve spolupráci s městem Bohumín. Pobyt se skuteční od 31. 1. do 28. 2. 2020. Nábor zájemců už probíhá."/>
  </head>
  <body>
    <article>
      <h1>Bohumín: Nábor dětí k léčebnému pobytu v sanatoriu v Metylovicích</h1>
      <address>
        <time datetime="2019-12-09T17:58:00+00:00">09 Dec 2019, 17:58</time>
      </address>
      <p>
        <b>Nemocné děti se zkraje příštího roku opět vydají z Bohumína za čerstvým vzduchem do Podbeskydí. Léčebný pobyt pro ně pořádá tamní sanatorium ve spolupráci s městem Bohumín. Pobyt se skuteční od 31. 1. do 28. 2. 2020. Nábor zájemců už probíhá.</b>
      </p>
      <p>Léčebný pobyt je určen dětem, u který dětský lékař diagnostikoval astma, dermorespirační syndrom, časté infekty horních cest dýchacích, obezitu, skoliózu, nemoci svalové a kosterní soustavy. „Děti si u nás zacvičí pod dohledem fyzioterapeutů, navštěvují bazén, whirlpool, solnou jeskyni, saunu, denně inhaluji Vincentku. Ve volném čase podnikají výlety do přírody,“ uvedla za sanatorium v Metylovicích Hana Hamrlová.</p>
      <p>Pobyt dětí z Bohumína každoročně organizuje město, na vlastní náklady zajistí dopravu autobusem. Léčba dětí je zcela hrazena z veřejného zdravotního pojištění. „Děti, které splňují diagnózu pro léčebný pobyt, rodiče přihlásí tak, že navštíví dětského lékaře svého potomka. Lékař zhodnotí stav dítěte a pokud shledá důvod, sepíše návrh pro zdravotní pojišťovnu. Pojišťovna pak rozhodne o schválení pobytu,“ uvedla Pavla Skokanová, vedoucí odboru školství bohumínské radnice. Rezervace a podrobnosti k pobytům sdělí p. Hamrlová na tel. 733 190 215.</p>
      <p>Léčebna během pobytu zajišťuje výuku v plném rozsahu od 1. - 9. ročníku základní školy, v moderně vybavených učebnách, včetně výuky cizích jazyků. Docházka dětí se započítává, děti nemají absenci. Pobyty nejsou určeny pro zdravé děti bez indikace.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Bohumin-Vanocni-ohnostroje-rozdeluji-mesto-na-dva-tabory-606237"/>
        <a href="https://www.parlamentnilisty.cz/politika/obce-volicum/Bohumin-Prihranicni-mesta-chteji-spolecne-bojovat-proti-spatnemu-ovzdusi-605311"/>
        <a href="https://www.parlamentnilisty.cz/politika/obce-volicum/Bohumin-Vanocni-pohlednice-uz-jsou-k-dostani-v-infocentru-605195"/>
        <a href="https://www.parlamentnilisty.cz/politika/obce-volicum/V-Bohumine-zacaly-fungovat-prvni-zpomalovaci-semafory-604900"/>
      </related>
    </article>
  </body>
</html>