<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/attualita/articolo/at-cn-chiara-gribaudo-mio-pressing-sul-ministro-per-arrivare-quanto-prima-a-una-soluzione.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T17:23:12+00:00"/>
    <meta property="og:title" content="At-Cn, Chiara Gribaudo: mio pressing sul ministro per arrivare quanto prima a una soluzione"/>
    <meta property="og:description" content="La parlamentare democratica all’incontro albese con la titolare delle Infrastrutture e Trasporti Paola De Micheli: &quot;A33 oggi al pre-Cipe, speriamo si possa ripartire presto su binari sicuri&quot;"/>
  </head>
  <body>
    <article>
      <h1>At-Cn, Chiara Gribaudo: mio pressing sul ministro per arrivare quanto prima a una soluzione</h1>
      <h2>La parlamentare democratica all’incontro albese con la titolare delle Infrastrutture e Trasporti Paola De Micheli: "A33 oggi al pre-Cipe, speriamo si possa ripartire presto su binari sicuri"</h2>
      <address><time datetime="2019-12-09T17:23:12+00:00">09 Dec 2019, 17:23</time> by <a rel="author">Redazione</a></address>
      <p>"<i>Noi cuneesi siamo famosi per avere la testa dura e Paola De Micheli non è il primo ministro che se ne accorge</i>". Questo il commento della parlamentare democratica <b>Chiara Gribaudo</b> a margine dell’incontro che oggi ha portato ad Alba la titolare delle deleghe a Infrastrutture e Trasporti del Governo Conte, intervenuta nella capitale delle Langhe per affrontare "<i>le tante urgenze infrastrutturali della Granda</i>". <br/><br/><i>"Il ministro ha detto letteralmente che per l'Asti-Cuneo la 'martello' da quando si è insediata. Non posso fare altrimenti ed è quello che faccio da quando sono parlamentare, per questa opera fondamentale per i nostri territori e non solo</i> - dichiara Gribaudo –. <i>Oggi pomeriggio la A33 sarà oggetto di un'informativa al pre-Cipe, e spero davvero che si possa ripartire presto su binari sicuri. Serve un sano pragmatismo, senza perdere altro tempo con discussioni ideologiche, perché i nostri territori hanno bisogno che i lavori partano al più presto e che questa autostrada venga realizzata. E finché non si parte, si 'martella' come sempre".</i></p>
    </article>
  </body>
</html>