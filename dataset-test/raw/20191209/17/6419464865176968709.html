<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/agioi-theodoroi-fotografia-me-toys-drastes-tis-aimatiris-listeias-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T17:44:58+00:00"/>
    <meta property="og:title" content="Άγιοι Θεόδωροι: Φωτογραφία με τους δράστες της αιματηρής ληστείας (video)"/>
    <meta property="og:description" content="Σοκαρισμένη είναι η τοπική κοινωνία στους Αγίους Θεοδώρους από τον φρικτό θάνατο που βρήκε μία ηλικιωμένη από ληστές, που την πάτησαν με το αμάξι."/>
  </head>
  <body>
    <article>
      <h1>Άγιοι Θεόδωροι: Φωτογραφία με τους δράστες της αιματηρής ληστείας (video)</h1>
      <address>
        <time datetime="2019-12-09T17:44:58+00:00">09 Dec 2019, 17:44</time>
      </address>
      <p>Σοκαρισμένη είναι η τοπική κοινωνία στους <b><a href="https://neaselida.gr/tag/agioi-theodoroi/">Αγίους Θεοδώρους</a> από τον φρικτό θάνατο που </b>βρήκε μία <b><a href="https://neaselida.gr/tag/ilikiomeni/">ηλικιωμένη</a></b> από ληστές.</p>
      <p>Η 72χρονη τους κυνήγησε μέχρι το δρόμο έπειτα από τη <a href="https://neaselida.gr/tag/listia/">ληστεία,</a> όμως αυτοί τη χτύπησαν με το αυτοκίνητο και πέρασαν από πάνω της, προκαλώντας της ακαριαίο θάνατο. Ο ιατροδικαστής απέδωσε τα αίτια σε κακώσεις στον θώρακα και τον αυχένα.</p>
      <p>Ο σύζυγος της <b>ηλικιωμένης</b> συγκλονίζεις μιλώντας στην κάμερα του Alpha για τη γυναίκα του και το πώς έγινε το έγκλημα: <b>«Ήμασταν 55 χρόνια μαζί</b>, δεν τσακωθήκαμε ποτέ. Τη σκότωσαν για μια καδένα 500 ευρώ. Ας την έπαιρναν και ας έφευγαν, έπρεπε να τη σκοτώσουν; Αν τους προλάβαινε πριν μπουν στο αμάξι, θα τους κατάφερνε, ήταν πολύ <b>δυναμική</b>«.</p>
      <figure>
        <iframe src="https://www.youtube.com/embed/O7btBNtziWA" width="696" height="392" data-service="Youtube" scrolling="no"/>
      </figure>
      <p>Τελευταία εξέλιξη αποτελεί μια <b>φωτογραφία</b> που δημοσίευσε το <b>Open</b>, όπου καταγράφεται ένα καρέ που ίσως απεικονίζει τον έναν εκ των δραστών, μέσα στο ασημί αυτοκίνητο. Η φωτογραφία προέρχεται από κάμερα ασφαλείας.</p>
      <figure>
        <iframe src="https://www.youtube.com/embed/QCYYRmqF_WI" width="696" height="392" data-service="Youtube" scrolling="no"/>
      </figure>
      <p><b>Οι ληστές</b> είχαν μπει στο σπίτι της ηλικιωμένης με σκοπό να τη ληστέψουν. Πλησίασαν το σπίτι της ηλικιωμένης περίπου στις <b>11:00 το πρωί με ένα λευκό όχημα</b>. Τη φώναξαν με το πρόσχημα ότι ήθελαν να τη ρωτήσουν κάτι. Η 77χρονη γυναίκα έκανε το λάθος να βγει και τότε επιχείρησαν να της αρπάξουν την αλυσίδα που φορούσε στον λαιμό.</p>
      <p>Εκείνη, <b>όμως, αντιστάθηκ</b>ε και οι δράστες την έσυραν για κάποια μέτρα, πέρασαν από πάνω της με το αυτοκίνητο με αποτέλεσμα να την τραυματίσουν θανάσιμα</p>
      <p><b>Στο σημείο βρέθηκαν</b> αμέσως τόσο το ΕΚΑΒ όσο και η Αστυνομία. Μάλιστα, οι έρευνες για την υπόθεση είναι σε εξέλιξη.<br/>Μιλώντας στο Star, ο γιος της 77χρονης περιέγραψε πώς οι ληστές πάτησαν με το αυτοκίνητο τη μητέρα του: «Ήρθανε σε πάλη και την πάτησαν με το αυτοκίνητο. Τη χτυπήσανε μπροστά, <b>έπεσε κάτω και μετά πέρασαν από πάνω της.</b> Φώναξε Γιώργο, εμένα, βγήκα με τις πατερίτσες και μέχρι να φτάσω με τον πατέρα μου στα μισά της διαδρομής, η μάνα μου είχε φύγει. Εγώ την είδα με κομμένη την αλυσίδα στον λαιμό της».<br/><b>Διαβάστε επίσης στη Νέα Σελίδα: <a href="https://neaselida.gr/ellada/exarcheia-vinteo-sok-andras-ton-mat-orma-se-kopela-kai-ti-richnei-kato/">Εξάρχεια: Βίντεο σοκ – Άνδρας των ΜΑΤ ορμά σε κοπέλα και τη ρίχνει κάτω</a></b></p>
    </article>
  </body>
</html>