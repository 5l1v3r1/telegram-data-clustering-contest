<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235097/claudio-lippi-come-padre-ho-fallito-se-non-altro/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T17:20:33+00:00"/>
    <meta property="og:title" content="Claudio Lippi: “Come padre ho fallito, se non altro…”"/>
    <meta property="og:description" content="Claudio Lippi racconta il rapporto con la figlia e confessa un sogno nel cassetto Claudio Lippi, attuale co-conduttore de La Prova del Cuoco accanto a Elisa Isoardi, si racconta nel privato per il settimanale Oggi. In esclusiva sulle pagine del settimanale posa con la figlia Federica, 31 anni, e la nipotina Mya Summer, 7 anni, concedendo […]"/>
  </head>
  <body>
    <article>
      <h1>Claudio Lippi: “Come padre ho fallito, se non altro…”</h1>
      <address><time datetime="2019-12-09T17:20:33+00:00">09 Dec 2019, 17:20</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Claudio Lippi racconta il rapporto con la figlia e confessa un sogno nel cassetto</h3>
      <p><b>Claudio Lippi</b>, attuale co-conduttore de La Prova del Cuoco accanto a Elisa Isoardi, si racconta nel privato per il settimanale <i>Oggi</i>. In esclusiva sulle pagine del settimanale posa con<b> la figlia Federica</b>, 31 anni, e <b>la nipotina Mya Summer</b>, 7 anni, concedendo rivelazioni inedite sulla sua <b>travagliata paternità</b>.</p>
      <p><b> </b>In passato come padre: “<i><b>non sono stato un granché</b></i>”, ammette <b>Claudio Lippi</b>, che però aggiunge: in questo momento sta recuperando ed è diventato un <b>nonno sprint.</b> Di Federica si è <b>perso un pezzo di vita</b>, quando lei aveva appena sei anni si è separato da sua madre Kerima ed ha finito per distrarsi. Ai tempi<b> lavorava moltissimo</b>, si vedevano di rado, ha <i>bypassato</i> quella fase delicata. Fortunatamente, la moglie ha svolto un ottimo lavoro, facendole anche da figura paterna – spiega il presentatore – e col senno di poi <b>può dire che l’ha sfangata</b>.</p>
      <h3>Il rapporto tra padre e figlia</h3>
      <p>Rapporto ricostruito pure con <b>Kerima</b>: dopo 6 anni si sono riavvicinati per poi <b>rimettersi insieme.</b> Com’è da papà? Attento, tenero e anche pedante, con il suo ordine maniacale. Parola di Federica. Ora vivono tutti sotto lo stesso tetto e <b>Claudio Lippi</b> è un nonno straordinario: sveglia alle 7.30 ogni mattina e di corsa a <b>preparare la colazione</b> per Mya.</p>
      <p>Alla ‘principessina’ chiede se preferisce toast, cereali o panini al latte. Inoltre, si occupa del suo bulldog francese Ice e si mette pure a <b>guardare</b> <b>i cartoni</b>. Federica, che ha studiato design e lavorato come insegnante d’inglese, è una mamma single, reduce da una <b>tormentata storia</b>, sebbene confidi ad <i>Oggi</i> di aver ora trovato un nuovo amore.</p>
      <p>Per superare la situazione terrificante col padre di Mya, <b>si confidava con papà</b> perché sentiva la necessità di un punto di vista maschile. Ma soprattutto, quand’era incinta, l’accompagnava ovunque.<b> L’ha aiutata tanto</b>. In gravidanza Federica ha preso 40 kg e <b>Claudio Lippi</b> la portava a fare gli esami al Gemelli.</p>
      <p>Pur senza dirglielo, la ragazza ha <b>sofferto della sua assenza</b> durante quegli anni cruciali. Tuttavia, <b>Kerima si è comportata in modo impeccabile</b>, non ha mai parlato male, anzi le diceva diverse belle cose sul conto di Claudio che forse – aggiunge lui – manco meritava. <b>Non è cresciuta pertanto col risentimento.</b></p>
      <h3>Claudio Lippi: appello ad Amadeus</h3>
      <p>Tornato il sereno in famiglia, Claudio è in grande spolvero pure sul <b>lavoro</b>. Ha numerosi progetti e qualche sogno nel cassetto. Per esempio, riguardanti il<b> Sanremo di Amadeus</b>: è convinto, sarà un bellissimo festival.</p>
      <p>Ha iniziato la sua carriera come musicista e gli piacerebbe partecipare come ospite e <b>interpretare all’Ariston un brano di Domenico Modugno.</b> E, chissà, presentare il Dopofestival, magari in pigiama dalla camera d’albergo!</p>
    </article>
  </body>
</html>