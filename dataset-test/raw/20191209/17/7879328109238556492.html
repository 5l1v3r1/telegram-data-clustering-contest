<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/online/3998719181363623384/%D8%AB%D8%A8%D8%AA-%D9%86%D8%A7%D9%85-%DB%B1%DB%B3%DB%B0-%D9%86%D9%81%D8%B1-%D8%A8%D8%B1%D8%A7%DB%8C-%DB%B7-%DA%A9%D8%B1%D8%B3%DB%8C-%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86-%D8%B1%D9%87%D8%A8%D8%B1%DB%8C"/>
    <meta property="og:site_name" content="Jamejam Online"/>
    <meta property="article:published_time" content="2019-12-09T17:19:59+00:00"/>
    <meta property="og:title" content="ثبت نام ۱۳۰ نفر برای ۷ کرسی مجلس خبرگان رهبری"/>
    <meta property="og:description" content="سخنگوی ستاد انتخابات کشور گفت: تا این لحظه ۱۳۰ نفر برای انتخابات میاندوره ای مجلس خبرگان رهبری ثبت نام کردند."/>
  </head>
  <body>
    <article>
      <h1>ثبت نام ۱۳۰ نفر برای ۷ کرسی مجلس خبرگان رهبری</h1>
      <address>
        <time datetime="2019-12-09T17:19:59+00:00">09 Dec 2019, 17:19</time>
      </address>
      <pre> سخنگوی ستاد انتخابات کشور گفت: تا این لحظه ۱۳۰ نفر برای انتخابات میاندوره ای مجلس خبرگان رهبری ثبت نام کردند. </pre>
      <p>به گزارش <a href="http://jamejamonline.ir/">جام جم آنلاین</a>، سید اسماعیل موسوی در گفتگو با مهر در ساعات پایانی چهارمین روز ثبت‌نام از داوطلبین انتخابات میاندوره ای مجلس خبرگان رهبری در رابطه با تعداد ثبت نامی ها تا این لحظه، اظهار داشت: تا این لحظه ۱۳۰ نفر برای انتخابات میاندوره ای مجلس خبرگان رهبری ثبت نام کردند.</p>
      <p>وی عنوان کرد: به تفکیک استان ها تا این لحظه ۵۵ نفر در تهران، ۸ نفر در خراسان رضوی، ۷ نفر در خراسان شمالی، ۳ نفر در استان فارس، ۵۷ نفر نیز در استان قم ثبت نام کرده اند.</p>
      <p>سخنگوی ستاد انتخابات کشور با بیان اینکه عمده ثبت نام ها در فرمانداری ها صورت گرفته است گفت: هر شخصی هم که به وزارت کشور مراجعه کرده باشد ثبت نام انجام شده است.</p>
      <p>موسوی با تاکید بر اینکه استقبال در زمینه ثبت نام برای انتخابات میاندوره ای مجلس خبرگان رهبری در این دوره نسبت به دوره های قبل افزایش داشته است، تصریح کرد: در حالیکه تا آخرین ساعات روز پنجشنبه ۲۱ آذر ماه فرصت برای ثبت نام وجود دارد تا این لحظه ۱۳۰ نفر برای ۷ کرسی ثبت نام کرده اند. در دوره های گذشته چنین نبوده است و الان برای هر کرسی تقریبا ۱۸ نفر ثبت نام کردند.</p>
      <p>وی در پایان افزود: ثبت نام تا ۲۱ آذر ماه در فرمانداری مراکز استان ها ادامه دارد. در مورد انتخابات مجلس شورای اسلامی نیز هییت های اجرایی آغاز به کار کرده و مشغول بررسی صلاحیت داوطلبین هستند.</p>
    </article>
  </body>
</html>