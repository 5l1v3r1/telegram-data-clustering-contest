<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/12/09/le-minacce-sicurezza-prendono-mira-anche-android-10-lobiettivo-preferito-conti-bancari-dati-personali-video-689362/"/>
    <meta property="og:site_name" content="AndroidWorld"/>
    <meta property="article:published_time" content="2019-12-09T17:07:19+00:00"/>
    <meta property="og:title" content="Le minacce di sicurezza prendono di mira anche Android 10: l’obiettivo preferito sono i conti bancari e dati personali (video)"/>
    <meta property="og:description" content="Nel mondo Android non sono mai mancate le minacce di sicurezza, come ‘è anche lecito aspettarsi dato la vastità del..."/>
  </head>
  <body>
    <article>
      <h1>Le minacce di sicurezza prendono di mira anche Android 10: l’obiettivo preferito sono i conti bancari e dati personali (video)</h1>
      <address><time datetime="2019-12-09T17:07:19+00:00">09 Dec 2019, 17:07</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Nel mondo <b>Android</b> non sono mai mancate le minacce di <b>sicurezza</b>, come ‘è anche lecito aspettarsi dato la vastità del campo e delle app che lo popolano. Le più recenti in questo ambito riguardano le minacce che prendono di mira i conti bancari ed i <b>dati personali</b> degli utenti.</p>
      <p>Stando a quanto evidenziato dal report diffuso da <i><b>Promon</b></i>, un’azienda norvegese che lavora nel campo della sicurezza informatica, la vulnerabilità più importante scovata nell’ultimo periodo è chiamata <b>StrandHogg</b>. Il <b>video</b> che potete vedere alla fine di questo articolo fornisce una panoramica sulle potenzialità della vulnerabilità scovata da Promon: questa riguarda diverse versioni di Android, anche l’ultimissimo <a href="https://www.androidworld.it/tag/android-10/">Android 10</a>, e si insidia nell’ambito del menù <i>multi-tasking</i> del robottino verde.</p>
      <p>Sostanzialmente si servirebbe della proposizione di <b>false interfacce di login</b> per appropriarsi delle <b>credenziali di accesso</b> dei malcapitati utenti. Uno dei target principali della vulnerabilità sono le <b>app ed i servizi bancari</b>: Promon ha identificato almeno <b>60 istituti bancari</b> presi di mira ed almeno <b>500 app</b> presenti sul Play Store vulnerabili a StrandHogg.</p>
      <p>Google è stata informata della vulnerabilità ed <b>ha assicurato il massimo sforzo</b> per scongiurarla, cercando di implementare il prima possibile delle contromisure tecniche in <b>Play Protect</b> ed attraverso le <b>patch di sicurezza</b> mensili.</p>
      <p>Oltre a StrandHogg, <a href="https://www.forbes.com/sites/daveywinder/2019/12/07/google-confirms-critical-android-8-9-and-10-permanent-denial-of-service-threat/#32215c9266fe"><i>Forbes</i></a> ha sottolineato come l’ultimo periodo <b>non sia stato semplice</b> per l’aspetto della sicurezza in Android: un’altra vulnerabilità emersa nelle ultime settimane ha riguardato la possibilità di prendere il <b>controllo della fotocamera</b> per estrapolare senza il permesso dell’utente file audio e video. La vulnerabilità è stata classificata mediante il codice <b>CVE-2019-2232</b> e l’unico modo per essere sicuri di non correre rischi è quello di aver installato le <b>ultime patch</b> di dicembre distribuite da Google.</p>
      <p>Le patch in questione sono state distribuite da parte di Google e sono <b>in fase di distribuzione</b> da parte di <b>Samsung</b>, la quale sta cercando di velocizzarne l’implementazione su tutti i suoi dispositivi, e si spera che anche gli altri produttori si <b>velocizzino</b> in questo senso.</p>
      <figure>
        <iframe src="https://www.youtube.com/embed/OyFQARwxAE4" width="640" height="360" data-service="Youtube" scrolling="no"/>
      </figure>
      <footer>Via: <a href="https://www.techradar.com/news/a-serious-android-bug-could-be-exploited-to-steal-your-banking-credentials">Tech Radar</a></footer>
      <footer>Fonte: <a href="https://www.bbc.com/news/technology-50605455">BBC</a></footer>
    </article>
  </body>
</html>