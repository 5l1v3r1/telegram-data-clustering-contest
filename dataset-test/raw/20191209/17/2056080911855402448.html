<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/detski_dnevnik/2019/12/09/4003222_vuv_finlandiia_uchitelite_imat_svobodata_sami_da/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T17:08:00+00:00"/>
    <meta property="og:title" content="Във Финландия учителите имат свободата сами да планират учебната програма"/>
    <meta property="og:description" content="Въпреки че имат основни насоки, учителите могат да планират програмата така, че да се избегне прекалено много материал, който да се учи наведнъж."/>
  </head>
  <body>
    <article>
      <h1>Във Финландия учителите имат свободата сами да планират учебната програма</h1>
      <address><time datetime="2019-12-09T17:08:00+00:00">09 Dec 2019, 17:08</time> by <a rel="author" href="https://www.dnevnik.bg/author/%D0%9C%D0%B0%D1%80%D0%B3%D0%B0%D1%80%D0%B8%D1%82%D0%B0%20%D0%9A%D0%B0%D0%BF%D0%B8%D1%82%D0%B0%D0%BD%D1%81%D0%BA%D0%B0" target="_blank">Маргарита Капитанска</a></address>
      <p>Една от най-желаните професии във Финландия е учителската. Подготовката трае пет години, от които три са практически.</p>
      <p>Всеки млад учител е много подготвен, каза в интервю за "Дневник" Яна Палоярви - директор на Дирекция "Международно сътрудничество" към Министерството на образованието и културата във Финландия. Освен това те имат свободата сами да планират учебната програма. Когато нещо привлече вниманието на детето и то иска да научи повече за него, планът се променя.</p>
      <p>Тя подчерта също, че финландската образователна система има холистичен подход - децата имат много междучасия и често ги извеждат навън. Не е важно колко време прекарват в класната стая и четат от учебника, важното е какво и колко получават, обясни Палоярви.</p>
      <p>
        <i>Какво още казаха в интервюто тя и учителката Туйре Сувитие, очаквайте утре в "Детски Дневник".</i>
      </p>
    </article>
  </body>
</html>