<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-135428-popovichiaus-karjeros-pabaigai-besiruosiantys-spurs-jau-turi-potencialu-ipedini.html"/>
    <meta property="og:site_name" content="basketnews.lt"/>
    <meta property="article:published_time" content="2019-12-09T17:37:00+00:00"/>
    <meta property="og:title" content="Popovichiaus karjeros pabaigai besiruošiantys „Spurs“ jau turi potencialų įpėdinį"/>
    <meta property="og:description" content="San Antonijaus „Spurs“ dėl vyriausiojo trenerio pozicijos neturėjo pagrindo nerimauti kiek daugiau nei 20 metų, tačiau viskam ateina pabaiga. Greggas Popovichius balandžio mėnesį pasirašė naują trejų metų sutartį, tačiau vis dar nėra aišku ar 70-metis specialistas išbus iki sutarties pabaigos. Ir nors Popovichius savo ekipai dar nedavė jokių signalų apie karjeros pabaigą, tačiau „The Athletic“ praneša, jog „Spurs“ yra numatę, kas ..."/>
  </head>
  <body>
    <article>
      <h1>Popovichiaus karjeros pabaigai besiruošiantys „Spurs“ jau turi potencialų įpėdinį</h1>
      <address>
        <time datetime="2019-12-09T17:37:00+00:00">09 Dec 2019, 17:37</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-207542-any1000x1000.jpg">
          <img src="https://www.basketnews.lt/paveikslelis-207542-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>San Antonijaus „Spurs“ dėl vyriausiojo trenerio pozicijos neturėjo pagrindo nerimauti kiek daugiau nei 20 metų, tačiau viskam ateina pabaiga.</p>
      <p>Greggas Popovichius balandžio mėnesį pasirašė naują trejų metų sutartį, tačiau vis dar nėra aišku ar 70-metis specialistas išbus iki sutarties pabaigos.</p>
      <p>Ir nors Popovichius savo ekipai dar nedavė jokių signalų apie karjeros pabaigą, tačiau „The Athletic“ praneša, jog „Spurs“ yra numatę, kas galėtų pakeisti Popą. Tai – Billas Selfas. 56-erių strategas, neturintis jokios patirties NBA ir nuo 2003-ųjų besidarbuojantis Kansaso universitete.</p>
      <p>Selfas su Kansaso ekipa 2008-aisiais triumfavo NCAA pirmenybėse, o 2012-aisiais ir 2018-aisiais pateko į finalinį ketvertą.</p>
      <p>2009-aisiais bei 2016-aisiais jis buvo pripažintas geriausiu metų treneriu, kurį renka „Associated Press“ atstovai.</p>
      <p>Selfas taip pat yra artimas „Spurs“ generalinio vadybininko R.C. Bufordo bičiulis, tačiau kaip teigia „The Athletic“ šaltiniai, sprendimas dėl Popovichiaus įpėdinio bus priimamas atsižvelgiant į tai, kas geriausia komandai.</p>
      <p>Prieš kiek mažiau nei mėnesį apie galimą karjeros pabaigą buvo užsiminęs ir pats Popovichius.</p>
      <p>„Visada apima kitoks jausmas žengiant ant parketo, kuomet žinai, kad aikštelėje nebebus tokių legendų kaip Dirkas. Tai leidžia stabtelti ir pagalvoti apie tai, koks laimingas esu, jog vis dar esu čia (NBA). Artimiausiu metu manęs jau nebebus“, – sakė strategas.</p>
      <p>Popovichius „Spurs“ organizacijoje darbuojasi jau nuo 1988-ųjų, o vyriausiuoju komandos trenerio pareigas eina nuo 1996-ųjų.</p>
      <p>Per šį laikotarpį Popovichius San Antonijaus ekipą 5 kartus atvedė į triumfą NBA, o pats tris kartus buvo pripažintas geriausiu metų treneriu.</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-107069-any100x100.jpg"/>
      </figure>
      <p>46% 111,7</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/59-nacionaline-krepsinio-asociacija/statistika.html">111,7</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">46,5%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">13</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83493-san-antonio-spurs-houston-rockets.html">135</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83278-san-antonio-spurs-los-angeles-lakers.html">96</a></li>
        <li>Daugiausia pelno: <a href="https://www.basketnews.lt/zaidejai/6728-demar-derozan.html">DeMar DeRozan</a></li>
      </ul>
    </article>
  </body>
</html>