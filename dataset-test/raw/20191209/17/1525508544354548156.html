<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793370/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D9%82%D8%AF%D8%B3-%DA%AF%DB%8C%D9%84%D8%A7%D9%86-%D8%A8%D8%A7-%D8%AE%D8%A7%D9%86%D9%88%D8%A7%D8%AF%D9%87-%D8%B4%D9%87%DB%8C%D8%AF-%D8%B1%D8%AD%DB%8C%D9%85%DB%8C-%D8%AF%DB%8C%D8%AF%D8%A7%D8%B1-%DA%A9%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:21:07+00:00"/>
    <meta property="og:title" content="فرمانده سپاه قدس گیلان با خانواده شهید رحیمی دیدار کرد"/>
    <meta property="og:description" content="رشت- سردار «محمد عبدالله پور» فرمانده سپاه قدس گیلان با خانواده شهید رحیمی جانشین گردان حمزه سیدالشهدا لشکر گیلان دیدار و گفتگو کرد."/>
  </head>
  <body>
    <article>
      <h1>فرمانده سپاه قدس گیلان با خانواده شهید رحیمی دیدار کرد</h1>
      <address>
        <time datetime="2019-12-09T17:21:07+00:00">09 Dec 2019, 17:21</time>
      </address>
      <p>به گزارش <a href="https://www.mehrnews.com/">خبرنگار مهر</a>، سردار محمد عبدالله پور عصر دوشنبه با حضور در منزل پدری شهید علیرضا (جاسم) رحیمی جانشین گردان حمزه سیدالشهدا لشکر گیلان دیدار و گفت‌وگو کرد.</p>
      <p>وی با تأکید بر تداوم نقش راهبردی شهدا در پیشرفت‌های مادی و معنوی کشور، گفت: امروز شهدا به استعانت از آیه شریفه قرآن زنده‌اند و جامعه را در مسیر درست هدایت می‌کنند.</p>
      <p>فرمانده سپاه قدس گیلان با بیان اینکه پدران و مادران شهدا از برکات نظام اسلامی هستند، افزود: دعای خیر خانواده های شهدا نیز برای حل بسیاری از مشکلات جامعه راهگشا است.</p>
      <p>وی در ادامه به برخی ویژگی های شخصیتی سردار شهید رحیمی جانشین گردان حمزه سیدالشهدا اشاره و تصریح کرد: گردان حمزه سیدالشهدا (ع) به فرماندهی سردار شهید مهدی خوش‌سیرت و همراهی رزمندگان جان بر کف، برگ زرینی در دوران دفاع مقدس برای گیلان به یادگار گذاشتند.</p>
      <p>گردان حمزه متشکل از سرداران و رزمندگان بزرگی از شهرستان آستانه‌اشرفیه و لنگرود بود که با حضور در عملیات‌های بزرگی همچون کربلای ۴ و ۵ به‌عنوان خط‌شکن، کربلای ۲، والفجر ۸، نصر ۸، نصر ۴ والفجر ۱۰ رشادت های بسیاری انجام دادند.</p>
    </article>
  </body>
</html>