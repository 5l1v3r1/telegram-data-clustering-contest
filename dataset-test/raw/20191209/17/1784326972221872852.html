<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/leonardo-dicaprio-egyutt-bulizott-kendall-jennerrel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T17:12:00+00:00"/>
    <meta property="og:title" content="Leonardo DiCaprio hatalmasat bulizott Kendall Jennerrel és Bella Hadiddal"/>
    <meta property="og:description" content="Vajon mit szól ehhez a barátnője?"/>
  </head>
  <body>
    <article>
      <h1>Leonardo DiCaprio hatalmasat bulizott Kendall Jennerrel és Bella Hadiddal</h1>
      <h2>Vajon mit szól ehhez a barátnője?</h2>
      <address><time datetime="2019-12-09T17:12:00+00:00">09 Dec 2019, 17:12</time> by <a rel="author">Vadász Emese</a></address>
      <p><b>Leonardo DiCaprio</b> mindig is imádta a gyönyörű és magas nőket, nem hiába járt sok-sok modellel az elmúlt évek során. Bár jelenleg boldog párkapcsolatban él színésznő barátnőjével, <b>Camila Morrone</b>-nal, úgy tűnik, ha teheti, még mindig szereti az idejét szép csajokkal tölteni.</p>
      <p>Az Oscar-díjas színészt pár nappal ezelőtt ugyanis nem akármilyen társaságban szúrták ki; <b>Kendall Jenner, Bella és Gigi Hadiddal bulizta át az éjszakát Miamiban</b>, egy felkapott klubban, ahol a szemtanúk szerint végig egy asztalnál ült a szupermodellekkel.</p>
      <p>Miközben pedig Leo a csajokkal kapcsolódott ki, barátnője épp a legújabb, <b>Mickey and the Bear</b> című filmjét promózta a <b>Marokkói Filmfesztiválon</b>. Azt sajnos nem tudni, hogy Camila vajon mit szólt ahhoz, hogy pasija a világ leghíresebb modelljeivel töltötte a szabadidejét, de valószínűleg nem repesett a boldogságtól, mikor megtudta…</p>
      <p>Bár miután Camila nyilvánosan <a href="https://cosmopolitan.hu/szepseg/2019/12/05/erdekes-dolgot-nyilatkozott-leonardo-dicaprio-baratnoje/">megvédte a Leóval való kapcsolatát</a>, remélhetőleg nem siklik ki a dolog egy ilyen apróság miatt. Mi nagyon drukkolunk nekik!</p>
      <figure>
        <iframe src="https://giphy.com/embed/JzfTNHqOlVDWg" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/denzel-JzfTNHqOlVDWg">via GIPHY</a>
      </p>
    </article>
  </body>
</html>