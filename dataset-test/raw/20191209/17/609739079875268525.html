<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/emniyet-acikladi-1742-araca-ceza-yagdi-41393517"/>
    <meta property="og:site_name" content="Hürriyet"/>
    <meta property="article:published_time" content="2019-12-09T17:05:00+00:00"/>
    <meta property="og:title" content="Emniyet açıkladı: 1742 araca ceza yağdı"/>
    <meta property="og:description" content="Türkiye genelinde kış lastiği takmayan 1742 araca cezai işlem uygulandı."/>
  </head>
  <body>
    <article>
      <h1>Emniyet açıkladı: 1742 araca ceza yağdı</h1>
      <h2>Türkiye genelinde kış lastiği takmayan 1742 araca cezai işlem uygulandı.</h2>
      <address><time datetime="2019-12-09T17:05:00+00:00">09 Dec 2019, 17:05</time> by <a rel="author">AA</a></address>
      <p>Emniyet Genel Müdürlüğünden (<a href="http://www.hurriyet.com.tr/haberleri/egm">EGM</a>) yapılan yazılı açıklamaya göre, soğuk hava şartlarında karlı ve buzlu yollarda güvenli <a href="http://www.hurriyet.com.tr/yoldurumu/">trafik</a> ortamının sağlanması, uygunsuz lastik kullanımından kaynaklı trafik kazalarını ve trafik kazası neticesi ölüm ve yaralanmaların en aza indirilmesi amacıyla 3-8 Aralık'ta yurt genelinde <a href="http://www.hurriyet.com.tr/haberleri/kis-lastigi">kış lastiği</a> kullanımına yönelik denetimler gerçekleştirildi.</p>
      <p>Denetimlerde, 1742 araçta kış lastiği kullanılmadığı belirlenerek 625'er liralık cezai işlem uygulandı.</p>
      <p>Ayrıca, 28 bin 63 trafik kural ihlali tespit edilerek trafik cezası yazıldı, 1935 araç trafikten men edildi.</p>
    </article>
  </body>
</html>