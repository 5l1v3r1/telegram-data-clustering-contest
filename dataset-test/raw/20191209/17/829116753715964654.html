<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-megszolalt-az-ujszinhaz-szexualis-zaklatassal-vadolt-szinesze.html"/>
    <meta property="og:site_name" content="Origo"/>
    <meta property="article:published_time" content="2019-12-09T17:44:00+00:00"/>
    <meta property="og:title" content="Mihályi Győző: Nincs zaklatási ügy"/>
    <meta property="og:description" content="Kiderült, még a feljelentő levél sem állítja, hogy megtörtént a zaklatás."/>
  </head>
  <body>
    <article>
      <h1>Mihályi Győző: Nincs zaklatási ügy</h1>
      <address><time datetime="2019-12-09T17:44:00+00:00">09 Dec 2019, 17:44</time> by <a rel="author">MTI</a></address>
      <p>
        <b>Szombaton jelent meg a sajtóban a hír, miszerint szexuális zaklatás történt az Újszínházban, még 2016-ban. A zaklatással vádolt Mihályi Győző szerint azért sározták be, hogy az Újszínházat Alföldi Róbertnek tudják adni. Az őt feljelentő ügyelő pedig korábban az Újszínház igazgatója akart lenni - írja a Blikk.</b>
      </p>
      <p>A hvg.hu nevű balliberális propagandalap írta meg (nyilvánvalóan Karácsonyéktól kapva a hírt), hogy az Újszínházban 2016 elején egy színész zaklatott egy dolgozót (aki szerintük nem színész), és ezzel kapcsolatban a balliberális budapesti városvezetés kérdéseket küldött a színháznak. Az Újszínház etikai bizottsága az intézményt érintő zaklatási vádakkal összefüggésben vizsgálatot indított.</p>
      <p>Vasárnap derült ki, hogy Mihályi Győző volt az, akit megvádoltak. A Blikk megtudta, hogy</p>
      <p>
        <mark>a 14 igazgatói posztra pályázó között volt egy egykori ügyelő, aki megírta a levelet,</mark>
      </p>
      <p>amelyre a Fővárosi Önkormányzat mint fenntartó elrendelte a vizsgálatot.</p>
      <p><a href="https://www.blikk.hu/sztarvilag/sztarsztorik/megszolalt-a-szexualis-zaklatassal-vadolt-mihalyi-gyozo-ujszinhaz/pcngppk">Mihályi Győző azt mondta a Blikknek</a>, hogy az elmúlt éjjel nem aludt jól:</p>
      <p>„Reggel 9-kor a társulat ülésén kezdtem, ahol Dörner György igazgató felszólította a dolgozókat, hogy jelentkezzen, akinek tudomása volt az állítólagos szexuális zaklatásról. Senki nem állt fel, ahogy korábban sem panaszkodott rám soha senki, pedig jelen volt a kolléga is."</p>
      <blockquote>Gyakorlatilag nincs ügy, a nevemet besározták</blockquote>
      <p>- mondta a Jászai Mari-díjas színész, aki a színházból egyenesen az általa korábban létrehozott szakszervezet etikai bizottságának meghallgatására ment.</p>
      <p>Itt mutatták meg neki a levelet, amiben az egykori színházi ügyelő folyosói pletykákra hivatkozva tájékoztatta a Fővárosi Önkormányzatot és a szakszervezetet a zaklatásról.</p>
      <blockquote>Nonszensz, felháborító és döbbenetes a rágalom. Egy sértett ember levele, amiből idézek most: Nem állítom, hogy Mihályi Győző valóban szexuálisan zaklatta a kollégát...</blockquote>
      <p>- mondta a Mihályi Győző.</p>
      <p>A színész azt mondta, neki ennyi elég is,</p>
      <aside>becsületsértésért és rágalmazásért jogi lépést tesz.</aside>
      <p>Mihályi Győző szerint alaptalan a rágalom, aminek egyetlen oka az lehet, hogy az egykori kolléga egyszerűen utálja őt.</p>
      <p>„Kemény szakmai konfliktusaink voltak és engem okolt, amiért nem lett igazgató. A politikai helyzet pedig most érett be, hogy ártani lehetett nekem, és a színház igazgatójának. Én is csak folyosói pletykákra tudok hivatkozni, de a főváros másnak, a szóbeszéd szerint Alföldi Róbertnek szánja ezt a színházat. Egyszerűen a Gothár-ügy farvizén próbáltak besározni minket" – mondta Mihályi Győző.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191207-dorner-gyorgy-ujszinhaz.html"/>
        <a href="https://www.origo.hu/itthon/20191207-zaklatasi-botrany-az-ujszinhazban-is.html"/>
        <a href="https://www.origo.hu/itthon/20191209-vizsgalat-indul-az-ujszinhazban.html"/>
      </related>
    </article>
  </body>
</html>