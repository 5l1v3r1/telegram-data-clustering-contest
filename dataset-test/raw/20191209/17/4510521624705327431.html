<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/entertainment/celebritati/john-travolta-despre-momentul-vazut-o-sotia-sa-kelly-preston-facand-sex-tom-cruise-a-fost-dur-video-1_5dee6deb5163ec4271da5ac2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T17:01:23+00:00"/>
    <meta property="og:title" content="John Travolta, despre momentul în care a văzut-o pe soţia sa, Kelly Preston, făcând sex cu Tom Cruise: „A fost dur“ VIDEO"/>
    <meta property="og:description" content="John Travolta (65 de ani) a vorbit despre momentul în care a vizionat pentru prima dată „Jerry Maguire“ şi a văzut-o pe ecran pe soţia sa, Kelly Preston (57 de ani), făcând sex cu Tom Cruise (57 de ani)."/>
  </head>
  <body>
    <article>
      <h1>John Travolta, despre momentul în care a văzut-o pe soţia sa, Kelly Preston, făcând sex cu Tom Cruise: „A fost dur“ VIDEO</h1>
      <address><time datetime="2019-12-09T17:01:23+00:00">09 Dec 2019, 17:01</time> by <a rel="author">Andreea Neblea</a></address>
      <h4>John Travolta (65 de ani) a vorbit despre momentul în care a vizionat pentru prima dată „Jerry Maguire“ şi a văzut-o pe ecran pe soţia sa, Kelly Preston (57 de ani), făcând sex cu Tom Cruise (57 de ani).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/entertainment/celebritati/john-travolta-noua-tinta-acuzatiilor-hartuire-sexuala-marturia-unui-tanar-maseur-1_5a0ac2955ab6550cb8242c6e/index.html"/>
        <a href="https://adevarul.ro/entertainment/celebritati/john-travolta-1_528b23e7c7b855ff561175a3/index.html"/>
        <a href="https://adevarul.ro/entertainment/celebritati/johntravolta-nu-deranjat-numit-homosexual-nu-pasaprea-acuzatii-1_54194dc70d133766a83379ab/index.html"/>
      </related>
      <p>John Travolta a mărturisit că a fost uimit când a vizionat scena de sex dintre soţia sa şi Tom Cruise din filmul „Jerry Maguire“, scrie <a href="https://www.dailymail.co.uk/tvshowbiz/article-7765681/John-Travolta-stunned-saw-wife-Kelly-Prestons-Jerry-Maguire-sex-scene-Tom-Cruise.html?fbclid=IwAR2OXwGipk9SUjqDp2ViMP0FIZSfnRE8t1Pcwazx9PD328JfWsxt_fJ1OlE">Daily Mail</a>. </p>
      <p>Kelly, care era căsătorită cu John Travolta de cinci ani în momentul în care filmul a fost lansat în 1996, nu l-a avertizat pe soţul său că există şi scene explicite.</p>
      <p>Invitat la „The Late Show with James Corden“, actorul şi-a amintit momentul în care a mers la premiera „Jerry Maguire“, neştiind că „urmează scena respectivă“.</p>
      <p>„N-aveam habar“, a recunoscut el. „... Şi o vezi pe soţia ta cu Tom Cruise, în mijlocul a ceva uluitor. Asta depăşeşte orice!“, a continuat Travolta.</p>
      <p>James, moderatorul emisiunii, a subliniat că în timp ce personajul lui Kelly întreţine relaţii sexuale cu Tom ea strigă: „Niciodată, să nu te opreşti niciodată!“, moment în care John a reacţionat: „A fost dur“.</p>
      <p>John Travolta şi Kelly Preston formează un cuplu din anul 1991. John a fost alături de Kelly la premiera pe covorul roşu a filmului „Jerry Maguire“, care a avut loc la teatrul Mann Village din Westwood în decembrie 1996. </p>
      <p>În acelaşi timp, Tom Cruise a participat la premieră la braţul soţiei sale de atunci, Nicole Kidman, cu care a fost căsătorit din 1990 până în 2001.</p>
      <figure>
        <iframe src="https://www.youtube.com/embed/gb58l0VAp-w" width="636" height="363" data-service="Youtube" scrolling="no"/>
      </figure>
      <hr/>
    </article>
  </body>
</html>