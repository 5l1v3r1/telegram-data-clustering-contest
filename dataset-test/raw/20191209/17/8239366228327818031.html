<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sadovyy_vydilyt_lvivskiy_chempiontsi_ovchynnikoviy_ta_ii_treneru_po_20_tys_grn_332728.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T17:46:00+00:00"/>
    <meta property="og:title" content="Садовий виділить львівській чемпіонці Овчинніковій та її тренеру по 20 тис. грн"/>
    <meta property="og:description" content="Міський голова Львова Андрій Садовий зустрівся із спортсменкою Оленою Овчинніковою, яка вчора виборола пояс чемпіонки світу WBC з муай-тай, та запропонував виділити від громади міста їй на тренеру Віктору Лазурку премії у розмірі 20 тисяч гривень."/>
  </head>
  <body>
    <article>
      <h1>Садовий виділить львівській чемпіонці Овчинніковій та її тренеру по 20 тис. грн</h1>
      <h2>Міський голова Львова Андрій Садовий зустрівся із спортсменкою Оленою Овчинніковою, яка вчора виборола пояс чемпіонки світу WBC з муай-тай, та запропонував виділити від громади міста їй на тренеру Віктору Лазурку премії у розмірі 20 тисяч гривень.</h2>
      <address>
        <time datetime="2019-12-09T17:46:00+00:00">09 Dec 2019, 17:46</time>
      </address>
      <slideshow>
        <figure>
          <img src="https://galinfo.com.ua/media/gallery/full/o/v/ovchynnikova.jpg"/>
          <figcaption>Садовий виділить львівській чемпіонці Овчинніковій та її тренеру по 20 тис. грн</figcaption>
        </figure>
        <figure>
          <img src="https://galinfo.com.ua/media/gallery/full/o/v/ovchynnikova1.jpg"/>
          <figcaption>Садовий виділить львівській чемпіонці Овчинніковій та її тренеру по 20 тис. грн</figcaption>
        </figure>
      </slideshow>
      <p>ʺТакий титул — це дуже круто! Я обожнюю спорт: плаваю, бігаю, катають на лижах, проте у мене завжди була потаємна спробувати себе у єдиноборствах. Тайський бокс — це дуже потужний вид спорту, який потрібно розвивати. Такі чемпіони, як ви, стимулюють розвиток. Ви представляєте Львові на міжнародному рівні, тому дякую за вашу працю. Ви — молодціʺ, — привітав дівчину мер Львова.</p>
      <p>Олена Овчиннікова — колишня представниця Дніпра, але останні 10 років живе і тренується у Львові. Зараз вона проживає на зйомній квартині, тому мер Львова запропонував їй подати заявку на Програму пільгового молодіжного кредитування, в межах якої можна придбати квартиру за половину вартості.</p>
      <p>ʺЯ починала абсолютно з різних видів спорту, але все ж зупинилася на боксі. Наш вид спорту потребує багато коштів: спортивне харчування, поїздки на змагання. Тому будь-яка фінансова підтримка для нас є дуже важливоюʺ, — сказала Олена Овчиннікова.</p>
      <p>ʺНам вдалося організувати цей чемпіонат, відповідно і вибороти цю нагороду, в рамках нашого Відкритого кубку Львова з кікбоксингу. Ми запросили і оплатили приїзд суддів, представників-суперників інших країн. Тобто ми від себе зробили все максимально, щоб в межах Кубка Львова вперше провести такий потужний поєдинок. Такий пояс, який виборола Олена, до цього мали лише Кличко і Ломаченкоʺ, — додав начальник управління молоді і спорту ЛМР Антон Нікулін.</p>
      <p>Опісля короткої розмови Андрій Садовий вручив чемпіонці та її тренеру значки Прапора України, а також зазначив, що місто виділить окремі премії — по 20 тис грн. Також управління молоді напрацює варіанти покращення спортивної інфраструктури для цього виду спорту.</p>
      <p>Довідка:</p>
      <p>Овчиннікова Олена — 22.04.1987 р.н., МСМК з кікбоксингу, таїландського боксу муай-тай.</p>
      <p>Титули спортсменки:</p>
      <p>World pro k-1 champion 2016, WKF</p>
      <p>World pro muay-thai champion 2015, WMC-D1</p>
      <p>World pro muay-thai champion 2014, WBC</p>
      <p>World pro muay-thai champion 2013, IKKC</p>
      <p>orld pro champion 2009, K-1 rules, ISKA</p>
      <p>World pro champion 2010, K-1 rules, WKF</p>
      <p>World pro champion 2010, muay-thai, WKF</p>
      <p>Europe pro champion 2009, MMA, ISKA</p>
      <p>Intercontinental MMA world champion 2008, EMT</p>
      <p>З 2008 року тренується в клубі ʺЮніонʺ у тренера Лазурка Віктора Мар’яновича.</p>
      <p>За освітою — магістр фізичного виховання. Закінчила Львівський Державний університет фізичної культури ім. І. Боберського.</p>
      <p>У рамках Відкритого кубка Львова з кікбоксингу WAKO, який відбував 7−8 грудня, у центральному бою гала-вечора виборола пояс чемпіонки світу WBC muaythai у суперниці з Франції Сільвії Сільвестрі.</p>
    </article>
  </body>
</html>