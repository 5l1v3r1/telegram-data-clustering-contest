<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813745/%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D8%B3%D8%A7%DB%8C%D9%BE%D8%A7-%D9%86%D9%81%D8%AA-%D9%85%D8%B3%D8%AC%D8%AF%D8%B3%D9%84%DB%8C%D9%85%D8%A7%D9%86-%DB%8C%DA%A9-%D8%AA%DB%8C%D9%85-%D9%85%D9%86%D8%B8%D9%85-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-12-09T17:36:12+00:00"/>
    <meta property="og:title" content="سرمربی تیم سایپا: نفت مسجدسلیمان یک تیم منظم است"/>
    <meta property="og:description" content="ایسنا/خوزستان سرمربی تیم فوتبال سایپا گفت: نفت مسجدسلیمان یک تیم منظم است و تا این جای کار نیز توانسته نتایج خوبی کسب کند."/>
  </head>
  <body>
    <article>
      <h1>سرمربی تیم سایپا: نفت مسجدسلیمان یک تیم منظم است</h1>
      <address><time datetime="2019-12-09T17:36:12+00:00">09 Dec 2019, 17:36</time> by <a rel="author">پریسا زنگنه منش</a></address>
      <p>ایسنا/خوزستان سرمربی تیم فوتبال سایپا گفت: نفت مسجدسلیمان یک تیم منظم است و تا این جای کار نیز توانسته نتایج خوبی کسب کند.</p>
      <p>ابراهیم صادقی در نشست خبری پیش از بازی با نفت مسجدسلیمان، اظهارکرد: به نظر من نفت، فوتبال خیلی خوبی بازی می کند. یک تیم منظم است و تا این جای کار نیز توانسته نتایج خوبی کسب کند.</p>
      <p>وی بیان کرد: به نظر من فردا بازی، خیلی خوب خواهد شد زیرا دو تیم سعی می کنند، فوتبال بازی کنند. به تیم خودمان بسیار امیدواریم . فکر می کنم در چند بازی اخیر فوتبال بهتری نسبت به قبل ارائه داده ایم و امیدواریم این روند را حفظ کنیم و  بتوانیم برنده بازی باشیم.</p>
      <p>به گزارش ایسنا، سرمربی تیم فوتبال سایپا گفت: تمام تلاش مان را می کنیم که فردا ابتدا بازی خوبی به نمایش بگذاریم و بعد بتوانیم نتیجه خوب هم کسب کنیم. امیدوارم فردا همه از تماشای بازی لذت ببرند و هر تیمی که مستحق برد است بتواند ببرد.</p>
      <p>وی عنوان کرد: نفت در جدول باخت ندارد ولی نمی توان نتیجه را پیش بینی کرد. اولین هدف ما این است که فوتبال خوبی بازی کنیم و برنده باشیم. تیم خوبی هستیم و پتانسیل خوبی داریم و در هفته های اخیر نیز بازیکنانم پخته تر و باتجربه تر شده اند.</p>
      <p>انتهای پیام</p>
    </article>
  </body>
</html>