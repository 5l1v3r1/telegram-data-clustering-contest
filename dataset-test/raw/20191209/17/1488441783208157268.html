<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/12/09/cosha-serbo-google-suoi-pixel-ricca-anteprima-689194/"/>
    <meta property="og:site_name" content="AndroidWorld"/>
    <meta property="article:published_time" content="2019-12-09T17:20:23+00:00"/>
    <meta property="og:title" content="Quante novità per i Pixel: Google annuncia ufficialmente nuove funzionalità in arrivo"/>
    <meta property="og:description" content="Google ha recentemente sviluppato Pixel Tips, i suggerimenti che vengono proposti alle varie generazioni di Pixel attraverso le impostazioni di..."/>
  </head>
  <body>
    <article>
      <h1>Quante novità per i Pixel: Google annuncia ufficialmente nuove funzionalità in arrivo</h1>
      <address><time datetime="2019-12-09T17:20:23+00:00">09 Dec 2019, 17:20</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><b>Google</b> ha recentemente sviluppato <b>Pixel Tips</b>, i suggerimenti che vengono proposti alle varie generazioni di Pixel attraverso le impostazioni di sistema. Recentemente Google ha aggiornato l’app Pixel Tips, includendo nel codice alcuni suggerimenti sulle funzionalità <b>in fase di sviluppo</b>.</p>
      <p>La prima novità emersa dal <i>teardown</i> dell’app Pixel Tips si riferisce a <a href="https://www.androidworld.it/2019/11/03/google-duo-677435/">Google Duo</a>: nel servizio di videochiamate di BigG potrebbe arrivare la modalità <i><b>Ritratto</b></i>, ovvero la ripresa video con sfondo sfocato, ed anche la modalità “<i><b>auto-framing</b></i>“, ovvero quella in grado di gestire <b>automaticamente</b> l’inquadratura del soggetto in base a dove si trova.</p>
      <p>Inoltre, nell’app Pixel Tips sono stati trovati riferimenti all’imminente distribuzione dell’app <b>Google Recorder</b>, quella che offre la possibilità di registrare il display del dispositivo sul quale è in esecuzione, per le generazioni precedenti di Pixel e della funzionalità <i><b>Call Screening</b></i>, la quale avrebbe lo scopo di proteggere l’utente dalle <b>chiamate</b> da parte di call center o gestori automatici.</p>
      <p>Altre novità interessanti potrebbero arrivare anche per <a href="https://www.androidworld.it/2019/11/12/galleria-681016/">Google Foto</a>: il noto servizio di gestione delle immagini potrebbe ricevere un nuovo <b>filtro bokeh</b> da applicare alle foto in fase di <b>modifica</b>. Il filtro sarebbe chiaramente applicabile ed indicato per i <b>ritratti</b> che sono stati scattati in modalità standard.</p>
      <p>Infine, ulteriori riferimenti sono stati scovati a proposito del <b>carosello</b> contenente le carte di pagamento registrate su <a href="https://www.androidworld.it/tag/google-pay/">Google Pay</a> all’interno del menù power. <a href="https://www.androidworld.it/2019/09/15/quanto-bello-poter-scorrere-le-carte-google-pay-tasto-power-preparatevi-sta-arrivare-android-10-foto-660707/">Abbiamo parlato più volte</a> di questa funzionalità, si presume che verrà distribuita nell’immediato futuro da parte di Google.</p>
      <p>L’aggiornamento all’app Pixel Tips è <b>in fase di distribuzione</b> da parte di Google attraverso il Play Store. Chiaramente gli unici dispositivi interessati sono proprio i Pixel di tutte le generazioni.</p>
      <p>Aggiornamento09/12/2019 ore 17:20</p>
      <p>Probabilmente prima del previsto Google ha <b>confermato <i>in toto</i></b> tutte le novità scovate dal <i>teardown</i> che vi abbiamo illustrato poco sopra. <a href="https://www.blog.google/products/pixel/more-helpful-pixel-features/">L’annuncio ufficiale</a> è arrivato tramite il blog di Google, e contiene anche qualche <b>esempio pratico</b> delle nuove funzionalità: al <a href="https://www.blog.google/products/pixel/more-helpful-pixel-features/">post originale</a> potete vedere il <b>nuovo filtro</b> di Google Foto per rendere sfocato lo sfondo delle foto scattate in modalità classica. Inoltre, abbiamo anche modo di avere un’anteprima dell’effetto <b>sfocatura</b> in tempo reale e l’<i><b>auto-framing</b></i> per Google Duo.</p>
      <p>Google <b>non si è espressa chiaramente</b> sulle tempistiche di distribuzione delle novità annunciate. Arriveranno per Pixel 2, Pixel 3, Pixel 3a e Pixel 4 entro le prossime settimane.</p>
      <footer>Fonte: <a href="https://9to5google.com/2019/12/05/pixel-tips-cards-passes-auto-call-screen-more/">9to5Google</a></footer>
    </article>
  </body>
</html>