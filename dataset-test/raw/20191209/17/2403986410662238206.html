<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vin_dozvoliv_sobi_chekati_tri_roki_chomu_normandskogo_formatu_ne_bulo_z_2016_n1246135"/>
    <meta property="og:site_name" content="24 Канал"/>
    <meta property="article:published_time" content="2019-12-09T17:30:00+00:00"/>
    <meta property="og:title" content="Він дозволив собі чекати три роки: чому нормандського формату не було з 2016"/>
    <meta property="og:description" content="Остання зустріч у нормандському форматі відбулася ще за Президентства Порошенка у 2016 році. І лише через три роки лідери України Володимир Зеленський, Франції Еммануель Макрон, Німеччини Ангела Меркель і Росії Володимир Путін зустрілися знов. Про те, чому переговорів у нормандському форматі не було тривалий час – читайте далі."/>
  </head>
  <body>
    <article>
      <h1>Він дозволив собі чекати три роки: чому нормандського формату не було з 2016</h1>
      <address>
        <time datetime="2019-12-09T17:30:00+00:00">09 Dec 2019, 17:30</time>
      </address>
      <p>
        <b>Остання зустріч у нормандському форматі відбулася ще за Президентства Порошенка у 2016 році. І лише через три роки лідери України Володимир Зеленський, Франції Еммануель Макрон, Німеччини Ангела Меркель і Росії Володимир Путін зустрілися знов. Про те, чому переговорів у нормандському форматі не було тривалий час – читайте далі.</b>
      </p>
      <p>Як сказав політичний оглядач Дмитро Литвин у прямому ефірі 24 каналу, медіа подають відсутність зустрічі у нормандському форматі у такому контексті, мовляв, Путін не хотів розмовляти з Порошенком. Але це не так.</p>
      <blockquote>Цікаво! <a href="https://24tv.ua/normandska_zustrich_divitisya_online_9_grudnya_2019__translyatsiya_n1246033">Нормандська зустріч: розпочались переговори Зеленського з Макроном – відео</a></blockquote>
      <p>Він пояснив, що насправді у 2016 році Петро Порошенко взяв на себе конкретні зобов'язання. Він дав пообіцяв розвести війська на декількох ділянках фронту, а також дав обіцянку щодо формули Штайнмаєра. </p>
      <aside>Дав обіцянку, але не виконував. І Путін чекав. Уявіть собі, він дозволив собі чекати три роки. Про що це говорить? Якщо Зеленський внесе якусь обіцянку, то потім Путін буде чекати роки, поки Зеленський її не виконає,<cite>– додав Литвин.</cite></aside>
      <h3>Що відомо про зустріч у нормандському форматі</h3>
      <p>Зеленський вже прибув на саміт у нормандському форматі до Єлисейського палацу в Парижі. Там його на сходах зустрів Макрон. </p>
      <figure>
        <img src="https://24tv.ua/resources/photos/news/620_DIR/201912/1246135_10356301.jpeg?201912164422"/>
        <figcaption>Володимир Зеленський з Емануелем Макроном</figcaption>
      </figure>
      <p>
        <b>У складі української делегації разом з Зеленським прибули:</b>
      </p>
      <ul>
        <li>глава Офісу Президента Андрій Богдан;</li>
        <li>міністр енергетики Олексій Оржель;</li>
        <li>виконавчий директор "Нафтогазу" Юрій Вітренко;</li>
        <li>глава МЗС Вадим Пристайко;</li>
        <li>помічники президента Андрій Єрмак і Сергій Шефір;</li>
        <li>заступник голови ОП Кирило Тимошенко;</li>
        <li>глава СБУ Іван Баканов;</li>
        <li>глава МВС Арсен Аваков;</li>
        <li>начальник Генштабу ЗСУ Руслан Хомчак.</li>
      </ul>
      <h3>Які питання Зеленський планував підняти на саміті</h3>
      <ul>
        <li>Українська сторона планувала обговорити припинення війни на Донбасі. Зокрема – питання розведення військ, обмін полоненими, текст формули Штайнмаєра та тему окупованого Криму.</li>
        <li>Домовитися з Росією про новий обмін полоненими – "всіх на всіх" до кінця 2019 року.</li>
        <li>Зеленський анонсував, що вимагатиме на саміті, аби майбутні місцеві вибори в ОРДЛО відбулися за українським законодавством, а кордони були під контролем держави.</li>
        <li>Щодо Криму, то Зеленський обіцяв запропонувати новий формат. Зокрема – залучити до обговорення цієї теми США.</li>
        <li>Перед самітом припускалося, що на зустрічі може гостро постати питання постачання газу. </li>
      </ul>
    </article>
  </body>
</html>