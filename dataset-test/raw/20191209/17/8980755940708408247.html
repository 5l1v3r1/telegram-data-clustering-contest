<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/falsi-biglietti-per-le-partite-della-juve-smantellata-banda-di-b-56713"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T17:00:00+00:00"/>
    <meta property="og:title" content="Biglietti falsi per le partite della Juve, smantellata banda di bagarini"/>
    <meta property="og:description" content="Sono stati arrestati 9 bagarini che vendevano falsi biglietti per le partite della Juventus. Sono ritenuti responsabili a vario titolo e in concorso di truffa e utilizzo di pubblici sigilli contraffatti."/>
  </head>
  <body>
    <article>
      <h1>Biglietti falsi per le partite della Juve, smantellata banda di bagarini</h1>
      <address>
        <time datetime="2019-12-09T17:00:00+00:00">09 Dec 2019, 17:00</time>
      </address>
      <p><b>Sono stati arrestati 9 bagarini che vendevano falsi biglietti per le partite della Juventus. </b>Sono ritenuti responsabili a vario titolo e in concorso di truffa e utilizzo di pubblici sigilli contraffatti.</p>
      <p><b>LA TRUFFA - Per le partite di Serie A e di Champions League della Juve i 9 truffatori avrebbero adescato i tifosi tramiti un sito internet di annunci gratuiti, portando gli appassionati a spendere cifre molto alte pur di assistere al match per il quale i biglietti, nei canali convenzionali, erano ampiamente esauriti.</b> La consegna dei tagliandi, con conseguente pagamento, avveniva o vicino la stazione ferroviaria di Torino o all’esterno dell’Allianz Stadium. I malcapitati acquirenti, una volta giunti ai fornelli dello stadio, avevano poi la sgradita sorpresa: i biglietti, perfettamente identici agli originali, erano falsi, e non permettevano dunque l’ingresso all’impianto.</p>
      <p><b>LE INDAGINI - Le indagini sono durate 4 mesi, e hanno accertato la vendita di 24 biglietti contraffatti per un valore tra 4.000 e 5.000 euro.</b> Ne sono stati sequestrati 32, pronti a essere venduti. I 9 provvedimenti cautelari sono stati eseguiti dai carabinieri a Napoli, in quanto i destinati dell’obbligo di firma e divieto di dimora a Torino sono residenti in Campania. Le partite in cui sarebbero stati venduti biglietti falsi sono Juve-Milan del 6 aprile 2019 e Juve-Atletico Madrid del 12 marzo e Juve-Ajax del 16 aprile 2019.</p>
    </article>
  </body>
</html>