<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/Germany/ntortmoynt-atuxhma-sto-spiti-gia-ton-vitsel-nok-aoyt-gia-enan-mhna.5653628.html"/>
    <meta property="og:site_name" content="www.sport24.gr"/>
    <meta property="article:published_time" content="2019-12-09T17:43:00+00:00"/>
    <meta property="og:title" content="Ντόρτμουντ: Ατύχημα στο σπίτι για τον Βιτσέλ, νοκ-άουτ για έναν μήνα!"/>
    <meta property="og:description" content="Ο Αξέλ Βιτσέλ είχε ατύχημα στο σπίτι του και χρειάστηκε να υποβληθεί σε άμεση χειρουργική επέμβαση στο πρόσωπο, γεγονός που θα τον κρατήσει εκτός δράσης για περίπου έναν μήνα!"/>
  </head>
  <body>
    <article>
      <h1>Ντόρτμουντ: Ατύχημα στο σπίτι για τον Βιτσέλ, νοκ-άουτ για έναν μήνα!</h1>
      <h2>Ο Αξέλ Βιτσέλ είχε ατύχημα στο σπίτι του και χρειάστηκε να υποβληθεί σε άμεση χειρουργική επέμβαση στο πρόσωπο, γεγονός που θα τον κρατήσει εκτός δράσης για περίπου έναν μήνα!</h2>
      <address><time datetime="2019-12-09T17:43:00+00:00">09 Dec 2019, 17:43</time> by <a rel="author">Βαγγέλης Σταματόπουλος</a></address>
      <p>Χωρίς τον Αξέλ Βιτσέλ θα αναγκαστεί να πορευτεί η Ντόρτμουντ μεχρι το φινάλε του 2019, με τον Βέλγο διεθνή μέσο να τραυματίζεται στο πρόσωπο σε ατύχημα που είχε σπίτι του και να αναγκάζεται να υποβληθεί σε άμεση χειρουργική επέμβαση στο νοσοκομείο "Klinikzentrum Nord Hospital" για την αποκατάσταση του προβλήματος.</p>
      <p><i>"Δυστυχώς ο Βιτσέλ θα μείνει εκτός δράσης μέχρι το τέλος της χρονιάς"</i>, αποκάλυψε ο Λουσιέν Φαβρ στη συνέντευξη Τύπου της Δευτέρας ενόψει του κρίσιμου αγώνα της Ντόρτμουντ με την Σλάβια Πράγας στο φινάλε της φάσης των ομίλων του Champions League, και πρόσθεσε:</p>
      <p>
        <i>"Υπάρχει όμως ένα θετικό πράγμα. Είναι ήδη σπίτι του. δεν μπορούμε να το αλλάξουμε τώρα. Είναι κρίμα για εκείνον, κρίμα για εμάς γιατί είναι ένας από τους σημαντικότερους παίκτες μας.</i>
      </p>
      <figure>
        <img src="https://www.sport24.gr/multimedia/video/article5653632.ece/BINARY/w620/witsel2.jpg"/>
      </figure>
      <p> </p>
      <p>
        <i>Ενημερώθηκε το πρωί της Κυριακής για αυτό. Δεν μπορούσαμε να του μιλήσουμε γιατί ήταν στο νοσοκομείο".</i>
      </p>
      <p>Σημειώνεται πως ο Βιτσέλ έχει ήδη αγωνιστεί σε 21 ματς των κιτρινόμαυρων τη φετινή σεζόν σε όλες τις διοργανώσεις μετρώντας 3 γκολ και ισάριθμες ασίστ, ενώ εκτός από το ματς με την Σλάβια Πράγας θα χάσει σίγουρα τρία ματς πρωταθλήματος: κόντρα σε Λειψία, Μάιντς και Χόφενχαϊμ.</p>
      <figure>
        <iframe data-src="https://twitter.com/BlackYellow/status/1204005522967605248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>