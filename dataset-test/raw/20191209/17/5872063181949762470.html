<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/1562406/sunadisi-me-augenaki-kai-grammeno-uefa-kai-fifa/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T17:16:23+00:00"/>
    <meta property="og:title" content="Συνάντηση με Αυγενάκη και Γραμμένο UEFA και FIFA"/>
    <meta property="og:description" content="Με αφορμή τις εξελίξεις στο ελληνικό ποδόσφαιρο…"/>
  </head>
  <body>
    <article>
      <h1>Συνάντηση με Αυγενάκη και Γραμμένο UEFA και FIFA</h1>
      <address><time datetime="2019-12-09T17:16:23+00:00">09 Dec 2019, 17:16</time> by <a rel="author">Πετρούτσου Μαρία</a></address>
      <p>
        <b>Με αφορμή τις εξελίξεις στο ελληνικό ποδόσφαιρο…</b>
      </p>
      <p>Κρίσιμο τριήμερο για το ελληνικό ποδόσφαιρο με την UEFA και τη FIFA να αποφασίζουν μια σειρά από συναντήσεις και διαβουλεύσεις στην έδρα της UEFA στη Νιόν με αφορμή τις εξελίξεις στο ελληνικό ποδόσφαιρο.</p>
      <p>Οι συναντήσεις θα πραγματοποιηθούν στην έδρα της UEFA στη Νιόν και η σειρά τους είναι ως εξής. Την Τρίτη (10/12) θα πραγματοποιηθεί σύσκεψη με όλους τους διορισμένους στην ΕΠΟ και συγκεκριμέρα τους Φούσεκ, Χούμπελ και τον πρόεδρο και τα μέλη της ΚΕΔ, Βίτορ Μέλο Περέιρα, Χουάν Αντόνιο Φερνάντεζ Μαρίν και Λιφ Λίντμπεργκ.</p>
      <p>Ενώ την Πέμπτη (12/12) έχουν κληθεί στη Νιόν ο Υφυπουργός αθλητισμού Λευτέρης Αυγενάκης αλλά και ο πρόεδρος της ΕΠΟ Ευάγγελος Γραμμένος.</p>
      <p>Η σχετική ενημέρωση αναφέρει:</p>
      <p>"Σε συνέχεια των τελευταίων εξελίξεων στο ελληνικό ποδόσφαιρο, η UEFA και η FIFA αποφάσισαν να φιλοξενήσουν σειρά συναντήσεων και διαβουλεύσεων, αρχής γενομένης από την Τρίτη 10/12 στην έδρα της UEFA στη Νιόν.</p>
      <p>Η πρώτη συνάντηση θα πραγματοποιηθεί με τη συμμετοχή όλων των διορισμένων ειδικών στην Ελληνική Ποδοσφαιρική Ομοσπονδία, του κ. Πετρ Φούσεκ – ανεξάρτητου εμπειρογνώμονα, του κ. Χέρμπερτ Χούμπελ – εντεταλμένου των FIFA/UEFA στην Ελλάδα, του προέδρου και των μελών της ΚΕΔ κκ. Βίτορ Μέλο Περέιρα, Χουάν Αντόνιο Φερνάντεζ Μαρίν και Λιφ Λίντμπεργκ.</p>
      <p>Μία δεύτερη συνάντηση θα διοργανωθεί την Πέμπτη 12 Δεκεμβρίου, επίσης στην έδρα της UEFA, για την οποία έχει ήδη αποσταλεί πρόσκληση στον πρόεδρο της ΕΠΟ Κ. Ευάγγελο Γραμμένο και τον υφυπουργό Αθλητισμού κ. Λευτέρη Αυγενάκη".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/super-league/1562400/den-zitise-eisitiria-o-panathinaikos-gia-to-paihnidi-me-ton-ofi/"/>
        <a href="https://www.neakriti.gr/article/sport/podosfairo/elliniko/omades/ofi/1562397/se-kukloforia-ta-eisitiria-tou-agona-ofi-ari/"/>
        <a href="https://www.neakriti.gr/article/sport/podosfairo/elliniko/1562394/tin-epomeni-deutera-i-klirosi-tou-kupellou-ellados/"/>
      </related>
    </article>
  </body>
</html>