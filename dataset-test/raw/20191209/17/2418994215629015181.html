<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/diethni/article/prokalei-o-tsabousoglou-paranoma-einai-auta-pou-kanei-i-ellada"/>
    <meta property="og:site_name" content="The TOC"/>
    <meta property="article:published_time" content="2019-12-09T17:52:23+00:00"/>
    <meta property="og:title" content="Προκαλεί ο Τσαβούσογλου: Παράνομα είναι αυτά που κάνει η Ελλάδα"/>
    <meta property="og:description" content="Ο τούρκος υπουργός Εξωτερικών είπε ότι η μόνη νόμιμη κυβέρνηση είναι αυτή τη στιγμή η κυβέρνηση του Σαράτζ στην Τρίπολη."/>
  </head>
  <body>
    <article>
      <h1>Προκαλεί ο Τσαβούσογλου: Παράνομα είναι αυτά που κάνει η Ελλάδα</h1>
      <h2>Ο τούρκος υπουργός Εξωτερικών είπε ότι η μόνη νόμιμη κυβέρνηση είναι αυτή τη στιγμή η κυβέρνηση του Σαράτζ στην Τρίπολη.</h2>
      <address>
        <time datetime="2019-12-09T17:52:23+00:00">09 Dec 2019, 17:52</time>
      </address>
      <p>Σε συνέντευξη Τύπου που παραχώρησε με τον Αφγανό ομόλογό του, στην Τουρκία, ο Τσαβούσογλου, σχολιάζοντας τις ελληνικές κινήσεις προχώρησε σε νέες προκλητικές δηλώσεις λέγοντας ότι «αυτά που κάνει η Ελλάδα δεν είναι νόμιμα. Για παράδειγμα το να συναντιέσαι με τον Χαφτάρ δεν είναι νόμιμο».</p>
      <p>Στη συνέχεια αναφερόμενος στη «συμφωνία» με τη Λιβύη είπε πως είναι σύμφωνη με το διεθνές δίκαιο. «Χαλάσαμε ένα μεγάλο παιχνίδι, με το να στείλουμε τα πλοία μας γύρω από την Κύπρο στις περιοχές όπου η 'ΤΔΒΚ' έχει επίσης εκδώσει άδειες έξω από την υφαλοκρηπίδα μας» και πρόσθεσε: «Δεν περίμεναν μία τέτοια κίνηση από την Τουρκία, οι ισορροπίες άλλαξαν, υπάρχει ένας ευρύτερος πανικός».</p>
      <p>Ο τούρκος υπουργός Εξωτερικών είπε ότι  «η μόνη νόμιμη κυβέρνηση είναι αυτή τη στιγμή η κυβέρνηση του Σαράτζ στην Τρίπολη. Αν η Ελλάδα θέλει να κάνει κάτι μαζί τους μπορεί κάλλιστα να πάει στην Τρίπολη».</p>
      <p>Συνεχίζοντα την επίθεση ο τούρκος υπουργός Εξωτερικών είπε ότι η Ελλάδα Θα πρέπει να συμπεριφέρεται μυαλωμένα αντί να εξαπολύει αβάσιμες κατηγορίες και να μάθουν να μοιράζονται. Δυστυχώς, αυτή η κουλτούρα δεν υπάρχει στο ελληνικό κομμάτι και στην Ελλάδα, οπότε θα κάνουμε τα δικά μας βήματα αν δεν έχουν αυτή την κουλτούρα, Αν θέλουν να πάρουν άλλα μέτρα ενάντια σε αυτά τα βήματα τότε πρέπει να έχουν έτοιμα τα χρήματα. Δεν θέλουμε να πολεμήσουμε με κανέναν, αλλά προστατεύουμε τα πλοία μας γύρω από την Κύπρο, την ηπειρωτική υφαλοκρηπίδα και υπογράψουμε τη συμφωνία με τη Λιβύη για να καθορίσουμε τους τομείς της θαλάσσιας αρχής στην εφαρμογή των μέτρων που πρέπει να λάβουμε».</p>
    </article>
  </body>
</html>