<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/szwecja-bohaterka-ruchu-metoo-skazana-za-falszywe-oskarzenie-dziennikarza-o-gwalt/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T17:45:19+00:00"/>
    <meta property="og:title" content="Szwecja: Bohaterka ruchu #Metoo skazana za fałszywe oskarżenie dziennikarza o gwałt"/>
    <meta property="og:description" content="Według wyroku sądu Cissi Wallin, która znana jest z kontrowersyjnych felietonów i wypowiedzi, ma zapłacić 5 tys. koron grzywny (475 euro), a także wypłacić dziennikarzowi odszkodowanie w wysokości 90 tys. koron (8,5 tys. euro)."/>
  </head>
  <body>
    <article>
      <h1>Szwecja: Bohaterka ruchu #Metoo skazana za fałszywe oskarżenie dziennikarza o gwałt</h1>
      <address><time datetime="2019-12-09T17:45:19+00:00">09 Dec 2019, 17:45</time> by <a rel="author" href="https://nczas.com/author/pj/" target="_blank">PJ</a></address>
      <h3>Bohaterka ruchu #Metoo Cissi Wallin została skazana w poniedziałek przez sąd w Sztokholmie na karę grzywny za pomówienie znanego dziennikarza „Aftonbladet”. Feministka publicznie oskarżyła Fredrika Virtanena o gwałt, po czym stracił on pracę.</h3>
      <p>Według wyroku sądu Cissi Wallin, która znana jest z kontrowersyjnych felietonów i wypowiedzi, ma zapłacić 5 tys. koron grzywny (475 euro), a także wypłacić dziennikarzowi odszkodowanie w wysokości 90 tys. koron (8,5 tys. euro).</p>
      <p>Głośny skandal wybuchł 16 października 2017 roku, gdy Cissi Wallin napisała na swoim Instagramie, że jest ofiarą gwałtu, a jego sprawcą publicysta „Aftonbladet” Fredrik Virtanen. Był to pierwszy w Szwecji przypadek oskarżenia w ramach ruchu #Metoo osoby znanej publicznie.</p>
      <figure>
        <iframe data-src="https://twitter.com/Rianne_Vogels/status/1204028434177036293?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Virtanen zaprzeczył oskarżeniom o gwałt, zwracając uwagę, że postępowanie w tej sprawie zostało przez policję umorzone w 2012 roku. Wallin jednak nie chciała wycofać się ze swoich słów, co doprowadziło do procesu, który zainicjował dziennikarz.</p>
      <p>Po wybuchu afery gazeta „Aftonbladet”, znana z troski o równouprawnienie i prawa kobiet, przeprowadziła wewnętrzne postępowanie, a Virtanen (choć postępowanie nie zakończyło się jakąś wiążącą konkluzją) odszedł z pracy. Napisał później książkę, w której przedstawił swoją wersję wydarzeń oraz życie w cieniu oskarżenia.</p>
      <p>W jednym ze swoich felietonów Cissi Wallin napisała, że jej mama była polską sprzątaczką.</p>
      <p>(PAP)</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/centroprawicowy-mer-alarmuje-liczba-rozbojow-i-ulicznych-kradziezy-staly-sie-plaga-paryza-video/"/>
        <a href="https://nczas.com/2019/12/09/wielka-brytania-policja-udostepnila-specjalistyczny-kurs-jak-zachowac-sie-podczas-ataku-terrorystycznego/"/>
        <a href="https://nczas.com/2019/12/09/bialorus-juz-w-granicach-federacji-rosyjskiej-rosjanie-pokazali-kontrowersyjna-mape-foto/"/>
        <a href="https://nczas.com/2019/12/09/rekord-roku-korkow-w-stolicy-francji-631-km-zakorkowanych-ulic-i-obwodnic-paryza/"/>
        <a href="https://nczas.com/2019/12/09/turcja-odeslala-do-paryza-jedenastke-islamistow-ale-nie-chodzi-o-francuski-futbol/"/>
        <a href="https://nczas.com/2019/12/09/brytyjscy-zydzi-popieraja-borisa-johnsona-i-brexit-kluczowe-wybory-w-wielkiej-brytanii-juz-za-2-dni-video/"/>
        <a href="https://nczas.com/2019/12/09/w-finlandii-u-wladzy-beda-same-kobiety-czy-feministki-beda-domagaly-sie-zachowania-parytetu/"/>
        <a href="https://nczas.com/2019/12/09/kijowianie-pilnuja-prezydenta-zelenskiego-ostrzegaja-by-w-czasie-szczytu-normandzkiego-nie-godzil-sie-na-ustepstwa-wobec-rosji/"/>
        <a href="https://nczas.com/2019/12/09/kiedy-myslisz-ze-glupiej-juz-byc-nie-moze-dla-rowniejszej-rownosci-plci-francuzi-likwiduja-pisuary/"/>
      </related>
    </article>
  </body>
</html>