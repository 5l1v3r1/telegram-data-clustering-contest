<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/ghostbusters-afterlife-ilk-fragman-yayinlandi-h81402.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T17:45:32+00:00"/>
    <meta property="og:title" content="Ghostbusters: Afterlife'tan İlk Fragman Yayınlandı"/>
    <meta property="og:description" content="Efsane Ghostbusters serisinin dördüncü filmi olacak Ghostbusters: Afterlife'ın ilk fragmanı yayınlandı. Filmde tanıdık yüzlere de rastlayacağız."/>
  </head>
  <body>
    <article>
      <h1>Ghostbusters: Afterlife'tan İlk Fragman Yayınlandı</h1>
      <h2>80'lerin unutulmaz yapımı Ghostbusters filminin devam niteliğindeki Ghsotbusters: Afterlife'tan ilk fragman izleyicinin beğenisine sunuldu. Yeni nesil bir kadroya yer veren filmde aynı zamanda eski kadrodan isimlere de rastlayacağız.</h2>
      <address><time datetime="2019-12-09T17:45:32+00:00">09 Dec 2019, 17:45</time> by <a rel="author" href="https://www.webtekno.com/yazar/tugayp" target="_blank">Tugay Parçaoğlu</a></address>
      <p>Ghostbusters hayranları sonunda önümüzdeki sene vizyona girecek olan yeni Ghostbusters filminin fragmanına kavuştu. Filmde cehennemden çıkan zebaniler yer almasa da her zamanki gibi yakalanmayı bekleyen gayet bol miktarda hayalet mevcut olacak.</p>
      <p>Seriye ait son film, ilk filmin yönetmeni Ivan Reitman'ın oğlu<b> Jason Reitman</b> tarafından yönetilmişti. Genç Reitman ise daha önceden yaptığı bir açıklamada yeni filmin, birinci ve ikinci filmin<b> devamı olacağını söylemişti.</b> Ghostbusters: Afterlife fragmanı sayesinde artık bu açıklamanın altındaki mesajı kavrayabiliyoruz.</p>
      <h3>İşte 2020'de vizyona girecek Ghostbusters: Afterlife filminin ilk fragmanı:</h3>
      <figure>
        <iframe src="https://www.youtube.com/embed/ahZFCF--uRY" width="700" height="500" data-service="Youtube" scrolling="no"/>
      </figure>
      <p>Filmin odağı <b>Paul Rudd, Carrie Coon, Mckenna Grace ve Finn Wolfhard'ın</b> canlandırdığı bir ailenin üzerinde. Ailenin küçük bir kasabaya taşınıp bölge hakkında bir şeyler öğrenmesiyle olaylar gelişiyor. Keşfedilen bu paranormal hadiselerin devamında aile, orijinal Ghostbusters ekibinden arta kalan ekipmanları buluyor ve Ghostbusters hakkında bilgi sahibi oluyor. </p>
      <h3>Eski Ghostbusters kadrosundan bazı isimler de filmde yer alacak:</h3>
      <figure>
        <img src="https://www.webtekno.com/images/editor/default/0002/33/011ad97b46ed00e97c3eda3c562fb8ad72cf746a.jpeg"/>
      </figure>
      <p><b>Bill Murray, Dan Aykroyd ve Ernie Hudson</b> gibi ilk filmin kadrosundan birçok sevilen isim, bu yeni devam filminde rollerini tekrar canlandırmak için kamera karşısına geçecekler. Ayrıca ailedeki çocuklardan biri, ilk filmde Harold Ramis’in oynadığı Egon Spengler'a benziyor. Bu ayrıntıdan çeşitli çıkarımlara ulaşmak mümkün.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/ghostbusters-the-video-game-remastered-cikis-tarihi-h73517.html">Ghostbusters: The Video Game Remastered'ın Çıkış Tarihi Açıklandı</a>
      </p>
      <p>Ghostbusters: Afterlife, efsane serinin dördüncü filmi olarak izleyiciye sunulacak ve bunun yanında ikinci güncel Ghostbusters filmi olacak. Önceki film olan Ghostbusters (2016), orijinal filmin tamamen kadın karakterlerle oluşturulmuş bir tekrarıydı. Ivan Reitman'ın belirttiğine göre bu film, tamamen farklı bir öykü anlatıyordu. 2016 yapımlı Ghostbusters, internet üzerinde birçok eleştiri almış; orta seviye gişe hasılatı ve düşük beğenili yorumlarıyla vasat bir film olarak anılmıştı.</p>
      <p><b>Kaynak : </b>https://www.polygon.com/2019/12/9/20999345/ghostbusters-afterlife-trailer</p>
    </article>
  </body>
</html>