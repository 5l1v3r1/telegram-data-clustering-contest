<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339727.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="'אם זה היה דרעי היו שוחטים אותו'; התמונה של גפני ואיווט - כיכר השבת"/>
    <meta property="og:description" content="איווט ליברמן הפך מזמן לאויב מספר אחד של הציבור החרדי - אריה דרעי, שהיה חברו הטוב, ניתק איתו כל מגע; כעת, תמונה אחת של משה גפני מחויך לצד יו&quot;ר ישראל ביתנו, מעוררת סערה בכנסת (ארץ) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>'אם זה היה דרעי היו שוחטים אותו'; התמונה של גפני ואיווט - כיכר השבת</h1>
      <address>
        <time datetime="2019-12-09T17:45:00+00:00">09 Dec 2019, 17:45</time>
      </address>
      <p>אביגדור ליברמן, יו"ר 'ישראל ביתנו', הפך בחודשים האחרונים לאויב מספר אחד של הפוליטיקאים החרידם שרואים בו כמי שהפיל את ממשלת הימין ומוביל את מדינת ישראל לבחירות שלישיות בתוך שנה אחת בלבד, כשברקע הסתה נוראית כנגד הציבור החריד ולומדי התורה הקדושה.</p>
      <p>בשבועות האחרונים, לאחר שתיקה ארוכה, חברי הכנסת החרדים בחרו לשבור שתיקה ולהשיב לו אש. מי שהיה החריף מכולם הוא יו"ר 'דגל התורה', ח"כ משה גפני, שבמסיבת עיתונאים במשכן הכנסת תקף את איווט ואמר: "לאיש הזה אסור להיות במערכת הפוליטית בישראל. האיש המושחת הזה, איך הוא לא מתבייש? מי אתה בכלל? אנטישמי, מושחת, אפס". </p>
      <p>אך בשעות הערב (שני) תועד גפני כשהוא מחויך לצד אביגדור ליברמן ביציאה ממשכן הכנסת. תמונה שעוררה סערה בקרב חבריו בסיעות החרדיות.</p>
      <p>בלשכתו טענו: "ח"כ ליברמן פגש את הרב גפני בשיחת מסדרון בכנסת והתלונן בפניו על שקרא לו "אנטישמי" ו"אפס", מעולם לא תקפתי אותך אישית למה אתה קורא לי כך? תהה ליברמן. הא ותו לא!".</p>
      <p>אך לא כולם קיבלו את ההסבר לתמונה: "אם היה מדובר באריה דרעי - היו שוחטים אותו", התבטא ח"כ בש"ס: "האיש הזה מלכלך עלינו ומתבטא בצורה שיאיר לפיד ואפילו טומי לפיד לא העזו, אז צריך בכלל להגיב לו? למה להתייחס אליו ולהצטלם לצידו. קשה להבין את ההנהלות הזו, מי מצטלם עם האויב בשעת מלחמה, ועוד מחייך?".</p>
      <p>כזכור, רק אתמול הצטרף יו"ר 'העבודה-גשר', ח"כ עמיר פרץ, למתקפה נגד ליברמן ואמר לו: "השנאה והגזענות שיצרת כלפי החרדים והערבים הן הסיבות שנגררנו לבחירות שלישיות". אמש התבטא ליברמן כי: " 90% מהחרדים ששירתו בצה"ל יצאו מהגטו".</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339804.html">השם הנדיר שהוסיף שר התורה ביום הניתוח</a>
        </li>
        <li>
          <a href="https://www.kikar.co.il/339497.html">הראשון לציון: "ראשי ערים פורצים גדר, חוטאים ומחטיאים"</a>
        </li>
        <li>
          <a href="https://www.kikar.co.il/339778.html">פרוש מינה את שי נתן; משרד הפנים פסל</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>