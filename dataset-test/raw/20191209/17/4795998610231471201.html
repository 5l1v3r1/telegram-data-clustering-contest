<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/fitch-ten-turk-bankalari-hakkinda-aciklama,851472"/>
    <meta property="og:site_name" content="T24"/>
    <meta property="article:published_time" content="2019-12-09T17:21:00+00:00"/>
    <meta property="og:title" content="Fitch'ten Türk bankaları hakkında açıklama"/>
    <meta property="og:description" content="Kredi derecelendirme şirketi, Türk bankalarında kredi kalitesinin baskı altında olmaya devam ettiğine işaret etti"/>
  </head>
  <body>
    <article>
      <h1>Fitch'ten Türk bankaları hakkında açıklama</h1>
      <h2>Kredi derecelendirme şirketi, Türk bankalarında kredi kalitesinin baskı altında olmaya devam ettiğine işaret etti</h2>
      <address>
        <time datetime="2019-12-09T17:21:00+00:00">09 Dec 2019, 17:21</time>
      </address>
      <p>ABD merkezli uluslararası kredi derecelendirme şirketi Fitch Ratings, Türk bankalarında kredi kalitesinin baskı altında olmaya devam ettiğine işaret etti.<br/>Fitch, düşük büyüme ve gelişmiş piyasalarda para politikalarının gevşetilmesinin gelişmekte olan piyasalarda faiz indirimi için bir ateşleyici olabileceğini ve bunun ekonomik aktivite ile kredi büyümesini daha da destekleyebileceğini belirtti.<br/>Foreks'te yer alan habere göre gelişmekte olan piyasa bankalarının yüzde 14 için kredi görünümünün negatif olduğunu ve negatif görünümlerin Kolombiya, Kostarika, Güney Afrika ve Türkiye’de yoğunlaştığını belirten Fitch, kredi kalitesinin Türkiye ve Körfez İşbirliği Konseyi bölgesinde baskı altında olmaya devam ettiğini vurguladı.<br/>Fitch, Türk bankalarında yüksek döviz kredileri, stage 2 ve yeniden yapılandırılmış krediler, inşaat ve enerji gibi bazı sorunlu sektörlerdeki riskler nedeniyle varlık kalitesinin daha da zayıflamasının beklendiğini de vurguladı.</p>
    </article>
  </body>
</html>