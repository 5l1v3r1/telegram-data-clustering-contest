<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/diethni/toyrkiko-ypoyrgeio-esoterikon-apelathike-50chroni-ypikoos-elladas-logo-scheseon-tis-me-tzichantistes/"/>
    <meta property="og:site_name" content="TheCaller.Gr"/>
    <meta property="article:published_time" content="2019-12-09T17:54:41+00:00"/>
    <meta property="og:title" content="Tουρκικό Υπ. Εσωτ.: Απελάθηκε 50χρονη υπήκοος Ελλάδας λόγω σχέσεων της με τζιχαντιστές - Δεν τους έχει απασχολήσει ποτέ στο παρελθόν λένε οι Ελληνικές Αρχές"/>
    <meta property="og:description" content="Το υπουργείο Εσωτερικών της Τουρκίας ανακοίνωσε πως σε συνεννόηση με τις ελληνικές απέλασαν μία 5oχρονη υπήκοο Ελλάδος που είχε σχέσεις με τζιχαντιστές."/>
  </head>
  <body>
    <article>
      <h1>Tουρκικό Υπ. Εσωτ.: Απελάθηκε 50χρονη υπήκοος Ελλάδας λόγω σχέσεων της με τζιχαντιστές - Δεν τους έχει απασχολήσει ποτέ στο παρελθόν λένε οι Ελληνικές Αρχές</h1>
      <address>
        <time datetime="2019-12-09T17:54:41+00:00">09 Dec 2019, 17:54</time>
      </address>
      <p>Ωστόσο σύμφωνα μετο<a href="https://www.cnn.gr/news/kosmos/story/200100/den-exei-apasxolisei-tis-ellinikes-arxes-i-tzixantistria-poy-apelasan-oi-toyrkoi"> cnn.gr</a> oι ελληνικές Αρχές διευκρινίζουν ότι η 50χρονη Ελληνίδα δεν τους έχει απασχολήσει ποτέ στο παρελθόν, σε σχέση με τους ξένους μαχητές που πολεμούν στη Συρία.</p>
      <p>Συγκεκριμένα, πηγές των Αρχών ασφαλείας στην Ελλάδα ανέφεραν στο CNN Greece ότι πρόκειται για 50χρονη Ελληνίδα, παντρεμένη με Σύρο πολίτη, η οποία ζούσε για πολλά χρόνια στην Τουρκία και ζήτησε η ίδια τον επαναπατρισμό της.</p>
      <p>Το όνομά της, σύμφωνα με τις ίδιες πηγές, δεν βρίσκεται σε καμία λίστα τρομοκρατών και δεν εκκρεμεί εις βάρος της στη χώρα μας καμία δίωξη.</p>
      <p>Από την πλευρά του ωστόσο το υπουργείο Εσωτερικών της Τουρκίας έκανε λόγο για «απέλαση Έλληνα πολίτη ο οποίος ήταν ξένος τρομοκράτης μαχητής».</p>
      <p>Συγκεκριμένα η ανακοίνωση του τουρκικού ΥΠΕΣ αναφέρει: «Συνεχίζεται η προώθηση των ξένων τρομοκρατών μαχητών στις χώρες τους. Στο πλαίσιο αυτό απελάθηκε σήμερα στη χώρα του ένας ξένος τρομοκράτης μαχητής πολίτης της Ελλάδος».</p>
      <p>H ανακοίνωση αυτή προκάλεσε έκπληξη στις ελληνικές Αρχές, δεδομένων των στοιχείων που διαθέτουν για τη γυναίκα αυτή.</p>
    </article>
  </body>
</html>