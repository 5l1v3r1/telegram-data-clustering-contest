<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/az-uj-bioshock-valojaban-mar-negy-eve-keszul/52012"/>
    <meta property="og:site_name" content="PC Guru"/>
    <meta property="article:published_time" content="2019-12-09T17:54:00+00:00"/>
    <meta property="og:title" content="Az új BioShock valójában már négy éve készül?"/>
    <meta property="og:description" content="A 2K ma egy közlemény mellékes megjegyzéseként megerősítette, hogy jön az új BioShock, maga a játék azonban állítólag már négy éve készül."/>
  </head>
  <body>
    <article>
      <h1>Az új BioShock valójában már négy éve készül?</h1>
      <address><time datetime="2019-12-09T17:54:00+00:00">09 Dec 2019, 17:54</time> by <a rel="author">SteelSaint</a></address>
      <p>
        <b>A 2K ma egy közlemény mellékes megjegyzéseként megerősítette, hogy jön az új BioShock, maga a játék azonban állítólag már négy éve készül.</b>
      </p>
      <ul>
        <li>Készül az új BioShock</li>
        <li>Mely a 2K szerint még jó pár évig fejlesztés alatt fog állni</li>
        <li>Azonban belsős források szerint a projekt egyáltalán nem új</li>
        <li>Hanem legalább 2015 óta fejlesztik már, igaz, közben egyszer rebootolták</li>
      </ul>
      <p>Ma délután a 2K valószínűleg mindenkit alaposan meglepett, mikor mindenfajta felvezetés vagy előzetes utalgatás nélkül egyszer csak bejelentette, hogy új stúdiót nyitnak Cloud Chamber néven, mely a legújabb BioShockon <a href="https://www.pcguru.hu/hirek/breking-hivatalos-keszul-az-uj-bioshock/52005">fog dolgozni</a>. És bár a bejelentés alapján könnyen hihetnénk azt, hogy ez bizony egy teljesen új projekt, a játékhoz közel álló források szerint erről szó sincs, hiszen a csak Parkside-ként emlegetett BioShock 4 fejlesztése legkésőbb 2015-ben elkezdődött már.</p>
      <p>A források szerint a projekt ráadásul először nem is belsős fejlesztőkhöz került, hanem az austini Certain Affinity csapatához, akik egészen addig főleg nagyobb sorozatoknál végeztek különféle kisegítő munkákat. A csapat egészen 2017-ig dolgozott a Parkside-on, azonban ekkor a 2K közbelépett, elvette tőlük a projektet, és egy saját kicsi, titkos csapatnak adtak, egyben pedig rebootolta is azt. Amennyiben igazak ezek a belsős hírek, úgy ez a rebootolt játék lett most hivatalosan is bejelentve a délután folyamán, miután a stúdió végzett a tervezés javával, és a BioShock fejlesztése ténylegesen is megindult.</p>
      <figure>
        <img src="https://www.pcguru.hu/uploads/editors/bioshock-2-parkside-smal.jpg"/>
      </figure>
      <h3>Kapcsolódó információk</h3>
      <p><b>megjelenés:</b> Nincs adat</p>
      <p>
        <b>hírek</b>
      </p>
    </article>
  </body>
</html>