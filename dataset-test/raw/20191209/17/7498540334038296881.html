<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/la-piena-del-po-danni-20-milioni-euro-agli-argini-dei-canali/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-12-09T17:07:00+00:00"/>
    <meta property="og:title" content="La piena del Po: danni per 20 milioni di euro agli argini dei canali"/>
    <meta property="og:description" content="REGGIO EMILIA – Nei primi tre giorni della piena del Po, a partire dalla notte fra il 16 e il 17 novembre, gli impianti idrovori del Consorzio di bonifica dell’Emilia centrale hanno smaltito circa 100 milioni di metri cubi d’acqua. Questa enorme quantità di acqua che si è riversata nei canali ha determinato danni molto […]"/>
  </head>
  <body>
    <article>
      <h1>La piena del Po: danni per 20 milioni di euro agli argini dei canali</h1>
      <address>
        <time datetime="2019-12-09T17:07:00+00:00">09 Dec 2019, 17:07</time>
      </address>
      <p>
        <b>La mappa dei punti dove sarà necessario intervenire in provincia di Reggio. Le idrovore del Consorzio di bonifica dell’Emilia centrale hanno smaltito circa 100 milioni di metri cubi d’acqua</b>
      </p>
      <p><b>REGGIO EMILIA</b> – Nei primi tre giorni della piena del Po, a partire dalla notte fra il 16 e il 17 novembre, gli impianti idrovori del Consorzio di bonifica dell’Emilia centrale hanno smaltito circa <b>100 milioni di metri cubi d’acqua</b>. Questa enorme quantità di acqua che si è riversata nei canali ha determinato <b>danni molto ingenti alle arginature dei canali, stimati in quasi 20 milioni di euro</b>. La stima, anticipata nei giorni scorsi da<i> TG Reggio</i> e <i>Reggionline,</i> arriva al termine di un minuzioso monitoraggio da parte dei tecnici consortili. Tra i canali danneggiati il Canalazzo di Brescello, il Canale Castelnuovo Basso a Gualtieri, il Cavo Naviglio a Reggio Emilia e Correggio e il Canale di Casalpò a Castelnuovo Sotto.</p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/12/argini-rive-rotte-piena-9-12.jpg"/>
      </figure>
      <related>
        <h4>
          <b>Guarda anche</b>
        </h4>
        <a href="https://www.reggionline.com/la-piena-del-po-vista-dal-drone-le-idrovore-porto-la-casa-dei-pontieri-boretto-torrione-gualtieri/"/>
      </related>
    </article>
  </body>
</html>