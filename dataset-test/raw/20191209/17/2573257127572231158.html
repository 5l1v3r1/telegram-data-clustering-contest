<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/tentativi-di-phishing-637514"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T17:15:35+00:00"/>
    <meta property="og:title" content="Phishing: il tentativo di frode arriva via email per trafugare dati sensibili"/>
    <meta property="og:description" content="I tentativi di phishing sono ancora molto frequenti e le email tramite cui si diffondono sono sempre diverse ma nonostante ciò alcuni accorgimenti si rivelano sufficienti ed efficaci al fine di evitare la perdita di dati sensibili o denaro."/>
  </head>
  <body>
    <article>
      <h1>Phishing: il tentativo di frode arriva via email per trafugare dati sensibili</h1>
      <address><time datetime="2019-12-09T17:15:35+00:00">09 Dec 2019, 17:15</time> by <a rel="author">Giorgia Leanza</a></address>
      <p>
        <i>I tentativi di phishing sono ancora molto frequenti e le email tramite cui si diffondono sono sempre diverse ma nonostante ciò alcuni accorgimenti si rivelano sufficienti ed efficaci al fine di evitare la perdita di dati sensibili o denaro.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/12/PostePay-.png"/>
      </figure>
      <p>Il tentativo di frode online, noto come phishing, arriva via email utilizzando il nome di varie aziende e istituti bancari e colpisce quanti più utenti possibili per trafugare i loro dati sensibili attraverso apposite pagine clone. I tentativi di phishing possono costituire una vera e propria <b>truffa online.</b> Infatti, in alcuni casi non si limitano al furto dei dati ma tentano di estorcere anche denaro; arrivando addirittura ad accedere ai conti e alle carte di credito delle vittime. I cyber-criminali hanno ideato una strategia ben precisa per raggiungere il loro scopo e, in molte occasioni, utilizzano anche altri mezzi, come gli SMS e i Social, pur mantenendo invariata la tecnica del tentativo di frode.</p>
      <p>Fortunatamente è possibile smascherare l’inganno prima che possa arrecare danni alle potenziali vittime. A tal fine è necessario conoscere i procedimenti attuati dai malfattori e imparare a identificare i messaggi fraudolenti. Scopriamo, quindi, quali sono le caratteristiche che permettono di <b>riconoscere i tentativi di phishing</b> e come comportarsi per stroncare la truffa prima di <a href="https://www.tecnoandroid.it/2019/12/08/smishing-clienti-di-poste-italiane-636962">perdere dati e denaro. </a></p>
      <h3>Tentativi di Phishing: come smascherare l’inganno ed evitare la truffa!</h3>
      <p>Al fine di smascherare ed evitare i<b> tentativi di phishing</b> è necessario ricordare quali sono le principali caratteristiche delle email tramite cui si presentano, e quindi:</p>
      <ul>
        <li>
          <i>messaggi dal tono intimidatorio o accattivante</i>
        </li>
        <li>
          <i>link o file allegati e l’invito ad utilizzarli</i>
        </li>
        <li>
          <i>eventuali errori grammaticali nel testo</i>
        </li>
        <li>
          <i>indirizzi non identificabili</i>
        </li>
        <li>
          <i>l’invito a fornire o aggiornare dati personali attraverso pagine suggerite</i>
        </li>
      </ul>
      <p>Comunicazioni contenenti tali caratteristiche rappresentano quasi sempre vere e proprie truffe. Le aziende, così come gli istituti bancari, non richiedono mai per alcun motivo di fornire dati sensibili utilizzando link o file presenti nelle email. In questi casi, quindi, è opportuno procedere con l’<b>eliminazione del messaggio</b> senza esitare. E’ fondamentale non dare alcuna importanza alla comunicazione e ignorare i link o i file ricevuti, che possono rivelarsi decisamente pericolosi.</p>
    </article>
  </body>
</html>