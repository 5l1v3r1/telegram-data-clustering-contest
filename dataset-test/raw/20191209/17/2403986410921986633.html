<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/yak_silno_mozhut_zminitisya_reytingi_zelenskogo_pislya_normandskogo_samitu_n1245977"/>
    <meta property="og:site_name" content="24 Канал"/>
    <meta property="article:published_time" content="2019-12-09T17:01:00+00:00"/>
    <meta property="og:title" content="Рівень довіри до Зеленського: як зустріч у Парижі може вплинути на рейтинг президента"/>
    <meta property="og:description" content="Результати нормандського саміту впливатимуть на рейтинг Зеленського. Але, орієнтуючись на громадську думку в питанні шляхів розв’язання збройного конфлікту на Донбасі, сумнівно, що Зеленський піде на поступки, які б негативно були сприйняті суспільством."/>
  </head>
  <body>
    <article>
      <h1>Рівень довіри до Зеленського: як зустріч у Парижі може вплинути на рейтинг президента</h1>
      <address><time datetime="2019-12-09T17:01:00+00:00">09 Dec 2019, 17:01</time> by <a rel="author" href="https://24tv.ua/inna_zholobovich_tag5230/" target="_blank">Інна Жолобович</a></address>
      <p>
        <b>Результати нормандського саміту впливатимуть на рейтинг Зеленського. Але, орієнтуючись на громадську думку в питанні шляхів розв’язання збройного конфлікту на Донбасі, сумнівно, що Зеленський піде на поступки, які б негативно були сприйняті суспільством.</b>
      </p>
      <p>Таку думку 24 каналу висловив заступник директора соціологічної служби Центру Разумкова Михайло Міщенко.</p>
      <blockquote>Це цікаво: <a href="https://24tv.ua/normandska_zustrich_use_shho_vazhlivo_znati_n1244862">Нормандська зустріч: усе, що важливо знати</a></blockquote>
      <p>Водночас, як зауважує соціолог, ставлення до політика формується кількома факторами.</p>
      <aside>Досягнення миру – меншою мірою залежить лише від зусиль Зеленського і загалом української сторони. Якщо це не пов’язується з діями Зеленського, а перекладається на іншу сторону, то не надто істотно вплине на рейтинги президента,<cite>– зазначає Михайло Міщенко.</cite></aside>
      <p><b>Важливо!</b> Згідно опитувань КМІС наприкінці листопада до президента Володимира Зеленського позитивно ставляться 52% українців, негативно – 19%.</p>
      <p>
        <b>Як даними соціологів змінювалося ставлення до Зеленського позитивно:</b>
      </p>
      <ul>
        <li>73% – у вересні;</li>
        <li>66% – в жовтні;</li>
        <li>64% – на початку листопада;</li>
        <li>52% – в кінці листопада.</li>
      </ul>
      <blockquote>Читайте також: <a href="https://24tv.ua/na_maydani_pochalos_viche_chervoni_liniyi_pered_normandskim_samitom_foto_video_n1245628">"Варта на Банковій": під Офісом Президента досі проходить акція – фото, відео</a></blockquote>
      <p>Фахівець додає: у перші місяці після виборів відбувається сплеск рейтингів президента серед тих, хто за нього не голосував. І саме вони потім відмовляються від підтримки глави держави, Але серед тих, хто голосував за Зеленського, менше всього розчарованих у президентові. Розчарування спостерігається серед прихильників інших політиків, які ще на початку осені висловлювали довіру Зеленському.</p>
      <aside>У Зеленського ситуація з рівнем довіри непогана. У Порошенка через приблизно той же термін після обрання уже був негативний баланс довіри, але все залежатиме від діяльності Зеленського,<cite>– переконаний Михайло Міщенко.</cite></aside>
      <p>
        <b>Що відомо про зустріч у нормандському форматі:</b>
      </p>
      <ul>
        <li>Зустріч проходить 9 грудня в Парижі. У її межах вперше зустрінуться Зеленський і Путін. До цього вони лише декілька разів говорили телефоном. Востаннє обговорили повернення Росією українських військових кораблів і питання газових перемовин.</li>
        <li>Українська сторона давно наполягала на зустрічі у нормандському форматі, де б обговорили питання врегулювання ситуації на Донбасі. Але Росія довго її відтягувала, пояснюючи це тим, що вона "не принесе користі без ретельної підготовки".</li>
        <li>Попередньо анонсовані питання України під час нормандської зустрічі – розведення військ, обмін полоненими, текст формули Штайнмаєра та Крим.</li>
        <li>Передумовами для проведення норманського саміту стали розведення військ у Станиці Луганській (завершилося 30 червня), Золотому (2 листопада) та Петрівському (11 листопада). Також відбулися розмінування цих територій і демонтаж фортифікаційних споруд з обох боків. У підсумку тут має розміститися майбутня демілітаризована зона.</li>
      </ul>
      <figure>
        <img src="https://24tv.ua/resources/photos/news/620_DIR/201911/1240645_10262221.png?201911133134"/>
      </figure>
    </article>
  </body>
</html>