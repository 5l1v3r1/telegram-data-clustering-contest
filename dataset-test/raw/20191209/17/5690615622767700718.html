<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840344-u-turechchini-vveli-podatok-na-prozhivannya-u-gotelyakh-scho-zminitsya-dlya-turistiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:13:00+00:00"/>
    <meta property="og:title" content="У Туреччині ввели податок на проживання у готелях: що зміниться для туристів"/>
    <meta property="og:description" content="КИЇВ. 9 грудня. УНН. Президент Туреччини Реджеп Таїп Ердоган підписав закон про введення податку з туристів у розмірі 2% від вартості готельного номера. Про …"/>
  </head>
  <body>
    <article>
      <h1>У Туреччині ввели податок на проживання у готелях: що зміниться для туристів</h1>
      <address><time datetime="2019-12-09T17:13:00+00:00">09 Dec 2019, 17:13</time> by <a rel="author">Наталія Рябцева</a></address>
      <p><b>КИЇВ. 9 грудня. УНН.</b> Президент Туреччини Реджеп Таїп Ердоган підписав закон про введення податку з туристів у розмірі 2% від вартості готельного номера. Про це повідомляє <b>УНН</b> із посиланням на <a href="https://www.turizmguncel.com/haber/otellere-yuzde-2-ek-vergiyi-de-iceren-yeni-vergi-duzenlemesi-yasalasti">TourismGuncel</a>.</p>
      <p>"Було введено в дію нове податкове регулювання, включаючи додатковий податок у 2% на сферу житла. Згідно з новим регулюванням, податок, що буде стягуватись з готелів, становитиме 1% до 2020 року, а з наступного року – 2%. Податок включатиме всі інші витрати у готелі", - пишуть у виданні.</p>
      <p>Цей відсоток буде стягуватися з готелів, пансіонатів, гостьових будинків та інших місць розміщення туристів. Проте від нього можуть бути звільнені різні студентські гуртожитки, табори. Відзначається, що податок для туристів буде оформлятися окремим документом.</p>
      <p>Зазначимо, що під оподаткування не підпадуть оздоровчі заклади.</p>
      <p>Нагадаємо, з наступного року в Амстердамі <a href="https://www.unn.com.ua/uk/news/1827570-v-amsterdami-vvodyat-nayvischiy-turistichniy-podatok-u-yevropi">підвищать туристичний збір</a> до найбільшого у Європі. Столиця Нідерландів буде збирати 3 євро з людини за ніч із туристів, які ночують у готелях. Окрім того, є ще 7% податок від вартості номера.</p>
    </article>
  </body>
</html>