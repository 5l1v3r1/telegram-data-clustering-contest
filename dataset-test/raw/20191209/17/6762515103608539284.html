<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/tenis/tenis-garbine-muguruza-potrzebuje-nowego-ale-sprawdzonego-punktu-widzenia/14cb7bm"/>
    <meta property="og:site_name" content="Przegląd Sportowy"/>
    <meta property="article:published_time" content="2019-12-09T17:27:40+00:00"/>
    <meta property="og:title" content="Muguruza: Potrzebuję nowego, ale sprawdzonego punktu widzenia!"/>
    <meta property="og:description" content="Była mistrzyni Wimbledonu i Roland Garros Garbine Muguruza zacznie sezon z nowym trenerem. A właściwie trenerką. Hiszpanka będzie współpracować ze swoją rodaczką Conchitą Martinez."/>
  </head>
  <body>
    <article>
      <h1>Muguruza: Potrzebuję nowego, ale sprawdzonego punktu widzenia!</h1>
      <address><time datetime="2019-12-09T17:27:40+00:00">09 Dec 2019, 17:27</time> by <a rel="author" href="https://www.przegladsportowy.pl/autorzy/bartosz-gebicz" target="_blank">Bartosz Gębicz</a></address>
      <p>
        <b>Była mistrzyni Wimbledonu i Roland Garros Garbine Muguruza zacznie sezon z nowym trenerem. A właściwie trenerką. Hiszpanka będzie współpracować ze swoją rodaczką Conchitą Martinez.</b>
      </p>
      <p>
        <a href="https://plebiscyt.przegladsportowy.pl/">Wybierz sportowca roku! Głosuj codziennie i wygraj BMW serii 3 &gt;&gt;</a>
      </p>
      <p>- Cieszę się, że wracamy do tego, co było dobre i co przynosiło pozytywne efekty, że znów będzie kontynuowane. W przeszłości sprawdzaliśmy się i w chwilach sukcesu, i wtedy, gdy szło nam gorzej. Mam nadzieję, że to wszystko znów zadziała - wierzy Martinez, która po tegorocznym Wimbledonie rozstała się z Samem Sumykiem, a później w pięciu turniejach pod dowództwem kapitan fedcupowej reprezentacji Hiszpanii Anabel Mediny Garrigues wygrała zaledwie jedno spotkanie. Jej najlepszymi wynikami w 2019 roku były wielkoszlemowe czwarte rundy w Londynie i w Paryżu, a także zwycięstwo w małej imprezie w Monterrey. To znacznie poniżej tego, co zawodniczka osiągała w poprzednich sezonach.</p>
      <related>
        <a href="http://onet.tv/s/przegladsportowy/reprezentacja-rosji-wykluczona-z-io-komentarz-ps-to-jedna-z-najwiekszych-kar-w/vp0rjq"/>
      </related>
      <p>- Potrzebuję teraz nowego, ale pewnego punktu widzenia - tłumaczy zmiany Muguruza, zapewniając jednocześnie, że nauczyła się lepiej reagować na porażki. - Nie dołują mnie, raczej mobilizują do zwiększonego wysiłku. Ciągle mam motywację, nie czuję, że znajduję się w schyłkowej fazie kariery. Dużo rzeczy się zmieniło. Tour stał się niezwykle wyrównany, wielu spraw nie da się przewidzieć. Nie uważam, że znajduję się teraz jakoś bardzo daleko od punktu, w którym się już byłam. Najważniejsze, to teraz zbierać kolejne zwycięstwa, odzyskać pewność w kluczowych momentach i unikać kontuzji - uważa tenisistka z Barcelony. Z Martinez współpracowała już w 2017 roku, gdy triumfowała na świętej trawie przy Church Road.</p>
      <p>Zagubienie 26-letniej mistrzyni najlepiej obrazują dziś twarde liczby. Była liderka rankingu WTA sezon 2019 zaczynała na 18. pozycji. A więc też nisko. Teraz jest już jednak 35. z perspektywą na kolejne spadki. Ostatnio słynna tenisistka nie potrafiła przede wszystkim zrobić kroku do przodu nie tylko jeśli chodzi o stronę mentalną, ale także jeśli fitness i przygotowanie fizyczne. Na tym tle przegrywała z młodszą konkurencją. I ostatnio słono za to płaciła...</p>
    </article>
  </body>
</html>