<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/12/09/nbu_sprostiv_umovi_kredituvannja_fopiv_detali.html"/>
    <meta property="og:site_name" content="Соцпортал"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="​НБУ спростив умови кредитування ФОПів, - деталі"/>
    <meta property="og:description" content="Тепер банки будуть використовувати портфельний підхід для попередньої оцінки фізичних осіб – підприємців."/>
  </head>
  <body>
    <article>
      <h1>​НБУ спростив умови кредитування ФОПів, - деталі</h1>
      <address>
        <time datetime="2019-12-09T17:45:00+00:00">09 Dec 2019, 17:45</time>
      </address>
      <h4>Тепер банки будуть використовувати портфельний підхід для попередньої оцінки фізичних осіб – підприємців.</h4>
      <figure>
        <img src="https://socportal.info/media/contentimages/46e5dee5918250ad.png"/>
      </figure>
      <p>Про це повідомляється на сайті НБУ.</p>
      <p>Дане правило буде поширене на усі кредити ФОПам сумою до 5 млн грн.</p>
      <p>Основним фактором, за яким оцінюватимуть ризики, буде своєчасність погашення боргу.</p>
      <p>НБУ також запровадив окремий вид прийнятного для зменшення кредитного ризику забезпечення у вигляді права довірчої власності.</p>
      <h4>Деталі:</h4>
      <p>Нацбанк затвердив зміни до Положення №351, які мають спростити умови кредитування банками фізичних осіб – підприємців. Вони набувають чинності 7 грудня 2019 року.</p>
      <p>На практиці це означатиме, що ключовим фактором оцінки ризиків позичальників буде своєчасність погашення боргу. Так, допоки позичальники не допускатимуть прострочок за своїми зобов’язаннями, надані їм кредити вважатимуться високоякісними.</p>
      <p>За такими кредитами банки визначатимуть мінімальний кредитний ризик. Спрощений підхід до оцінки кредитних ризиків фізичних осіб – підприємців також спростить формальні процедури з кредитного адміністрування. Загалом це розширить можливості банків кредитувати МСБ та спростить підприємцям доступ до кредитних ресурсів.</p>
      <blockquote>«Відновлення кредитування залежить, зокрема, від простоти отримання кредиту. Ми хочемо забезпечити такі умови, коли і малий бізнес має доступ до фінансування, і водночас ризики для банків та системи загалом лишаються низькими та контрольованими, зберігається цінова та фінансова стабільність. Це один з кроків у потрібному напрямі та логічне продовження роботи з активізації кредитування, яке забезпечить стійке економічне зростання”, – зазначила перша заступниця голови Національного банку Катерина Рожкова.</blockquote>
      <p>Крім того, з урахуванням нещодавніх законодавчих змін, змінами до Положення №351 додатково запроваджено окремий вид прийнятного для зменшення кредитного ризику забезпечення у вигляді права довірчої власності.</p>
      <p><a href="https://socportal.info/category/politics/">Всі новини економіки України</a> читайте в розділі #Банкова на Соцпорталі.</p>
    </article>
  </body>
</html>