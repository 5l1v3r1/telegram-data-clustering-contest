<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205398-pgnig-ta-eru-rozpochinayut-rozvidku-ta-ekspluataciyu-vuglevodnevih-rodovishch-na-lvivshchini"/>
    <meta property="og:site_name" content="Mind UA"/>
    <meta property="article:published_time" content="2019-12-09T17:35:00+00:00"/>
    <meta property="og:title" content="PGNiG та ЕРУ розпочинають розвідку та експлуатацію вуглеводневих родовищ на Львівщині"/>
    <meta property="og:description" content="В першу чергу буде пробурено розвідувальну свердловину завглибшки до 2,5 км"/>
  </head>
  <body>
    <article>
      <h1>PGNiG та ЕРУ розпочинають розвідку та експлуатацію вуглеводневих родовищ на Львівщині</h1>
      <h2>В першу чергу буде пробурено розвідувальну свердловину завглибшки до 2,5 км</h2>
      <address>
        <time datetime="2019-12-09T17:35:00+00:00">09 Dec 2019, 17:35</time>
      </address>
      <p>Польська нафтогазова компанія (PGNiG) підписала угоду з ERU Management Services (американська материнська компанія групи ERU) про співпрацю в галузі розвідки та експлуатації вуглеводнів у західній частині України, біля кордону з Польщею. Про це йдеться у пресрелізі групи копмпаній «Енергетичні ресурси України» (ЕРУ). </p>
      <p>Угода між ЕРУ та PGNiG передбачає спільну діяльність за ліцензією на вуглеводневій ділянці, розташованій у Львівській області (поблизу польського кордону). В першу чергу буде пробурено розвідувальну свердловину завглибшки до 2,5 км та проведено геофізичні дослідження для проектування місця розташування наступних свердловин. Розвідувальні роботи будуть розпочаті негайно після отримання всіх необхідних узгоджень та дозволів.</p>
      <p>«У нас є вагомі підстави вважати, що цей регіон має високий вуглеводневий потенціал., подібний до найбільшого в Польщі Перемишльського родовища природного газу. Ми, безумовно, зможемо застосувати в Україні наш великий досвід та ноу-хау, які ми здобули за 60 років діяльності з розвідки та експлуатації на Перемишльському родовищі,» – відзначив президент правління PGNiG Пьотр Возняк.</p>
      <p>PGNiG та ERU займаються експортом природного газу в Україну з 2016 року. Компанії також спільно постачали газ для потреб української газотранспортної системи та державного підприємства «Укртрансгаз».</p>
      <p>У серпні 2019 року PGNiG придбала американський ЗПГ для ЕРУ, який після регазифікації в терміналі імені президента Лєха Качинського в польському Свіноуйсьце був проданий ЕРУ для розміщення в українських газових сховищах. Спільна діяльність із розвідки та експлуатації українських родовищ є новим, але дуже перспективним напрямом співпраці двох компаній.</p>
      <p>Нагадаємо: наприкінці серпня PGNiG заявила, що <a href="https://mind.ua/news/20201382-pgnig-ta-eru-pidpisali-ugodu-pro-pridbannya-zridzhenogo-gazu-z-ssha">придбає зріджений природний газ</a> у США, який буде продано компанії «Енергетичні Ресурси України».</p>
      <related>
        <h4>Також читайте</h4>
        <a href="https://mind.ua/news/20205381-serednya-cina-importnogo-prirodnogo-gazu-v-listopadi-znizilasya-na-111"/>
        <a href="https://mind.ua/news/20205295-novij-konkurs-na-rozrobku-dilyanki-delfin-mozhe-buti-ogoloshenij-u-berezni-2020-roku"/>
        <a href="https://mind.ua/news/20205284-rosneft-rozrahovue-rozpochati-torgivlyu-spg-2020-roku"/>
      </related>
    </article>
  </body>
</html>