<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727792/do-kraya-na-dekemvri-dvizhenieto-za-pazardzhik-po-pat-i-8-se-prenasochva-prez-s-malo-konare.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T17:07:00+00:00"/>
    <meta property="og:title" content="До края на декември движението за Пазарджик по път I-8 се пренасочва през с. Мало Конаре"/>
    <meta property="og:description" content="Пазарджик. От днес до 30-ти декември се ограничава движението в посока Пазарджик по път I-8 Пазарджик – Пловдив. Спирането на трафика ще бъде за отсечката от изхода на Пазарджик до кръстовището за с. Мало Конаре, поради ремонт на 5 км от трасето, съобщиха от Агенция &quot;Пътна инфраструктура&quot;. През тази и следващата година ще бъдат ремонтирани общо 15 км от първокласния път, койт"/>
  </head>
  <body>
    <article>
      <h1>До края на декември движението за Пазарджик по път I-8 се пренасочва през с. Мало Конаре</h1>
      <address><time datetime="2019-12-09T17:07:00+00:00">09 Dec 2019, 17:07</time> by <a rel="author">Агенция "Фокус"</a></address>
      <p><b><i>Пазарджик. </i></b>От днес до 30-ти декември се ограничава движението в посока Пазарджик по път I-8 Пазарджик – Пловдив. Спирането на трафика ще бъде за отсечката от изхода на Пазарджик до кръстовището за с. Мало Конаре, поради ремонт на 5 км от трасето, съобщиха от <b>Агенция "Пътна инфраструктура"</b>. През тази и следващата година ще бъдат ремонтирани общо 15 км от първокласния път, който е един от най-натоварените в Пазарджишка област. Прогнозната стойност на ремонтните дейности е 18 млн. лв. Те включват частично стабилизиране на пътната конструкция, полагане на геомрежи и нов асфалт, оформяне на банкети и подобряване на отводняването.<br/>До 30-ти декември трафикът за Пазарджик ще се пренасочва по обходен маршрут: от кръстовището за с. Мало Конаре, по път III-8003, през с. Мало Конаре, до пътно кръстовище с път III-3703, през с. Добровница до Пазарджик. В посока Пловдив движението по първокласния път ще се извършва еднопосочно в една лента. <br/>Необходимо е шофьорите да карат с повишено внимание, съобразена скорост и да спазват стриктно въведената временната организация за безопасност на движението.</p>
    </article>
  </body>
</html>