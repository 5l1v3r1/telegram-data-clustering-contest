<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/ceska-1-liga/clanek/1171039-sestava-kola-kapitan-slavie-uderil-na-sparte-se-tleskalo-kanonade.html"/>
    <meta property="og:site_name" content="www.sport.cz"/>
    <meta property="article:published_time" content="2019-12-09T17:22:00+00:00"/>
    <meta property="og:title" content="SESTAVA KOLA: Kapitán Slavie udeřil, na Spartě se tleskalo kanonádě"/>
    <meta property="og:description" content="Spěchali do Dortmundu, a tak si u Nisy nechtěli komplikovat život. Sešívaní převálcovali dalšího soupeře a pomalu je jen otázkou, jak rychle budou mít mistrovský titul jistý... Hned tři hráči Slavie figurují v ideální sestavě 19. kola fotbalové Fortuna ligy podle Sport.cz. Dva zástupce má v jedenáctce Sparta, Slovácko a také nováček z Českých Budějovic."/>
  </head>
  <body>
    <article>
      <h1>SESTAVA KOLA: Kapitán Slavie udeřil, na Spartě se tleskalo kanonádě</h1>
      <address><time datetime="2019-12-09T17:22:00+00:00">09 Dec 2019, 17:22</time> by <a rel="author">dos, Sport.cz</a></address>
      <p>Spěchali do Dortmundu, a tak si u Nisy nechtěli komplikovat život. Sešívaní převálcovali dalšího soupeře a pomalu je jen otázkou, jak rychle budou mít mistrovský titul jistý... Hned tři hráči Slavie figurují v ideální sestavě 19. kola fotbalové Fortuna ligy podle Sport.cz. Dva zástupce má v jedenáctce Sparta, Slovácko a také nováček z Českých Budějovic.</p>
      <p>Ještě jsem tady, ozval se kapitán Slavie důrazně. Milan Škoda se v poslední době začal vytrácet ze sestavy, v Liberci však udeřil plnou silou. První gól dal a na druhý přihrál Traorému, dvě asistence si připsal Stanciu.</p>
      <p>Oslava ofenzivy byla k vidění na Letné, kde Sparta v přímé bitvě o třetí místo porazila Mladou Boleslav divokým skóre 5:2. Parádní gól a asistenci si připsal obránce Sáček, desátou podzimní trefu si připsal Kanga. Bilanci jedna plus jedna vykázal také hostující Bucha. Letenským přišla vhod porážka Plzně, na Slovácku se o ni vydatně přičinili obránce Kadlec a záložník Havlík.</p>
      <p>Jihočeský nováček si smlsnul na Příbrami, výborně znovu zachytal veterán Drobný a gólovou pojistku si připsal obránce Havel. Baník uspěl v Ďolíčku, opřít se mohl o útočníka Kuzmanoviče.</p>
      <p>
        <b>
          <u>Sestava 19. kola fotbalové Fortuna ligy podle Sport.cz:</u>
        </b>
      </p>
      <p><b>Drobný</b> (České Budějovice) - <b>Sáček</b> (Sparta), <b>Kadlec</b> (Slovácko), <b>Havel</b> (České Budějovice) - <b>Kanga</b> (Sparta), <b>Traoré</b> (Slavia), <b>Bucha</b> (Mladá Boleslav), <b>Havlík</b> (Slovácko) - <b>Stanciu</b> (Slavia), <b>Škoda</b> (Slavia), <b>Kuzmanovič</b> (Ostrava).</p>
    </article>
  </body>
</html>