<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104038/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T17:38:28+00:00"/>
    <meta property="og:title" content="США ввели санкції проти мера латвійського міста Вентспілс"/>
    <meta property="og:description" content="Міністерство фінансів США на підставі “закону Магнітського” запровадило санкції проти декількох осіб і організацій в Європі, Азії та Латинській Америці, зокрема, проти мера латвійського міста Вентспілс Айвара Лембергса."/>
  </head>
  <body>
    <article>
      <h1>США ввели санкції проти мера латвійського міста Вентспілс</h1>
      <address>
        <time datetime="2019-12-09T17:38:28+00:00">09 Dec 2019, 17:38</time>
      </address>
      <p>Міністерство фінансів США на підставі "закону Магнітського" запровадило санкції проти декількох осіб і організацій в Європі, Азії та Латинській Америці, зокрема, проти мера латвійського міста Вентспілс Айвара Лембергса.</p>
      <p>Про це повідомляє "Європейська правда" із посиланням на <a href="https://rus.delfi.lv/">Delfi.</a></p>
      <p>Лембергса обвинувачують у привласненні державних активів, корупції у сфері держзамовлень і хабарництві. Американський Мінфін називає Лембергса олігархом, який використовував свій вплив на політичні партії для лобіювання вигідних йому призначень на високі посади.</p>
      <p>До санкційного списку внесені чотири організації, що належать Лембергсу або підконтрольні йому - Управління Вентспілсського вільного порту, Агентство розвитку Вентспілса, Асоціація розвитку бізнесу і Латвійська асоціація транзитного бізнесу.</p>
      <p>Транзакції цих організацій обмежені на 30 днів. Також блокується вся власність Лембергса, її частки, які побічно і прямо належать цим організаціям структури, які знаходяться в США, у власності або під контролем резидентів США.</p>
      <p>"Корупція забирає у жителів своєї країни ресурси, основні послуги та економічні можливості, збагачуючи окремих людей і сприяючи знищенню навколишнього середовища, політичної нестабільності і конфліктів", - заявив міністр фінансів США Стівен Мнучін.</p>
    </article>
  </body>
</html>