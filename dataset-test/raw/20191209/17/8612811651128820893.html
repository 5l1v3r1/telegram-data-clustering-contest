<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/international/america/news/trump-warns-kim-if-they-act-hostilely-they-will-lose-everything-265206"/>
    <meta property="og:site_name" content="Dainik Savera Times"/>
    <meta property="article:published_time" content="2019-12-09T17:20:07+00:00"/>
    <meta property="og:title" content="ट्रंप ने किम को दी चेतावनी, कहा- अगर ये शत्रुतापूर्ण तरीके से करेंगे कार्रवाई, तो खो देंगे सब कुछ"/>
    <meta property="og:description" content="वाशिंगटनः अमेरिका के राष्ट्रपति डोनाल्ड ट्रंप ने उत्तर कोरिया के नेता किम जोंग-उन को चेतावनी दी है कि अगर वे शत्रुतापूर्ण तरीके से कार्रवाई करेंगे तो वह ‘सब कुछ’ खो देंगे। यह बयान उत्तर कोरिया द्वारा उसके बैलिस्टिक मिसाइल कार्यक्रम से जुड़े एक परीक्षण के तुरंत बाद आया है। एक समाचार एजेंसी ने ट्रंप के रविवार के ट्वीट के हवाले से कहा कि किम जोंग-उन बहुत स्मार्ट हैं और उनके पास खोने के लिए बहुत कुछ है।"/>
  </head>
  <body>
    <article>
      <h1>ट्रंप ने किम को दी चेतावनी, कहा- अगर ये शत्रुतापूर्ण तरीके से करेंगे कार्रवाई, तो खो देंगे सब कुछ</h1>
      <address><time datetime="2019-12-09T17:20:07+00:00">09 Dec 2019, 17:20</time> by <a rel="author">Priyanka</a></address>
      <p>वाशिंगटनः अमेरिका के राष्ट्रपति डोनाल्ड ट्रंप ने उत्तर कोरिया के नेता किम जोंग-उन को चेतावनी दी है कि अगर वे शत्रुतापूर्ण तरीके से कार्रवाई करेंगे तो वह ‘सब कुछ’ खो देंगे। यह बयान उत्तर कोरिया द्वारा उसके बैलिस्टिक मिसाइल कार्यक्रम से जुड़े एक परीक्षण के तुरंत बाद आया है। एक समाचार एजेंसी ने ट्रंप के रविवार के ट्वीट के हवाले से कहा कि किम जोंग-उन बहुत स्मार्ट हैं और उनके पास खोने के लिए बहुत कुछ है।</p>
      <p>अगर वे शत्रुतापूर्ण तरीके से कार्य करते हैं तो हर चीज गंवा देंगे।’’ ट्रंप ने संयुक्त घोषणा पत्र का जिक्र किया, जिसमें दोनों नेताओं ने कोरियाई प्रायद्वीप के लिए पूर्ण परमाणु निरस्त्रीकरण के लिए काम करने का वादा किया था। ट्रंप ने कहा कि उन्होंने सिंगापुर में मेरे साथ ठोस परमाणु निरस्त्रीकरण पर हस्ताक्षर किए थे। उन्होंने कहा कि अमेरिका के राष्ट्रपति के साथ वह अपने विशेष संबंध को निर्थक नहीं करना चाहते।</p>
      <p>उन्होंने कहा कि किम जोंग-उन के नेतृत्व में उत्तर कोरिया के पास जबरदस्त आर्थिक संभावनाएं हैं, लेकिन इसे वादे के मुताबिक परमाणु निरस्त्रीकरण करना चाहिए। नाटो, चीन, रूस, जापान और पूरी दुनिया इस मुद्दे पर एकजुट है। उत्तर कोरिया की सरकारी केसीएनए न्यूज एजेंसी के एक संक्षिप्त बयान के अनुसार, उत्तर कोरिया ने रविवार को सोहे में अपने सैटेलाइट लॉन्च केंद्र की घोषणा की। यह उत्तर कोरिया के मिसाइल कार्यक्रम से जुड़ा है।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Trump Warns Kim, "If They Act Hostilely, They Will Lose Everything"</p>
    </article>
  </body>
</html>