<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78255-Trojica-obvinenych-v-suvislosti-s-vybuchom-plynu-v-presovskom-panelaku-pojde-do-vazby"/>
    <meta property="og:site_name" content="REFRESHER"/>
    <meta property="article:published_time" content="2019-12-09T17:54:00+00:00"/>
    <meta property="og:title" content="Trojica obvinených v súvislosti s výbuchom plynu v prešovskom paneláku pôjde do väzby"/>
    <meta property="og:description" content="Sudca trojicu ľudí vypočúval od rána."/>
  </head>
  <body>
    <article>
      <h1>Trojica obvinených v súvislosti s výbuchom plynu v prešovskom paneláku pôjde do väzby</h1>
      <address><time datetime="2019-12-09T17:54:00+00:00">09 Dec 2019, 17:54</time> by <a rel="author">Viktor Kniš</a></address>
      <p>
        <b>Sudca trojicu ľudí vypočúval od rána.</b>
      </p>
      <p>Traja obvinení z trestného činu všeobecného ohrozenia v súvislosti s výbuchom plynu v jednom z prešovských bytových domov pôjdu do väzby. V pondelok o tom rozhodol Okresný súd v Prešove.</p>
      <p>Prešovská polícia na sociálnej sieti informovala už včera o vývoji vyšetrovania tragickej nehody v Prešove zo 6. decembra. <i>„V trestnej veci všeobecného ohrozenia v súvislosti s prípadom výbuchu obytného bloku v meste Prešov vzniesol krajský vyšetrovateľ obvinenie trom osobám a predložil prokuratúre podnet na ich väzobné stíhanie,“ </i>písala polícia na Facebooku.  </p>
      <p>Hovorca mesta Prešov Vladimír Tomek zároveň prezradil viac o plánoch so zničeným objektom. Zatiaľ je v pláne zbúranie vrchných 4 alebo 5 poschodí. </p>
      <p>
        <b>Aktualizované 19:00</b>
      </p>
      <p>Trojica sa voči rozsudku odvolala, hovorkyňa súdu vysvetlila, prečo v tomto prípade musí byť trojica vo väzbe.<i> „Obvinených v predmetnej trestnej veci vzal sudca pre prípravné konanie do väzby zhodne na základe dôvodnej obavy, že by mohli pôsobiť na svedkov, znalcov, spoluobvinených alebo inak mariť objasňovanie skutočností závažných pre trestné stíhanie,“</i> uviedla hovorkyňa súdu Ivana Petrufová.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/78214-Policia-vzniesla-obvinenie-trom-osobam-v-suvislosti-s-exploziou-plynu-v-presovskom-panelaku-stihat-ich-budu-vazobne"/>
        <a href="https://refresher.sk/78161-Zena-z-poskodenej-bytovky-v-Presove-po-explozii-Susedia-hovorili-ze-sa-pocas-prac-na-oprave-poskodili-rozvody-plynu"/>
        <a href="https://refresher.sk/78166-Prezidentka-Zuzana-Caputova-venovala-obetiam-explozie-v-Presove-5-000-eur-a-poskytla-ubytovanie-pocet-obeti-bude-asi-este-rast"/>
        <a href="https://refresher.sk/78168-Vlada-posle-na-ucet-mesta-Presov-milion-eur-Rodiny-su-v-soku-este-nevedia-ze-sa-nebudu-mat-kam-vratit-hovori-premier"/>
        <a href="https://refresher.sk/78172-Hyenizmus-najhrubsieho-zrna-Podvodnici-okradaju-obete-explozie-v-Presove-o-peniaze-vytvaraju-falosne-zbierky-a-bankove-ucty"/>
        <a href="https://refresher.sk/78175-5-veci-ktore-o-tragickej-explozii-v-presovskom-panelaku-vieme-a-5-klucovych-otazok-bez-odpovedi-Preco-zlyhavala-technika"/>
        <a href="https://refresher.sk/78177-Hasici-definitivne-zlikvidovali-poziar-v-presovskom-panelaku-kde-explodoval-plyn"/>
        <a href="https://refresher.sk/78180-Pocet-ludi-ktori-prisli-pri-vybuchu-plynu-o-zivot-stupol-na-7-Panelak-nespnal-bezpecnostne-predpisy-uz-pred-dvoma-rokmi"/>
      </related>
    </article>
  </body>
</html>