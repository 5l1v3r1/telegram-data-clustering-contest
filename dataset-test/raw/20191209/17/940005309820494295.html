<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/financiar/orban-despre-eliminarea-pensiilor-speciale-decizia-noastra-e-foarte-clara.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-12-09T17:13:00+00:00"/>
    <meta property="og:title" content="Orban, despre eliminarea pensiilor speciale: Decizia noastră e foarte clară"/>
    <meta property="og:description" content="Premierul Ludovic Orban le-a cerut, luni, tuturor parlamentarilor să susţină proiectul de lege privind eliminarea pensiilor speciale, cu excepţia pensiilor de serviciu ale militarilor, pe care Partidul Naţional Liberal l-a depus în Parlament."/>
  </head>
  <body>
    <article>
      <h1>Orban, despre eliminarea pensiilor speciale: Decizia noastră e foarte clară</h1>
      <h2>Premierul Ludovic Orban le-a cerut, luni, tuturor parlamentarilor să susţină proiectul de lege privind eliminarea pensiilor speciale, cu excepţia pensiilor de serviciu ale militarilor, pe care Partidul Naţional Liberal l-a depus în Parlament.</h2>
      <address>
        <time datetime="2019-12-09T17:13:00+00:00">09 Dec 2019, 17:13</time>
      </address>
      <p>El a declarat, la finalul unei întrevederi cu membrii Asociaţiei Municipiilor din România, că un astfel de demers reprezintă "un act de dreptate".</p>
      <p>"În ceea ce ne priveşte pe noi, PNL, decizia noastră este foarte clară: noi susţinem calculul pensiilor pe principiul contributivităţii. Asta este decizia politică a PNL, cu singura excepţie, a pensiilor de serviciu care sunt acordate cadrelor militare. (...) Le cerem parlamentarilor să-l amendeze, dar să susţină proiectul de lege, după care să punem capăt practicii pensiilor speciale, cu excepţia pensiilor de serviciu pentru militari. Mi se pare un act de dreptate, un act corect şi le cer parlamentarilor să voteze proiectul de lege al PNL privind desfiinţarea pensiilor speciale", a afirmat Orban.</p>
      <p>Sursa: Agerpres</p>
    </article>
  </body>
</html>