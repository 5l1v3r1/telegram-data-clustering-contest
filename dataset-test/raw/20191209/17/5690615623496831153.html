<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840353-na-ternopilschini-na-budivnitstvi-cholovika-nasmert-pereyikhav-kran"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T17:46:00+00:00"/>
    <meta property="og:title" content="На Тернопільщині на будівництві чоловіка насмерть переїхав кран"/>
    <meta property="og:description" content="КИЇВ. 9 грудня. УНН. На Тернопільщині під час будівельних робіт 52-річного чоловіка насмерть переїхав кран. Про це повідомляє УНН з посиланням на відділ …"/>
  </head>
  <body>
    <article>
      <h1>На Тернопільщині на будівництві чоловіка насмерть переїхав кран</h1>
      <address><time datetime="2019-12-09T17:46:00+00:00">09 Dec 2019, 17:46</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> На Тернопільщині під час будівельних робіт 52-річного чоловіка насмерть переїхав кран. Про це повідомляє <b>УНН</b> з посиланням на відділ комунікації ГУНП у Тернопільській області.</p>
      <p>Так, чоловік працює кранівником на одній із будівельних фірм офіційно близько шести років. Очевидці кажуть, що потерпілий саме збирався їхати з будови на базу, але щось пішло не так. Він вийшов з транспортного засобу, аби перевірити його. Проте залишив кран на передачі з ключами в замку запалювання</p>
      <p>Коли робітник намагався заглянути під крило, сперся на колесо. В результаті, кран почав котитися і підім'яв під себе чоловіка. Це побачили майстри й викликали швидку.</p>
      <p>З больовим шоком та ушкодженням черевної та грудної порожнини потерпілого госпіталізували до лікарні.</p>
      <p>Проте врятувати життя чоловікові не вдалося. За кілька годин він помер. Даний факт працівники поліції внесли в ЄРДР відповідно до статті 272 частина 1 ККУ - Порушення правил безпеки під час виконання робіт з підвищеною небезпекою.</p>
      <p>Нагадаємо, в Одесі на будівництві <a href="https://www.unn.com.ua/uk/news/1840310-v-odesi-na-budivnitstvi-cholovik-vpav-u-3-metroviy-kotlovan?fbclid=IwAR3XMmonzP_6ToMxo0JVqmfKteAjG7WJiJHrJ0BiCpUUTLa7SxFX9NSsunw">травмувався чоловік</a>, він впав у 3-метровий котлован.</p>
    </article>
  </body>
</html>