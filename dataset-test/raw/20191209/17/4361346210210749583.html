<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/igy-kell-ezt-egy-apa-buntetesbol-ket-hetre-atvette-lanya-kozossegi-oldalait-meg-is-sokszorozta-a-kovetoi-szamat/188241"/>
    <meta property="og:site_name" content="www.borsonline.hu"/>
    <meta property="article:published_time" content="2019-12-09T17:00:00+00:00"/>
    <meta property="og:title" content="Így kell ezt: Egy apa büntetésből két hétre átvette lánya közösségi oldalait - meg is sokszorozta a követői számát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Így kell ezt: Egy apa büntetésből két hétre átvette lánya közösségi oldalait - meg is sokszorozta a követői számát</mark>
      </h1>
      <address><time datetime="2019-12-09T17:00:00+00:00">09 Dec 2019, 17:00</time> by <a rel="author">Bors</a></address>
      <p>Nehéz eldönteni, hogy élete legrosszabb vagy legjobb döntését hozta meg a tinilány, amikor átadta apjának a közösségi oldalait. A texasi Madelynn Sumpter rossz fát tett a tűzre, szülei, Tawnya Ford és Larry Sumpter pedig ajánlatot tettek neki. Dönthetett: <b>vagy a telefonját veszik el egy teljes hónapra, vagy a közösségi oldalainak a felügyeletét adja át két hétre</b>. Madelynn ez utóbbit választotta - ám állítólag már az első posztok után könyörgött az egy hónapos büntiért.</p>
      <p>Larry ugyanis - miután közzétette, hogy bizony innentől lánya Insta- és TikTok-csatornáján ő lesz az úr - ki is tett egy kamaszokat kifigurázó fotót <i>“Cukinak érzem magam, de lehet, hogy később törlöm”</i> felirattal. Madelynn követői pedig imádták.</p>
      <figure>
        <embed-post data-src="https://www.instagram.com/p/B4vx9pdH8h7" data-service="Instagram"/>
      </figure>
      <p><i>“Madelynn az első nap után azt mondta, meggondoltam magam, az egy hónapot választom. Larry azt mondta neki: nem. Már túl sokat fektettem bele. Túl sok ötletem van”</i> - emlékezett vissza a bünti első napjaira a kamaszlány anyja, hozzátéve: párja olyannyira belejött, hogy könnyen lehet, hogy ha vissza kell adnia a lányának az oldalakat, ő maga regisztrál a TikTok videómegosztóra - írja az Oddity Central.</p>
      <figure>
        <iframe src="https://www.youtube.com/embed/Oi3tN9WP6vY" width="650" height="360" data-service="Youtube" scrolling="no"/>
      </figure>
      <p>Mondanunk sem kell: a 15 éves lányát kínosabbnál kínosabb posztokkal jó magaviseletre nevelő apuka pillanatok alatt hatalmas népszerűségre tett szert, <b>Madelynn Insta-oldalán pedig a kezdeti 2700 követő helyett 16 ezer sorakozik, és követeli vissza aput.</b></p>
      <figure>
        <embed-post data-src="https://www.instagram.com/p/B5RC0WfnwyK" data-service="Instagram"/>
      </figure>
      <figure>
        <iframe src="https://www.youtube.com/embed/EFB3zWuqm1s" width="650" height="360" data-service="Youtube" scrolling="no"/>
      </figure>
    </article>
  </body>
</html>