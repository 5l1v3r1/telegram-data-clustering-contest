<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153856-vhid-u-russkij-ad-aktyvisty-piketuvaly-pered-koncertom-serogy-u-lucku"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T17:52:00+00:00"/>
    <meta property="og:title" content="«Вхід у «РуSSкій AD»: активісти пікетували перед концертом Серьоги у Луцьку"/>
    <meta property="og:description" content="Перед 18 годиною на Театральному майдані почали збиратися чоловіки із плакатами та транспарантами"/>
  </head>
  <body>
    <article>
      <h1>«Вхід у «РуSSкій AD»: активісти пікетували перед концертом Серьоги у Луцьку</h1>
      <address>
        <time datetime="2019-12-09T17:52:00+00:00">09 Dec 2019, 17:52</time>
      </address>
      <p>У Луцьку активісти влаштували пікет під Волинським облмуздрамтеатром імені Тараса Шевченка перед концертом білоруського виконавця Сєрьоги сьогодні, 9 грудня.<br/><br/>Перед 18 годиною на Театральному майдані почали збиратися чоловіки із плакатами та транспарантами. <br/><br/>Нагадаємо, організатор пікету <b>Богдан Жишко</b> повідомляв <b>Інформаційному агентству ВолиньPost</b>, що <b><a href="http://www.volynpost.com/news/153534-u-lucku-aktyvisty-vlashtuyut-myrnyj-piket-pered-koncertom-serogy">захід буде мирним і нестиме виключно інформативний характер</a></b>, аби зупинити «заросійщення Волині».<br/><br/>Активісти прийшли із плакатами, аби закликати людей не ходити на концерти артистів, які співають російською. <br/><br/>Перед входом до театру, де відбувався концерт, пікетувальники тримали транспарант з написом «Вхід у «РуSSкій AD». <br/><br/>«Поверни гроші за квитки – будь українцем. Ти фінансуєш «РуSSкій Мір». Зросійщення знищує українськість та українську державу», – йшлося на іншому плакаті у руках активістів.</p>
    </article>
  </body>
</html>