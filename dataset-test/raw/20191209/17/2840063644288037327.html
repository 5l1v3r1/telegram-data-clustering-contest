<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/12/09/conte-assenze-nel-barcellona-hanno-titolari-dovremo-dare-tutto_nGCUjlxrPaP4OW0ccPnYXN.html"/>
    <meta property="og:site_name" content="Adnkronos"/>
    <meta property="article:published_time" content="2019-12-09T17:38:00+00:00"/>
    <meta property="og:title" content="Conte: &quot;Assenze nel Barcellona? Hanno 20 titolari, dovremo dare tutto&quot;"/>
    <meta property="og:description" content="&quot;Stiamo parlando del Barcellona, di una delle squadre più forti al mondo, con una rosa di giocatori molto forte. Sono tra le 4-5 che partono con l'obiettivo di vincere tutto e se questo è l'obiettivo la rosa deve essere composta da 20 giocatori tutti potenziali titolari&quot;. Così l'allenatore dell'Inter, Antonio Conte, alla vigilia del match con il Barcellona, valido per l'ultima giornata del gruppo F di Champions League. I catalani hanno già matematicamente vinto il girone e faranno a meno di Leo Messi, mentre ai nerazzurri serve un successo per garantirsi la qualificazione."/>
  </head>
  <body>
    <article>
      <h1>Conte: "Assenze nel Barcellona? Hanno 20 titolari, dovremo dare tutto"</h1>
      <address>
        <time datetime="2019-12-09T17:38:00+00:00">09 Dec 2019, 17:38</time>
      </address>
      <p>"Stiamo parlando del Barcellona, di una delle squadre più forti al mondo, con una rosa di giocatori molto forte. Sono tra le 4-5 che partono con l'obiettivo di vincere tutto e se questo è l'obiettivo la rosa deve essere composta da 20 giocatori tutti potenziali titolari". Così l'allenatore dell'Inter, Antonio Conte, alla vigilia del match con il Barcellona, valido per l'ultima giornata del gruppo F di Champions League. I catalani hanno già matematicamente vinto il girone e faranno a meno di Leo Messi, mentre ai nerazzurri serve un successo per garantirsi la qualificazione.</p>
      <p>"Penso che da parte del Barcellona ci sia la serenità del primo posto ma anche la serenità di giocarsi la partita senza grande pressione e questo può essere un aspetto positivo perché la pressione può appesantire le gambe e crearti dei problemi -sottolinea il tecnico nerazzurro in conferenza stampa-. Detto questo dobbiamo pensare a noi, ad affrontare la gara nella giusta maniera. Dirò ai ragazzi di non avere recriminazioni a fine partita, anche se a volte contro squadre così non basta dare tutto".</p>
    </article>
  </body>
</html>