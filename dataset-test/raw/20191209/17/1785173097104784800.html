<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/gloria-bistrita-eliminata-in-turul-trei-al-cupei-ehf-de-corona-inlocuieste-echipa-brasoveana-in-grupele-competitiei-1922401409592019121719193927"/>
    <meta property="og:site_name" content="News.ro"/>
    <meta property="article:published_time" content="2019-12-09T17:14:59+00:00"/>
    <meta property="og:title" content="Gloria Bistriţa, eliminată în turul trei al Cupei EHF de Corona, înlocuieşte echipa braşoveană în grupele competiţiei"/>
    <meta property="og:description" content="Federaţia Europeană de Handbal a anunţat, luni, că formaţia Corona Braşov, suspendată din competiţiile europene după scandalul de dopaj, va fi înlocuită în grupa C a Cupei EHF de echipa Gloria Bistriţa, pe care a eliminate-o în turul al treilea al competiţiei."/>
  </head>
  <body>
    <article>
      <h1>Gloria Bistriţa, eliminată în turul trei al Cupei EHF de Corona, înlocuieşte echipa braşoveană în grupele competiţiei</h1>
      <address><time datetime="2019-12-09T17:14:59+00:00">09 Dec 2019, 17:14</time> by <a rel="author">Adina Osan</a></address>
      <p>
        <b>Federaţia Europeană de Handbal a anunţat, luni, că formaţia Corona Braşov, suspendată din competiţiile europene după scandalul de dopaj, va fi înlocuită în grupa C a Cupei EHF de echipa Gloria Bistriţa, pe care a eliminate-o în turul al treilea al competiţiei.</b>
      </p>
      <p>În grupa C, Gloria va juca în compania formaţiilor MKS Lublin (Polonia), Erd (Ungaria) şi Odense (Danemarca).</p>
      <p>EHF a precizat că Gloria Bistriţa este echipa înlocuitoare a Coronei tocmai pentru că a fost cea eliminată în duelul din turul al treilea.</p>
      <p>Meciurile vor începe în 4-5 ianuarie 2020.</p>
      <p>Decizia survine la câteva zile după ce EHF a anunţat suspendarea provizorie a clubului Corona Braşov, în urma scandalului de dopaj în care sunt angrenate 17 jucătoare, suspendate şi ele de forul european şi FRH.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>