<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813737/%D8%A7%D9%86%D8%AA%D9%82%D8%A7%D8%AF-%D8%A8%D8%A7%D8%B2%DB%8C%DA%A9%D9%86-%D8%AA%DB%8C%D9%85-%D8%A8%D8%B3%DA%A9%D8%AA%D8%A8%D8%A7%D9%84-%D9%BE%D8%AF%D8%A7%D9%81%D9%86%D8%AF-%D8%B4%D9%87%D8%B1%DA%A9%D8%B1%D8%AF-%D8%A7%D8%B2-%D9%85%D8%B3%D8%A6%D9%88%D9%84%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-12-09T17:17:19+00:00"/>
    <meta property="og:title" content="انتقاد بازیکن تیم بسکتبال پدافند شهرکرد از مسئولان"/>
    <meta property="og:description" content="بازیکن پست پنج تیم بسکتبال پدافند شهرکرد از عملکرد مسئولان این تیم در مسائل مدیریتی انتقاد کرد."/>
  </head>
  <body>
    <article>
      <h1>انتقاد بازیکن تیم بسکتبال پدافند شهرکرد از مسئولان</h1>
      <address><time datetime="2019-12-09T17:17:19+00:00">09 Dec 2019, 17:17</time> by <a rel="author">اصغر عبداللهی</a></address>
      <p>بازیکن پست پنج تیم بسکتبال پدافند شهرکرد از عملکرد مسئولان این تیم در مسائل مدیریتی انتقاد کرد.</p>
      <p>به گزارش ایسنا، ابراهیم بیگی بازیکن پست پنج تیم بسکتبال رعد پدافند شهرکرد، پس از باخت مقابل اکسون تهران گفت: ما یک تیم نظامی هستیم و اسپانسر شخصی نداریم. امروز هم بازی سختی مقابل اکسون داشتیم که شاید اگر مسئولان توجه بیشتری به تیم ما داشتند، می‌توانستیم نتیجه بهتری بگیریم.</p>
      <p>او افزود: شاید اگر مسئولان کمک‌می‌کردند که بازیکنان باتجربه‌تری جذب کنیم، میشد نتایج بهتری ‌به دست آوریم. شاید از نظر مسئولای شهرمان (شهرکرد) این تیم تنها یک تیم نظامی باشد، اما این تیم برای شهرکرد بوده و بهتر است بیش از این‌ها به شرایطش توجه کنند.</p>
      <p>بازیکن پست پنج تیم پدافند شهرکرد در مورد فشار زیاد بازی‌های لیگ نیز گفت: لیگ فرسایشی هست، اما برای تیم‌های حرفه‌ای خیلی سخت نیست و در مقابل برای تیمی مثل تیم ما که خیلی حرفه‌ای در مسائل مدیریتی عمل نکرده است، باعث افت می‌شود.</p>
      <p>انتهای پیام</p>
    </article>
  </body>
</html>