<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/7456146952356.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T17:50:46+00:00"/>
    <meta property="og:title" content="برخی واگذاری ها تاراج اموال ملت است"/>
    <meta property="og:description" content="شکور پورحسین شقلان، نماینده مردم پارس آباد و عضو کمیسیون حقوقی مجلس، با انتقاد از برخی از واگذاری ها آنها را تاراج اموال عمومی و اموال ملت توصیف کرد."/>
  </head>
  <body>
    <article>
      <h1>برخی واگذاری ها تاراج اموال ملت است</h1>
      <address><time datetime="2019-12-09T17:50:46+00:00">09 Dec 2019, 17:50</time> by <a rel="author">قدس آنلاین</a></address>
      <p>قدس آنلاین : شکور پورحسین شقلان، نماینده مردم پارس آباد و بیله سوار در مجلس شورای اسلامی، در جلسه علنی صبح امروز (دوشنبه) مجلس و در جریان طرح سوال از وزیر اقتصاد درباره ی علت واگذاری سهام شرکت های دولتی به بخش خصوصی بدون رعایت تشریفات و مقررات قانونی گفت: سازمان خصوصی سازی در چند سال اخیر به صورت سوال برانگیزی اقدام به واگذاری اموال ملت به افراد ناصالح با قیمت پایین کرده است که از جمله آنها شرکت ماشین سازی تبریز، نیشکر هفت تپه، هپکو اراک، آلومینیوم المهدی و پالایشگاه کرمانشاه است که این ها واگذاری نیست بلکه تاراج اموال عمومی و اموال ملت است.<br/>وی افزود: با درخواست تعدادی از نمایندگان، قوه قضاییه ضمن تشکیل پرونده قضایی ابتدا اقدام به ممنوع الخروج کردن رئیس سازمان خصوصی سازی و بعد بازداشت ایشان کرد. با وجود این سازمان خصوصی سازی اقدامات خلاف واقع خود ادامه می دهد.<br/>نماینده مردم پارس آباد در مجلس ادامه داد: شرکت آلومینیوم المهدی به ارزش 4000 میلیارد تومان به فردی که اهلیت نداشته به قیمت 800 میلیارد تومان فروخته شده که 50 میلیارد تومان آن نقد و اقساط چندین ساله در نظر گرفته شده که اقساط را هم پرداخت نمی کردند و با پیگیری ها، سازمان خصوصی سازی محکوم شد و این شرکت بازپس گیری شد و خوشبختانه کارگران این شرکت هم راضی هستند و تولید ادامه دارد.<br/>پورحسین ادامه داد: پالایشگاه کرمانشاه نیز با ارزش 1800 میلیارد تومان به بانک ها انتقال پیدا کرده بود و چهار سال در اختیار بانک ها بود. در دولت جدید سازمان خصوصی سازی آن را از بانک ها پس گرفت؛ آن هم به رقم 18 میلیارد تومان و مابقی اقساط. موضوع دیگر عدم رعایت اهلیت بود که خریدار سابقه مدیریت و ...</p>
    </article>
  </body>
</html>