<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965170/%D8%AD%D9%88%D8%A7%D8%B4%DB%8C-%D8%AC%D9%86%D8%AC%D8%A7%D9%84%DB%8C-%D8%A8%D8%A7%D8%B2%DB%8C-%D8%A7%D8%B3%D8%AA%D9%82%D9%84%D8%A7%D9%84-%D9%80-%D9%BE%DB%8C%DA%A9%D8%A7%D9%86-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T17:06:00+00:00"/>
    <meta property="og:title" content="حواشی جنجالی بازی استقلال ـ پیکان +تصاویر"/>
    <meta property="og:description" content="همزمان با دیدار فوتبال تیم‌های فوتبال استقلال ـ پیکان در ورزشگاه آزادی، مرکز اورژانس تهران یک اتوبوس آمبولانس برای پوشش امدادی این مسابقه مستقر خواهد کرد."/>
  </head>
  <body>
    <article>
      <h1>حواشی جنجالی بازی استقلال ـ پیکان +تصاویر</h1>
      <h2>تمهیدات اورژانس برای بازی استقلال ـ پیکان در ورزشگاه آزادی</h2>
      <address><time datetime="2019-12-09T17:06:00+00:00">09 Dec 2019, 17:06</time> by <a rel="author">پایگاه خبری تحلیلی فردا | Farda News</a></address>
      <p>
        <b>همزمان با دیدار فوتبال تیم‌های فوتبال استقلال ـ پیکان در ورزشگاه آزادی، مرکز اورژانس تهران یک اتوبوس آمبولانس برای پوشش امدادی این مسابقه مستقر خواهد کرد.</b>
      </p>
      <p>خبرگزاری ایسنا: دکتر صابریان رئیس مرکز اورژانس تهران گفت: همزمان با مسابقه دو تیم فوتبال استقلال ـ پیکان، تعداد ۷ دستگاه آمبولانس، یک دستگاه اتوبوس آمبولانس در قالب بیش از ۲۰ نیروی ستادی و عملیاتی در ورزشگاه آزادی مستقر خواهند شد.</p>
      <p>این استقرارها از ظهر امروز (دوشنبه) شروع و تا پایان مسابقه ادامه خواهد داشت.</p>
      <p>به گزارش روابط عمومی مرکز اورژانس تهران؛ شهروندان گرامی در صورت بروز هرگونه حادثه احتمالی ضمن امکان تماس با شماره ۱۱۵، به اکیپهای مستقر در ورزشگاه آزادی مراجعه کنند.</p>
      <p> </p>
      <p><b>حاشیه دیدار پیکان - استقلال| سکوت آزادی در روز خداحافظی آقای رئیس/ درهای بسته ورزشگاه آزادی به روی استقلالی‌ها + عکس</b><br/>دیدار دو تیم فوتبال پیکان تهران و استقلال تحت‌الشعاع خبر خداحافظی آندره‌آ استراماچونی از سمت سرمربی استقلال قرار گرفته است.</p>
      <p>دیدار تیم‌های فوتبال پیکان تهران و استقلال در حالی که قرار بود امروز (دوشنبه) از ساعت 17:30 در ورزشگاه شهدای شهر قدس برگزار شود به یکباره و با تصمیم مسئولان سازمان لیگ به ورزشگاه آزادی منتقل شد و دو تیم در همان ساعت قبلی در ورزشگاه آزادی به مصاف یکدیگر خواهند رفتند.</p>
      <p>* خبر فسخ قراداد آندره‌آ استراماچونی با باشگاه استقلال امروز ناراحتی شدید هواداران استقلال را در پی داشت و از صبح امروز با تجمع‌ خود مقابل باشگاه به شیوه مدیریتی فتحی و اعضای هیئت مدیره اعتراض داشتند و خواستار برکناری مسئولان باشگاه از سمت خودشان شدند.</p>
      <p>* در فاصله کمتر از دو ساعت و نیم تا آغاز بازی هنوز درهای ورزشگاه آزادی به روی هواداران استقلال باز نشده است و تنها اندک هواداران استقلال مقابل در ورزشگاه حضور دارند.</p>
      <p>* در حالی که صبح امروز، محل برگزاری بازی از ورزشگاه شهدای شهر قدس به ورزشگاه آزادی منتقل شد، مسئولان اجرایی ورزشگاه آزادی در حال هماهنگی حضور هواداران در ورزشگاه هستند.</p>
      <p>آندره‌آ استراماچونی، سرمربی ایتالیایی استقلال که با کسب نتایج خوب آبی‌پوشان را به صدر جدول رسانده بود امروز به دلیل فسخ قراداد یکطرفه خود و ترک ایران روی نیمکت استقلال حضور نخواهد داشت و کار هدایت آبی‌پوشان برعهده جواد زرینچه، سرپرست تیم خداهدبود. این در حالی است که هواداران استقلال پس از محبوبیت استراماچونی در تیم استقلال به او لقب رئیس داده بودند.</p>
      <figure>
        <img src="https://www.fardanews.com/files/fa/news/1398/9/18/1228502_827.jpg"/>
      </figure>
      <p> </p>
      <figure>
        <img src="https://www.fardanews.com/files/fa/news/1398/9/18/1228503_747.jpg"/>
      </figure>
      <p> </p>
      <p>
        <b>درخواست عجیب هواداران از بازیکنان/استقلالِ بی «استرا» نمی‌خوایم!</b>
      </p>
      <p>هواداران استقلال به دنبال اتفاقاتی که برای این تیم رخ داد و منجر به جدایی سرمربی ایتالیایی آبی پوشان شد، از بازیکنان خواستند برای گرم کردن و بازی برابر پیکان به زمین نیایند.</p>
      <p>به گزارش خبرنگار مهر، دیدار دو تیم استقلال تهران و پیکان تهران از هفته چهاردهم لیگ برتر از ساعت ۱۷:۳۰ در ورزشگاه آزادی برگزار خواهد شد. حاشیه های قبل از این دیدار را در زیر خواهید خواند:</p>
      <p>* با اینکه استراماچونی صبح امروز تهران را ترک کرد، هواداران استقلال همچنان مربی سابق خود را مورد تشویق قرار دادند.</p>
      <p>* در حالی که استقلال در دیدار برابر شهرخودرو شاهد حضور ۶۵ هزار تماشاگر بود، هواداران که با رفتن استراماچونی استقبال کمی از این دیدار کردند.</p>
      <p>* هواداران استقلال در یک اقدام عجیب از بازیکنان تیم خواستند وارد زمین نشده و مقابل پیکان بازی نکنند.</p>
      <p>* طرفداران استقلال علیه وزیر ورزش و مدیرعامل استقلال شعار داده و خواستار استیضاح وزیر ورزش و برکناری فتحی شدند.</p>
      <p>* حدود ۵۰ تماشاگر هم که طرفدار تیم پیکان بودند، پیکانی ها را مورد تشویق قرار دادند.</p>
      <p>* اسماعیل شریفات و علی حمودی که سابقه حضور در استقلال را داشتند توسط هواداران استقلال مورد تشویق قرار گرفتند.</p>
      <p>* هنگامی که حسین حسینی وارد زمین برای گرم کردن شد، طرفداران استقلال از او خواستند به رختکن برود و حسینی هم با حرکت دست هایش به آنان گفت که مجبور است در زمین بماند.</p>
      <p>* دروازه بان استقلال بعد از اینکه مشاهده کرد هواداران خواستار بازگشت او به رختکن شدند به سمت آنان رفت و لحظاتی با آنان صحبت کرد.</p>
      <p>حسینی از تماشاگران خواست آرامش خود را حفظ کرده و تنها تیم را تشویق کنند تا آبی پوشان بتوانند همچنان صدرنشین باقی بمانند. پس از صحبت های حسینی باز هم هواداران به خواسته های خود ادامه داده و با شعار «استقلال بدون استرا نمی‌خوایم» خواهان بازگشت حسینی به رختکن شدند.</p>
      <p><b>ورود استقلالی‌ها با چشمانی اشک‌بار و شعار علیه وزیر ورزش/ هواداران خواهان عدم حضور بازیکنان در زمین شدند! + عکس</b><br/>هواداران تیم فوتبال استقلال پیش از آغاز دیدار تیم‌شان مقابل پیکان علیه مسعود سلطانی‌فر، وزیر ورزش و جوانان و امیرحسین فتحی، مدیرعامل باشگاه محبوب‌شان شعار دادند.</p>
      <p> تیم فوتبال استقلال در چارچوب دیداری از هفته چهاردهم لیگ برتر فوتبال از ساعت 17:30 امروز (دوشنبه) در ورزشگاه آزادی میهمان پیکان خواهد بود. حواشی پیش از آغاز این بازی به شرح زیر است:</p>
      <p>* درهای ورزشگاه آزادی از ساعت 15 به روی هواداران باز شد و تماشاگران استقلال که بلیت ورزشگاه شهدای شهرقدس را خریداری کرده بودند با ارائه پرینت بلیت خود وارد استادیوم شدند.</p>
      <p>* اتوبوس تیم پیکان ساعت 16 وارد ورزشگاه شد و اعضای این تیم بلافاصله راهی رختکن شدند.</p>
      <p>* در فاصله یک ساعت تا آغاز بازی استقبال خوبی از سوی هواداران استقلال از این دیدار به عمل نیامده بود و تنها کمتر از 500 نفر در ورزشگاه حضور داشتند. بی‌شک خبر فسخ قرارداد استراماچونی و جدایی این مربی ایتالیایی از تیم استقلال و ناراحتی هواداران از مسئولان باشگاه دلیل این موضوع است.</p>
      <p>* نکته مهم درباره حضور بازیکنان در ورزشگاه چهره ناراحت و عصبی آنها پس از جدایی استراماچونی از استقلال بود. حتی تعدادی از بازیکنان استقلال با چشمانی اشک‌بار وارد ورزشگاه شدند.</p>
      <p>* وریا غفوری قبل از ورود به ورزشگاه با درخواست یکی از دوربین‌های تلوزیونی برای مصاحبه قرار گرفت که وریا در پاسخ گفت بعد از پایان بازی حرف خواهم زد.</p>
      <p>* خسرو حیدری، بازیکن سابق تیم استقلال برای حمایت از این تیم در ورزشگاه حاضر شد و به رختکن استقلال رفت.</p>
      <p>* اندک هواداران استقلالی حاضر در ورزشگاه علیه وزیر ورزش شعار دادند.</p>
      <p>* بعد از حضور مشاور فتحی در ورزشگاه و اطلاع هواداران از این موضوع به شدت علیه او و مدیریت باشگاه شعار دادند که وی مجبور شد ورزشگاه را ترک کند.</p>
      <p> هواداران تیم فوتبال به نشانه اعتراض به خاطر عملکرد ضعیف مدیریت باشگاه و فسخ قراداد استراماچونی از استقلال از بازیکنان خواستند وارد زمین نشوند و مقابل پیکان بازی نکنند. هواداران پس از حضور سیدحسین حسینی، دروازبان تیم استقلال در زمین با فریاد «اس اس بی استرا نمی‌خواهیم» از بازیکنان تیم استقلال درخواست کردند وارد زمین نشوند و مقابل پیکان بازی نکنند.</p>
      <p> </p>
      <figure>
        <img src="https://www.fardanews.com/files/fa/news/1398/9/18/1228514_931.jfif"/>
      </figure>
      <p> </p>
      <figure>
        <img src="https://www.fardanews.com/files/fa/news/1398/9/18/1228515_519.jpg"/>
      </figure>
      <p> </p>
      <p>
        <b>حاشیه دیدار پیکان و استقلال| شعار علیه زرینچه و ادامه انتقادها به وزیر ورزش</b>
      </p>
      <p>هواداران تیم فوتبال استقلال که از نبودن استراماچونی ناراحت هستند علیه سرپرست این تیم شعار سردادند.</p>
      <p>تیم استقلال تهران در چارچوب مسابقات لیگ برتر به مصاف پیکان تهران رفته که این بازی در حال حاضر با نتیجه یک بر یک در جریان است.</p>
      <p>* محمد نوازی و خسرو حیدری دو بازیکن اسبق آبی‌های تهران در جایگاه ویژه تماشاگر این مسابقه هستند ضمن اینکه محمود شیعی مدیرعامل باشگاه پیکان و عضو هیأت رئیسه فدراسیون فوتبال از مههمانان ویژه این مسابقه هستند.</p>
      <p>* در غیاب استراماچونی، بهزاد غلامپور از کنار زمین بازیکنان استقلال را هدایت می‌کند.</p>
      <p>*هواداران استقلال همچنان با شعارهای خودشان از مسعود سلطانی‌فر وزیر ورزش انتقاد می‌کنند ضمن اینکه آنها شعارهایی را هم علیه جواد زرینچه سرپرست آبی‌های تهران سر می‌‌دهند. این در حالی است که شعاری از آنها در مورد امیرحسین فتحی شنیده نمی‌شود.</p>
      <p>* پس از گلزنی مهدی قائدی هواداران استقلال با شعار مهدی آقای گل به تشویق او پرداختند.</p>
      <p>* محمد نوازی هنگام ورود به جایگاه ویژه با هواداران استقلال گفت‌وگو کرد و برخی از آنها از وی خواستند که به خاطر این شرایط با رسانه‌ها صحبت کند.</p>
      <p>* هواداران استقلال</p>
    </article>
  </body>
</html>