<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/644417/%D8%B4%D8%B1%DA%A9%D8%AA-%D8%B4%DB%8C%D8%A7%D8%A6%D9%88%D9%85%DB%8C-%DA%86%D9%87%D8%A7%D8%B1%D9%85%DB%8C%D9%86-%DA%AF%D9%88%D8%B4%DB%8C%E2%80%8C%D8%B3%D8%A7%D8%B2-%D8%A8%D8%B1%D8%AA%D8%B1-%D8%AC%D9%87%D8%A7%D9%86-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-12-09T17:49:00+00:00"/>
    <meta property="og:title" content="شرکت شیائومی چهارمین گوشی‌ساز برتر جهان شد"/>
    <meta property="og:description" content="مدیران شرکت شیائومی در کنفرانسی که در ژا‌‌پن برگزار شد٬ رسما اعلام کردند که این برند به چهارمین گوشی‌ساز برتر جهان تبدیل شده است."/>
  </head>
  <body>
    <article>
      <h1>
        <a href="https://www.bultannews.com/fa/news/644417/%D8%B4%D8%B1%DA%A9%D8%AA-%D8%B4%DB%8C%D8%A7%D8%A6%D9%88%D9%85%DB%8C-%DA%86%D9%87%D8%A7%D8%B1%D9%85%DB%8C%D9%86-%DA%AF%D9%88%D8%B4%DB%8C%E2%80%8C%D8%B3%D8%A7%D8%B2-%D8%A8%D8%B1%D8%AA%D8%B1-%D8%AC%D9%87%D8%A7%D9%86-%D8%B4%D8%AF">شرکت شیائومی چهارمین گوشی‌ساز برتر جهان شد</a>
      </h1>
      <h2>مدیران شرکت شیائومی در کنفرانسی که در ژا‌‌پن برگزار شد٬ رسما اعلام کردند که این برند به چهارمین گوشی‌ساز برتر جهان تبدیل شده است.</h2>
      <address><time datetime="2019-12-09T17:49:00+00:00">09 Dec 2019, 17:49</time> by <a rel="author">بولتن نیوز | bultannews.com</a></address>
      <p><b>گروه IT:</b> چندی پیش بازار موبایل فقط یک پادشاه داشت و آن هم <b>نوکیا</b> بود. اما ظهور <b>تلفن‌های هوشمند</b> به<b> HTC</b> کمک کرد تا برند فنلاندی را از پیش روی بردارد. با این حال شکوه و عظمت این تولیدکننده‌ی تایوانی نیز دوام چندانی نداشت تا اکنون <b>سامسونگ</b> و<b> اپل</b> رهبران دنیای موبایل باشند. حال مدتیست شرکت‌های چینی به سرعت در حال رشد هستند و حتی می‌خواهند جایگاه این دو برند را تصاحب کنند.<b> هواوی</b> طی سال‌های اخیر جایگاه سوم بازار را از آن خود کرده است و حتی در برخی مناطق از برند کوپرتینویی نیز پیشی گرفته است.   <br/>به گزارش بولتن نیوز به نقل از گجت نیوز، اما وضعیت دیگر برندهای برندهای چینی چگونه است؟ وقتی این سوال پرسیده می‌شود٬ احتمالا نام <b>شیائومی</b> به ذهن شما می‌رسد. ما خبر خوبی برای طرفداران این برند داریم. امروز در کنفرانس ویژه‌ای که در ژاپن برگزار شد٬ یک مقام فعال در شرکت شیائومی اعلام کرد که این برند اکنون <b>چهارمین گوشی‌ساز برتر جهان</b> لقب گرفته است.<br/><br/>به نظر می‌رسد این تولیدکننده در بیش از 90 کشور و منطقه‌ی جهان فعالیت دارد. جالب اینجاست که شیائومی در 42 کشور و منطقه شیائومی عملکرد خوبی داشته و جزو<b> 5 گوشی‌ساز برتر</b> بوده است. این بدان معناست که آن‌ها تقریبا در نیمی از بازارها جزو رهبران هستند. بنابراین باید بگوییم که شناخت کاربران از این برند کاملا بالاست.  </p>
      <figure>
        <img src="https://www.bultannews.com/files/fa/news/1398/9/18/1208767_303.jpg"/>
      </figure>
      <p>اما در حالی که این برند با گوشی‌های هوشمندش شناخته می‌شود٬ شیائومی در حال حاضر صاحب بیش از<b> 2 هزار اکوسیستم</b> و <b>دستگاه‌های اینترنت اشیاء</b> است. این شرکت با داشتن<b> 213.2 میلیون دستگاه اینترنت اشیاء</b> به یکی از بزرگ‌ترین عرضه کنندگان پلتفرم‌های<b> IoT</b> در جهان تبدیل شده است.</p>
    </article>
  </body>
</html>