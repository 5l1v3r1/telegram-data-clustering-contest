<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714205"/>
    <meta property="og:site_name" content="ישראל היום"/>
    <meta property="article:published_time" content="2019-12-09T17:37:52+00:00"/>
    <meta property="og:title" content="שוב פדיחה בטקס מיס יוניברס"/>
    <meta property="og:description" content="יש מיס תבל חדשה, ויש פדיחה חדשה שקרתה במהלך הטקס • &quot;אתם חייבים להפסיק לעשות לי את זה, אני יודע לקרוא&quot;גלובלי"/>
  </head>
  <body>
    <article>
      <h1>שוב פדיחה בטקס מיס יוניברס</h1>
      <h2>יש מיס תבל חדשה, ויש פדיחה חדשה שקרתה במהלך הטקס • "אתם חייבים להפסיק לעשות לי את זה, אני יודע לקרוא", האשים המנחה</h2>
      <address><time datetime="2019-12-09T17:37:52+00:00">09 Dec 2019, 17:37</time> by <a rel="author" href="https://www.israelhayom.co.il/writer_articles?tid=74089" target="_blank">ענבל חייט</a></address>
      <p><b>אופס, הוא עשה את זה שוב: </b>לא ברור מי חשב שזה רעיון טוב לתת לסטיב הארווי להמשיך להנחות את טקס מיס יוניברס 2019 שנערך אמש (א') בג'ורגי'ה, ארה"ב, ובו זכתה הדרום אפריקנית זוזיביני טונזי בת ה-26, אבל יש סיכוי טוב שהוא מתחרט על זה עכשיו.</p>
      <p>• <a href="https://www.israelhayom.co.il/article/713719">עוד שיא: הצעד הבא של ביונסה</a></p>
      <p>• <a href="https://www.israelhayom.co.il/Myalbum2020">פרויקט מיוחד: אלבומי העשור שלנו</a></p>
      <p>• <a href="https://www.israelhayom.co.il/article/713705">אירוויזיון 2020: הרבה יותר זול מבארץ</a></p>
      <p>• <a href="https://www.israelhayom.co.il/article/713031">הדבר הכי טוב שנטע עשתה מאז "TOY"</a></p>
      <figure>
        <img src="https://www.israelhayom.co.il/sites/default/files/u55081/AFP_1MW9Y2.jpg"/>
        <figcaption>
          <b>מיס יוניברס החדשה זוזיביני טונזי // צילום: AFP</b>
        </figcaption>
      </figure>
      <figure>
        <img src="https://www.israelhayom.co.il/sites/default/files/u55081/AFP_1MW9GD.jpg"/>
      </figure>
      <p><b>טונזי בקטגורית בגדי הים // צילום: AFP<br/></b><br/> </p>
      <p>כזכור, ב-2015 הארווי (62) שהנחה את טקס מיס יוניברס באותה השנה, מצא את עצמו מושא ללעג במשך זמן רב, לאחר שהכריז על נציגת קולומביה כזוכה בטקס, כשהזוכה האמיתית הייתה מיס פיליפינים.</p>
      <p>"מוקדם יותר השבוע כל המתמודדות התחרו בקטגורית הלבוש הלאומי, והנה מבט על הזוכה מיס פיליפינים", הכריז הארווי מעל במת הטקס שנערך באטלנטה ביום ראשון כשמאחוריו מופיעה תמונתה. אלא שכשהמצלמות חזרו אליו, מי שעמדה לצידו הייתה דווקא מיס מלזיה.</p>
      <figure>
        <img src="https://www.israelhayom.co.il/sites/default/files/u55081/epa08050621.jpg"/>
        <figcaption>
          <b>לא היתה משועשעת מהפדיחה. מיס מלזיה // צילום: EPA</b>
        </figcaption>
      </figure>
      <p>"זו לא מיס פיליפינים אלא מיס מלזיה", מיהרה זו לתקן אותו. מובך, הארווי מיהר להאשים את הטלפרומטר במחדל. "תרשו לי להסביר משהו", פנה למצלמות. "אני רק קורא את מה שמופיע בטלפרומטר. אתם חייבים להפסיק לעשות לי את זה. אני יודע לקרוא", אמר.</p>
      <p>"הנה, עכשיו הם מנסים לתקן את זה. אתם רואים? זה מה שעשו לי ב-2015", אמר כשהוא מתייחס כמובן לאותה תקרית מפורסמת בה הכריז על המתמודדת הלא נכונה כזוכה בכתר. "זו מלזיה. אני ממש אוהב את התלבושת הלאומית של מלזיה. זה משוגע מה שהולך פה", המשיך להתפתל.</p>
      <p>אחרי שמיס מלזיה הסבירה את ההשראה לתלבושת שלה הוסיף: "מה שאמרת, כן. אני מפחד להגיד את השם שלך שוב כי אני לא יודע מה לעזאזל הטלפרומפטר הזה עושה. תודה לך, מלזיה".</p>
      <figure>
        <img src="https://www.israelhayom.co.il/sites/default/files/u55081/AFP_1MW93S.jpg"/>
        <figcaption>
          <b>"אתם חייבים להפסיק לעשות לי את זה". סטיב הארווי // צילום: AFP</b>
        </figcaption>
      </figure>
      <p>הערב דווקא התחיל טוב עבור הארווי, שאפילו צחק על הפדיחה המפורסמת וציין שלמרות שניסו להפיל אותו הוא קם מחוזק וזו הפעם החמישית שהוא מתפקד כמנחה הטקס. "גם בקולומביה סלחו לי", התבדח. "טוב, כמעט כולם. הקרטל שם עדיין מחורפן".</p>
      <p>אבל רגע, זה לא הסוף. הפדיחה התגלתה כעת כגדולה אף יותר, לאחר שהסתבר שההכרזה המקורית הייתה למעשה נכונה בסופו של דבר, ומיס פיליפינים היא אכן הזוכה בקטגורית התלבושת הלאומית.</p>
      <p>נציג מטעם התחרות הסביר כי כחלק מהטקס, הוצגה גם התלבושת של נציגת מלזיה. היא, כך אמר, לא הייתה מודעת לכך שמיס פיליפינים תוצג ראשונה ולכן מיהרה לתקן את הארווי. הוא מצדו שיתף פעולה איתה כדי לא להביכה, אך לא נעשתה שום טעות לא מצדו ולא מצד ההפקה באשר לזהות הזוכה. מבולבלים? גם אנחנו.</p>
      <p>• <a href="https://www.israelhayom.co.il/article/712575">כואב לקרוא: פרס הסקס הגרוע</a></p>
      <p>• <a href="https://www.israelhayom.co.il/article/712581">רשמית: כוכבי הרשת מאוהבים</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>