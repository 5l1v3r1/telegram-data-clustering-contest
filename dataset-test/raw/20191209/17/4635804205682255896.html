<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-2020-galaxy-a-serisinde-cok-surpriz-bir-adim-atabilir/"/>
    <meta property="og:site_name" content="LOG"/>
    <meta property="article:published_time" content="2019-12-09T17:42:19+00:00"/>
    <meta property="og:title" content="Samsung, 2020 Galaxy A serisinde çok sürpriz bir adım atabilir!"/>
    <meta property="og:description" content="2020 Galaxy A serisinde Samsung şaşırtıcı bir adım atacak gibi görünüyor. Yeni aile için ilginç bir MediaTek Dimensity 1000 5G detayı var."/>
  </head>
  <body>
    <article>
      <h1>Samsung, 2020 Galaxy A serisinde çok sürpriz bir adım atabilir!</h1>
      <address><time datetime="2019-12-09T17:42:19+00:00">09 Dec 2019, 17:42</time> by <a rel="author">Can TUNÇER</a></address>
      <p><b>2020 Galaxy A</b> serisinde <b>Samsung</b> şaşırtıcı bir adım atacak gibi görünüyor. Yeni aile için ilginç bir <b>MediaTek Dimensity 1000 5G</b> detayı <a href="https://www.sammobile.com/news/galaxy-a-2020-mediatek-high-end-5g-solution/">var</a>.</p>
      <p>Tayvan merkezli <b>MediaTek</b>, hatırlarsınız geçtiğimiz ay büyük bir adım attı ve <b>Snapdragon 855 Plus </b>ile<b> Apple A13 Bionic</b> karşısına konumlandırılan <b>MediaTek Dimensity 1000 5G </b>işlemcisini tanıttı. Bu 5G modemin içerisine entegre olduğu yeni nesil işlemci, ilk testlere göre rakiplerinden daha yüksek bir performans sunuyor. <b>MediaTek Dimensity 1000 5G</b> temel olarak 4 adet Cortex A77 ile 4 adet Cortex A55 çekirdeği bir araya getiriyor. 16 GB’a kadar LPDDR4x RAM destekli işlemci, grafik tarafında <b>Mali-G77</b> kullanıyor. 7 nm üretim sürecinden çıkan işlemci, Wi-Fi 6 ve Bluetooth 5.1 desteklerine de sahip. İşte bu dikkat çeken işlemci,<b> 2020 Galaxy A</b> ailesinde yer alan bazı telefonlarda karşımıza çıkabilir deniyor. Bu da gerçekten ilginç görünüyor. 2020 Galaxy A serisindeki bazı modellere <b>Exynos 980</b> koyacak <b>Samsung</b>, üst seviyedeki diğer modellerde ise <b>Dimensity 1000 5G</b>‘ye yönelecek gibi duruyor.</p>
      <h3>Samsung, MediaTek Dimensity 1000 5G ile tedariği kolaylaştırmak istiyor olabilir</h3>
      <p>Firmanın 2020 ürün gamı biliyorsunuz gerçekten çok büyük olacak. Bazı işlemcileri MediaTek’ten alarak tedarik sürecini kolaylaştıracak izlenimi oluşturan <b>Samsung</b>, orta seviyenin en üstündeki modellerini <b>MediaTek</b>‘e emanet ederek kullanıcılarda ciddi bir soru işareti oluşturmaya hazırlanıyor.</p>
      <p>
        <i>
          <b>Not: Görsel temsilidir.</b>
        </i>
      </p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-plus-kamerasiyla-sinirlari-zorlayacak-iste-yeni-detaylar/"/>
      </related>
    </article>
  </body>
</html>