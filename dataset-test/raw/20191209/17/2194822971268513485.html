<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/12/09/xiaomi-mi-mix-4-icin-oyle-bir-patent-aldi-ki-samsung-ve-oppo-kiskanacak/"/>
    <meta property="og:site_name" content="TeknoBurada"/>
    <meta property="article:published_time" content="2019-12-09T17:00:20+00:00"/>
    <meta property="og:title" content="Xiaomi Mi Mix 4 için öyle bir patent aldı ki! Samsung ve OPPO kıskanacak"/>
    <meta property="og:description" content="Bugün ortaya çıkan Xiaomi Mi Mix 4 ekran altı kamera teknolojisine ait patent ortalığı bir anda karıştırdı. Peki ne zaman bu teknoloji ile tanışacağız?"/>
  </head>
  <body>
    <article>
      <h1>Xiaomi Mi Mix 4 için öyle bir patent aldı ki! Samsung ve OPPO kıskanacak</h1>
      <address><time datetime="2019-12-09T17:00:20+00:00">09 Dec 2019, 17:00</time> by <a rel="author">Volkan Manav</a></address>
      <h3>Bugün ortaya çıkan Xiaomi Mi Mix 4 ekran altı kamera teknolojisine ait patent ortalığı bir anda karıştırdı. Peki ne zaman bu teknoloji ile tanışacağız?</h3>
      <p><a href="https://www.teknoburada.net/"><b>Akıllı telefon</b></a> pazarında rekabet kıyasıya artarken üreticilerin birbirlerinin aynısı ürünler ortaya koyduğunu görüyoruz. <a href="https://www.samsungburada.net/"><b>Samsung</b></a> tarafından <b>Galaxy S10</b> ve<b> Galaxy S10 Plus</b> modelinde kullanılan<b> Infinty-O</b> ekranlar <b><a href="https://www.huaweiburada.net/">Honor</a>, <a href="https://www.xiaomiburada.net/">Redmi</a> ve <a href="https://www.oppoburada.net/">OPPO</a></b> tarafından yeni telefonlarında kullanılırken <b>Google</b>‘ın da <b>Apple</b> taklidi arka kamera yapısına sahip olan modeller üzerinde çalıştığını görüyoruz. Son yılların en inovatif işini ise <b>OPPO</b> tanıttı. Ekran altına kamera koymayı başaran Çinli üreticiyi <b>Xiaomi</b> takip etti ve <b>Xiaomi</b> de bu teknolojiyi geliştirdiğini duyurdu. Bugün ortaya çıkan yeni görseller ve bilgilere göre <b>Xiaomi Mi Mix 4</b> olacağı tahmin edilen telefon için bir patent alındı.</p>
      <p>Bu patent tahmin edeceğiniz üzere ekran altı kamera teknolojisinin kullanımı ile ilgili bir patent. Haziran ayında <b>OPPO</b> tarafından geliştirilen bu teknolojinin gelişmesi gerektiği belirtilmişti ama bugün patentin de alınması ile birlikte bu teknolojinin tamamen kullanıma hazır hale geldiğini anlıyoruz. Zira üreticiler bir teknolojinin patentini alıyorsa; bu teknoloji bitmiş bir teknoloji oluyor.</p>
      <figure>
        <img src="https://www.teknoburada.net/wp-content/uploads/2019/12/Xiaomi-ekran-alti-patent.jpg"/>
      </figure>
      <p>Xiaomi’nin tanıtıp tanıtmayacağı belli olmayan telefonu <b>Mi Mix 4</b> için böyle bir patent alması mobil pazarın 2020 yılında birçok şeye gebe olduğu anlamına geliyor. İşin en ironik tarafı ise bu teknolojiler ortadayken Apple’ın 5G desteğine sahip bir telefonu bile olmaması…</p>
      <related>
        <h4>Benzer Haberler</h4>
        <a href="https://www.teknoburada.net/2019/12/10/galaxy-s10-lite-note10-lite-galaxy-a71-ve-a51-fiyatlari-sizdi/"/>
        <a href="https://www.teknoburada.net/2019/12/10/realme-x50-5g-redmi-k30un-en-guclu-rakibi-olacak/"/>
        <a href="https://www.teknoburada.net/2019/12/10/oppo-inno-day-bitti-oppo-ar-glass-ile-tanistik/"/>
      </related>
    </article>
  </body>
</html>