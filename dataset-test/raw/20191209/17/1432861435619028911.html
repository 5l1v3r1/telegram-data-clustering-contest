<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/vazhen-za-chelsi-igrach-se-zavryshta-utre-1414043.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T17:52:00+00:00"/>
    <meta property="og:title" content="Важен за Челси играч се завръща утре"/>
    <meta property="og:description" content="Днес наставникът на Челси Франк Лампард даде пресконференция, на която съобщи повечето важни новини за отбора преди утрешния сблъсък с Лил от груповата фаза на Шампионската лига При успех лондончани ще се осигурят излизане от група H и място на осминафиналите в турнира"/>
  </head>
  <body>
    <article>
      <h1>Важен за Челси играч се завръща утре</h1>
      <address><time datetime="2019-12-09T17:52:00+00:00">09 Dec 2019, 17:52</time> by <a rel="author">Sportlive.bg</a></address>
      <p>Днес наставникът на Челси <a href="https://www.sportlive.bg/tags/18764">Франк Лампард</a> даде пресконференция, на която съобщи повечето важни новини за отбора преди утрешния сблъсък с Лил от груповата фаза на Шампионската лига. При успех лондончани ще се осигурят излизане от група H и място на осминафиналите в турнира.</p>
      <p>Лампард сподели, че един от най-важните играчи в тима се завръща, след като се е излекувал от травма. Става въпрос за централния защитник <a href="https://www.sportlive.bg/tags/59531">Антонио Рюдигер</a>, който почти не е играл за Челси от средата на април тази година. Немският национал беше твърд титуляр за „сините“ при Маурицио Сари и направи много силна кампания през миналия сезон. В неговото отсъствие пък <a href="https://www.sportlive.bg/tags/3850">Челси</a> не могат да намерят подходящата двойка централни бранители, като Курт Зума, Андреас Кристенсен и Фикайо Томори играха на тази позиция до момента през сезона.</p>
      <p>Говорейки за Томори, той ще пропусне утрешния мач, тъй като има лека травма, заради която не е играл в последните няколко срещи на тима. Извън групата остава и Оливие Жиру, който също е контузен. <i><a href="https://www.sportlive.bg/worldfootball/england/Chelsi-prodava-Pedro-na-drug-anglijski-tim-prez-zimata-1413747.html">А ето кой футболист най-вероятно ще напусне "Стамфорд бридж" през зимата.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Eto-koi-sa-zimnite-celi-na-Chelsi-sled-padaneto-na-transfernata-zabrana-1413311.html"/>
        <a href="https://www.sportlive.bg/worldfootball/england/Strahotni-novini-za-Chelsi-Transfernata-zabrana-be-premahnata-1413176.html"/>
        <a href="https://www.sportlive.bg/worldfootball/england/Lampard-komentira-dali-Chelsi-shte-mozhe-da-pazaruva-prez-qnuari-1412220.html"/>
        <a href="https://www.sportlive.bg/worldfootball/england/Radost-v-Chelsi-Naj-dobriqt-igrach-za-posledniq-mesec-na-liniq-za-derbito-sreshtu-Siti-1408875.html"/>
      </related>
    </article>
  </body>
</html>