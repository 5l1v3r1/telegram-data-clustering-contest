<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/fenerbahce-de-transfer-krizi-ferdi-kadioglu-242716-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-12-09T17:44:36+00:00"/>
    <meta property="og:title" content="Fenerbahçe'de transfer krizi! Ferdi Kadıoğlu..."/>
    <meta property="og:description" content="Sarı lacivertli takım sahasında Gençlerbirliği'ni 5-2 mağlup ederek zirve yarışını sürdürdü. Gençlerbirliği maçında gol atan Ferdi Kadıoğlu ile ilgili Hollanda basınında flaş bir iddia geldi."/>
  </head>
  <body>
    <article>
      <h1>Fenerbahçe'de transfer krizi! Ferdi Kadıoğlu...</h1>
      <h2>Sarı lacivertli takım sahasında Gençlerbirliği'ni 5-2 mağlup ederek zirve yarışını sürdürdü. Gençlerbirliği maçında gol atan Ferdi Kadıoğlu ile ilgili Hollanda basınında flaş bir iddia geldi.</h2>
      <address><time datetime="2019-12-09T17:44:36+00:00">09 Dec 2019, 17:44</time> by <a rel="author">Mynet</a></address>
      <p>Son olarak Gençlerbirliği ağlarına harika bir gol atarak yine adından söz ettiren <b>Ferdi Kadıoğlu</b> için Hollanda basınından flaş bir iddia ortaya atıldı.</p>
      <p><b><a href="https://www.mynet.com/spor/fenerbahce">Fenerbahçe</a></b>, geçen sezon başında <b>NEC Nijmegen</b>'den <b>transfer</b> ettiği Ferdi'nin bonservis ücretinin tamamını yatırmadı.</p>
      <p>Ekonomik krizde olan Nijmegen'in, Fenerbahçe'den Ferdi Kadıoğlu transferinden gelecek parayı beklediği belirtildi.</p>
      <p>Hollanda ekibinin, sarı lacivertlilere süre tanıdığı ve paranın tamamının yatırılmaması halinde Fenerbahçe'yi <b>FIFA</b>'ya şikâyet edeceği de ortaya atılan iddialar arasında.</p>
      <p>Son haftalarda yakaladığı çıkışla dikkat çeken Kadıoğlu, bu sezon sarı lacivertli formayla 3 gol, 2 asistlik performans sergiledi.</p>
      <h3>FERDİ KADIOĞLU KİMDİR?</h3>
      <p>7 Eki 1999 tarihinde Hollanda'nın Arnhem şehrinde dünyaya geldi. 2008'de ESA Rijkerswoerd takımında alt yapı kariyerine başladı. Buranın ardından 2009-2016 yılları arasında NEC Nijmegen'in genç takımlarında forma giydi.</p>
      <p>2016-2018 arasına NEC Nijmegen'in as takımına yükselen yükselen genç oyuncu, burada çıktığı 75 maçta 12 gol attı. 2018'de ise Fenerbahçe'ye transfer oldu.</p>
      <p>2018 sezonunda Hollanda 2. Ligi'nde 34 maçta 7 gol atan Ferdi, orta sahada hem ön libero hem de santrfor arkasında görev yapabiliyor.</p>
      <p>Türk asıllı 20 yaşındaki futbolcu, Hollanda Milli Takımı'nın alt yaş takımlarında da forma giydi.</p>
    </article>
  </body>
</html>