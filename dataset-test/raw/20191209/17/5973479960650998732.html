<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/saglik/varis-hastaligina-dikkat-h52283.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T17:42:56+00:00"/>
    <meta property="og:title" content="Varis hastalığına dikkat!"/>
    <meta property="og:description" content="Girişimsel Radyoloji Uzmanı Dr. Ömür Gencel varis hastalığının nedenlerinden ve hastalığın tedavi yöntemlerinden bahsetti."/>
  </head>
  <body>
    <article>
      <h1>Varis hastalığına dikkat!</h1>
      <h2>Girişimsel Radyoloji Uzmanı Dr. Ömür Gencel varis hastalığının nedenlerinden ve hastalığın tedavi yöntemlerinden bahsetti.</h2>
      <address><time datetime="2019-12-09T17:42:56+00:00">09 Dec 2019, 17:42</time> by <a rel="author" href="https://www.samsunhaber.com/profil/84/eda-koc" target="_blank">Eda Koç</a></address>
      <p>Girişimsel <b>Radyoloji</b> Uzmanı Dr. Ömür Gencel, özellikle kadınlarda daha sık rastlanan <b>varis</b> hastalığı ile ilgili bilgi vererek 'erken <b>tedavi</b>'ye dikkat çekti.</p>
      <p>Varis hastalığındaki en önemli etkenlerden birinin genetik faktörler olduğunu belirten Gencel, "Genetik faktörlere ilave olan her türlü çevresel faktörler çalışma koşulları, doğum, hamilelik, hormanel sonuçlar gibi etkenler varis hastalığının ilerlemesine ya da hızlanmasına sebep oluyor. En temeldeki faktörler genetik faktörler. Varis hastaları genel olarak ağrı ve bacaklarda şişme şikayetleriyle bize başvuruyorlar." dedi.</p>
      <figure>
        <img src="https://www.samsunhaber.com/images/upload/DSC_0822.jpg"/>
      </figure>
      <h3>GİZLİ VARİSE DİKKAT</h3>
      <p>Gizli varis hastalığına da değinen Uzman Dr. Ömür Gencel, "İçeriden başlayan bir gizli varis durumunda biz bacakta kramp, ağrı, şişlik gibi şikayetler görebiliyoruz ama ön planda başlangıç aşamasında nedeni tespit edilemeyen kramp ve bacak ağrıları gibi semptomlarla hastalar bize başvurmakta." diye konuştu.</p>
      <figure>
        <img src="https://www.samsunhaber.com/images/upload/DSC_0818.jpg"/>
      </figure>
      <h3>GÜNÜBİRLİK TEDAVİ </h3>
      <p>Gencel, uzmanlık alanı olan varis hastalığının ameliyatsız tedavi yöntemlerinden bahsederek "Modern tedavi sistemleriyle hem daha kalıcı sonuçlar elde ediyoruz hem de hasta daha az ameliyat riskine girmeden günübirlik tedavi olabilme şansına sahip olabiliyor." şeklinde konuştu. Ameliyatsız tedavi yöntemlerinin hastalar için kolaylık sağladığını aktaran Gencel, "Ameliyatsız tedavi yöntemleri lokal anestezi altında yapılıyor. Evde yatak ıstırahatı gerektirmediği için hasta işinden gücünden geri kalmadan günlük hayatına devam edebilmekte. Artı ameliyat olduğu gün hastaneden taburcu olduğu için sadece lokal anestezi uyguluyoruz. Bir hastanede kalma süreci söz konusu olmuyor." ifadelerini kullandı.</p>
      <p>Girişimsel Radyoloji Uzmanı Dr. Ömür Gencel, <b>FBM Tıp Merkezi</b>'nde hastalarını kabul edip, tedavi etmeye devam edecek.</p>
      <p><i>Son Güncelleme:</i> 10.12.2019 14:29</p>
    </article>
  </body>
</html>