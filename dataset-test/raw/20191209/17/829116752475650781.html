<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191209-anthony-joshua-kubrat-pulev-okolvivas-vilagbajnok-kihivo.html"/>
    <meta property="og:site_name" content="Origo"/>
    <meta property="article:published_time" content="2019-12-09T17:10:00+00:00"/>
    <meta property="og:title" content="Anthony Joshuának több kihívója is akadt"/>
    <meta property="og:description" content="A négy bokszvilágszervezet övét birtokló nehézsúlyú bajnok ellen ketten is szorítóba lépnének."/>
  </head>
  <body>
    <article>
      <h1>Anthony Joshuának több kihívója is akadt</h1>
      <address><time datetime="2019-12-09T17:10:00+00:00">09 Dec 2019, 17:10</time> by <a rel="author">Zámbó István</a></address>
      <p>
        <b>A brit öklöző szombat este visszaszerezte júniusban elvesztett öveit az Andy Ruiz Jr. elleni visszavágón Szaúd-Arábiában. A régi-új bajnok hamarosan ismét ringbe szállhat, és egyből két riválisa is bejelentkezett potenciális ellenfélként.</b>
      </p>
      <p>December 7-én Rijádban Anthony Joshua kiváló boksszal, egyhangú pontozással visszaszerezte a Boksz Világszövetség (WBA), a Nemzetközi Bokszföderáció (IBF), a Boksz Világszervezet (WBO) és a Nemzetközi Bokszszervezet (IBO) bajnoki öveit. A 30 éves sportoló menedzsere, Eddie Hearn elárulta, hogy a legtöbb esélye egy Kubrat Pulev (IBF) elleni meccsnek van, ugyanakkor a WBO listáján a kihívói jogokkal rendelkező Oleksandr Usyk (korábbi cirkálósúlyú bajnok) is csatába szállna. Hearn még annyit közölt, hogy hamarosan hivatalosan is bejelentik, ki lesz a befutó.</p>
    </article>
  </body>
</html>