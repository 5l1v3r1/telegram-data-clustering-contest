<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/pandaikrek/"/>
    <meta property="og:site_name" content="FEMINA"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="Csoda szép nevet kaptak a Berlini Állatkert 100 napos pandaikrei - Friss fotókon a cukiságok"/>
    <meta property="og:description" content="Egyre bolyhosabbak a pandaikrek, akiknek már nevük is van."/>
  </head>
  <body>
    <article>
      <h1>Csoda szép nevet kaptak a Berlini Állatkert 100 napos pandaikrei - Friss fotókon a cukiságok</h1>
      <h2>Egyre bolyhosabbak a pandaikrek, akiknek már nevük is van.</h2>
      <address><time datetime="2019-12-09T17:20:00+00:00">09 Dec 2019, 17:20</time> by <a rel="author">Marton Adrienn</a></address>
      <p>Hivatalosan is bemutatták az augusztusban világra jött pandaikreket Németországban, és azt is bejelentették, hogyan nevezték el őket. A két hím kölyök mesterséges megtermékenyítés útján született a Berlini Állatkertben augusztus 31-én, az országban elsőként. Édesanyjuk Meng Meng, a hatéves óriáspanda, apjuk pedig a nyolcéves Csiao Csing, akiket Kínától kapott kölcsön 15 évre az intézmény.</p>
      <p><a href="http://femina.hu/terasz/oriaspanda-berlin/"><b>Az ikerpár</b></a> egyik tagját Meng Hsziangnak, vagyis áhított álomnak keresztelték, másikuk pedig a Meng Jüan, azaz a valóra vált álom nevet kapta. A névadási ünnepségre kínai hagyomány szerint a kölykök életének századik napján került sor. Nézd meg friss fotókon a csodás kis kölyköket!</p>
      <figure>
        <img src="https://kep.index.hu/1/0/3069/30695/306959/30695917_8ce0fc741d6a7c3fce9f519c5b5f7a92_x.jpg"/>
        <figcaption>A Berlini Állatkert 2017-ben kapta kölcsön Meng Hsziang és Meng Jüan szüleit.<cite>Clemens Bilan / MTI / EPA</cite></figcaption>
      </figure>
      <figure>
        <img src="https://kep.index.hu/1/0/3069/30695/306959/30695937_ba7b48a3841e32880d09cf986bba64a4_x.jpg"/>
        <figcaption>Az intézmény több mint 9 millió euróból, vagyis közel hárommilliárd forintnak megfelelő összegből alakította ki az ideális pandaházat a bolyhos lakók számára.<cite>Clemens Bilan / MTI / EPA</cite></figcaption>
      </figure>
      <figure>
        <img src="https://kep.index.hu/1/0/3069/30695/306959/30695941_b7bdf66f9364e6a4272c0e9ffae021d0_x.jpg"/>
        <figcaption>Így minden adott volt ahhoz, hogy a kis család kölykökkel gyarapodjon.<cite>Felipe Trueba / MTI / EPA</cite></figcaption>
      </figure>
      <figure>
        <img src="https://kep.index.hu/1/0/3069/30695/306959/30695961_21af00ac36ccf3ef12a8b1a986e67d4a_x.jpg"/>
        <figcaption>Meng Mengnél áprilisban mesterséges megtermékenyítéssel növelték a fogantatás esélyét.<cite>Clemens Bilan / MTI / EPA</cite></figcaption>
      </figure>
      <figure>
        <img src="https://kep.index.hu/1/0/3069/30695/306959/30695977_e583197ba2cb65eda6eb28651ee15151_x.jpg"/>
        <figcaption>Szerencsére minden rendben zajlott, és augusztusban megszülettek az ikrek.<cite>Felipe Trueba / MTI / EPA</cite></figcaption>
      </figure>
      <p>
        <i>Kiemelt kép: MTI/EPA/Clemens Bilan</i>
      </p>
    </article>
  </body>
</html>