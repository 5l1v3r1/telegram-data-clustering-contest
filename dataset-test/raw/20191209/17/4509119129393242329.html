<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055432/article/epikairothta/kosmos/syrriknwnetai-to-provadisma-toy-tzonson"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T17:47:18+00:00"/>
    <meta property="og:title" content="Συρρικνώνεται το προβάδισμα του Τζόνσον"/>
    <meta property="og:description" content="Στις έξι ποσοστιαίες μονάδες μειώνεται το προβάδισμα των Συντηρητικών έναντι των Εργατικών, σύμφωνα με δημοσκόπηση του ινστιτούτου ICM που διεξήχθη για λογαριασμό του Reuters, τρεις ημέρες πριν από τις εκλογές της 12ης Δεκεμβρίου."/>
  </head>
  <body>
    <article>
      <h1>Συρρικνώνεται το προβάδισμα του Τζόνσον</h1>
      <address>
        <time datetime="2019-12-09T17:47:18+00:00">09 Dec 2019, 17:47</time>
      </address>
      <p>Οι Συντηρητικοί του πρωθυπουργού Μπόρις Τζόνσον είδαν το προβάδισμά τους έναντι των Εργατικών να μειώνεται στις 6 μονάδες, σύμφωνα με δημοσκόπηση του ινστιτούτου ICM που διεξήχθη για λογαριασμό του Reuters ενόψει των βουλευτικών εκλογών της 12ης Δεκεμβρίου.</p>
      <p>Λίγο μετά τη δημοσίευση δύο άλλων δημοσκοπήσεων που έδειχναν το προβάδισμα των Συντηρητικών να μεγαλώνει, η ICM ανακοίνωσε ότι η υποστήριξη στους Συντηρητικούς παραμένει στο 42%, ποσοστό αμετάβλητο σε σχέση με προηγούμενη δημοσκόπηση του ICM πριν από μια εβδομάδα, ενώ το Εργατικό Κόμμα κέρδισε μια μονάδα και λαμβάνει ποσοστό 36%.</p>
      <p>Το προβάδισμα των έξι μονάδων είναι μικρότερο σε σχέση με την κλίμακα από 8 έως 15 μονάδες που έδειχναν έξι δημοσκοπήσεις που δόθηκαν στη δημοσιότητα από το Σάββατο έως τις πρώτες πρωινές ώρες της Δευτέρας.</p>
      <p>Οι ευρωπαϊστές της Ένωσης Φιλελεύθερων Δημοκρατών έχασαν μια μονάδα και λαμβάνουν 12%, ενώ το Κόμμα Brexit παραμένει σταθερά στο 3%, σύμφωνα με το ICM.</p>
      <p>Το ICM διενήργησε τη δημοσκόπηση σε δείγμα 2.011 ενηλίκων ηλεκτρονικά μεταξύ 6ης και 9ης Δεκεμβρίου.</p>
      <p>Η δημοσκόπηση έδειξε ότι το 36% των ερωτηθέντων πιστεύει ότι μια πλειοψηφία στο κοινοβούλιο για το Συντηρητικό Κόμμα θα είναι το καλύτερο αποτέλεσμα για τη χώρα, μεγάλη διαφορά σε σχέση με το 23% που πιστεύει ότι μια πλειοψηφία για το Εργατικό Κόμμα θα ήταν καλύτερη.</p>
    </article>
  </body>
</html>