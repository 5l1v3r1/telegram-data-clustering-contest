<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/huawei-harmonyos-gadgety/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T17:16:41+00:00"/>
    <meta property="og:title" content="Huawei chce svoj HarmonyOS implementovať do viacerých zariadení"/>
    <meta property="og:description" content="HarmonyOS je vo svojej podstate náhrada za operačný systém Android. Podnetom pre jej vznik boli obmedzenia zo strany Spojených štátov amerických."/>
  </head>
  <body>
    <article>
      <h1>Huawei chce svoj HarmonyOS implementovať do viacerých zariadení</h1>
      <h2>Telefóny na zozname nenájdete.</h2>
      <address><time datetime="2019-12-09T17:16:41+00:00">09 Dec 2019, 17:16</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Čínsky výrobca <a href="https://www.techbyte.sk/2019/12/huawei-band-4-pro-predstaveny-s-nfc-gps-a-meranim-hladiny-kyslika-v-krvi/">Huawei</a> to chce so svojím vlastným operačným systémom HarmonyOS poriadne roztočiť. Už od budúceho roku ho totiž plánuje implementovať hneď do niekoľkých typov zariadení. Prekvapivo však nejde o smartfóny. Tému spracoval web <a href="https://www.fonearena.com/blog/299925/huawei-harmonyos-smartwatches-speakers-2020.html">FoneArena</a>.</b>
      </p>
      <p>HarmonyOS je vo svojej podstate náhrada za operačný systém <a href="https://www.techbyte.sk/2019/12/aktualne-samsung-galaxy-s10-na-slovensku-ziskava-android-10/">Android</a>. Podnetom pre jej vznik boli obmedzenia zo strany Spojených štátov amerických.</p>
      <p><b>Wang Chenglu</b>, prezident softvérovej divízie spotrebiteľskej obchodnej skupiny spoločnosti Huawei, počas rozhovoru so <b>Shenzhen Special Zone Daily</b> spomenul, že napriek všetkému stále <b>uprednostňuje Android pred HarmonyOS</b>. Myslel to však v rámci tabletov a smartfónov.</p>
      <figure>
        <img src="https://www.techbyte.sk/wp-content/uploads/2019/09/huawei-mate-30-Pro-tit-2.jpg"/>
        <figcaption>Huawei Mate 30 Pro</figcaption>
      </figure>
      <p>Ide o jasný náznak toho, že čínsky výrobca zatiaľ neplánuje nahradiť Android svojím vlastným systémom. To však rozhodne neznamená jeho koniec. HarmonyOS totiž už budúci rok poputuje do ostatných produktov spoločnosti, vrátane <b>inteligentných hodiniek, reproduktorov a iných gadgetov</b>.</p>
      <p>Prvým zariadením na zozname, ktoré pobeží na HarmonyOS, je inteligentný televízor <b>Honor Vision</b>, ktorý debutoval v auguste tohto roku.</p>
      <p>Ak sa HarmonyOS stretne s pozitívnym ohlasom, môžeme očakávať, že ho Huawei predsa len nakoniec zakomponuje aj do svojich telefónov. Všetko však bude závisieť najmä od toho, či spomínané obmedzenia poľavia, alebo nie.</p>
    </article>
  </body>
</html>