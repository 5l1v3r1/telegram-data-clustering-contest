<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/vojvodina/novi-sad/zavrsena-ns-bajk-sezona-u-novom-sadu_1074493.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T17:32:00+00:00"/>
    <meta property="og:title" content="Завршена &quot;НС бајк&quot; сезона у Новом Саду"/>
    <meta property="og:description" content="У овој години, преко НС бајк система било је око 20 хиљада изнајмљивања, а та сезона се данас званично завршила."/>
  </head>
  <body>
    <article>
      <h1>Завршена "НС бајк" сезона у Новом Саду</h1>
      <h2>НОВИ САД - У овој години, преко "НС бајк" система било је око 20 хиљада изнајмљивања, а та сезона се данас званично завршила.</h2>
      <address>
        <time datetime="2019-12-09T17:32:00+00:00">09 Dec 2019, 17:32</time>
      </address>
      <p>Поред грађана који бицикл изнајмљују, доста је и оних који поседују свој, а ово је право време када треба размислити где одложити свог двоточкаша и како га сачувати током зиме.</p>
      <figure>
        <img src="http://www.rtv.rs/sr_ci/vojvodina/novi-sad/slike/2015/10/06/ns-bike,-ns-bajk,-bicikli-wide-jpg_660x330.jpg"/>
        <figcaption>Паркинг сервис</figcaption>
      </figure>
      <p>Нови Сад важи за бициклистички град у којем се, чини се, вожња бицикла најкасније завршава. Међутим, кад дође тај тренутак одлагања до следеће сезоне, велика пажња се посвећује његовом очувању.</p>
      <p>Поред чишћења и подмазивања, што је уобичајено, треба обратити пажњу и на гуме, кажу у бициклистичким сервисима.</p>
      <p>Како многи живе у становима, углавном недостаје места за одлагање кабастих ствари, при чему и места за бицикл. Међутим, како се неретко оставља да "презими" у неадекватним просторијама, од прошле године постоји и опција звана - зимовник, односно простор за чување и одлагање бицикла.</p>
      <p>У бициклистичком сервису кажу да цена такве услуге чувања и одлагања бицикла дневно износи 30 динара, што је месечно око 1.000 динара.</p>
      <figure>
        <iframe src="https://www.youtube.com/embed/RnMM-TuCoEk" width="560" height="314" data-service="Youtube" scrolling="no"/>
      </figure>
    </article>
  </body>
</html>