<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/hari-maguajyr-manchestyr-yunajted-e-blizo-do-top-4--1414027.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T17:20:00+00:00"/>
    <meta property="og:title" content="Хари Магуайър: Манчестър Юнайтед е близо до топ 4"/>
    <meta property="og:description" content="Централният защитник на Манчестър Юнайтед Хари Магуайър заяви, че отборът доближава топ 4, но трябва да гледа единствено собствените си резултати, а не тези на съперниците си Червените дяволи постигнаха две поредни победи над Тотнъм и Манчестър Сити, които изкачиха тима до пето място в класирането, на пет точки зад четвъртия Челси"/>
  </head>
  <body>
    <article>
      <h1>Хари Магуайър: Манчестър Юнайтед е близо до топ 4</h1>
      <address><time datetime="2019-12-09T17:20:00+00:00">09 Dec 2019, 17:20</time> by <a rel="author">Sportlive.bg</a></address>
      <p>Централният защитник на <a href="https://www.sportlive.bg/tags/4689"><b>Манчестър Юнайтед</b></a> Хари Магуайър заяви, че отборът доближава топ 4, но трябва да гледа единствено собствените си резултати, а не тези на съперниците си. "Червените дяволи" постигнаха две поредни победи над Тотнъм и Манчестър Сити, които изкачиха тима до пето място в класирането, на пет точки зад четвъртия Челси.</p>
      <p>"Трябва да гледаме нашето представяне, а не това на съперниците ни. Трябва да продължим да печелим мачове. Спечелиха поредни мачове срещу Тотнъм и Сити, а сега ни предстои нов важен мач. Топ 4 е близо, но ние трябва да се концентрираме върху нашето представяне и да се опитваме да трупаме точки", коментира Магуайър.</p>
      <p>Английският национал похвали офанзивните играчи на тима, които се представят силно в последно време. "В началото на сезона не успявахме да вкараме повече от един гол, но вече в няколко поредни мача бележим доста. Нападателите ни са топ играчи и огромна заплаха за всеки съперник. Те имат много талант и всичко в играта им се подрежда", сподели Магуайър. <b><i><a href="https://www.sportlive.bg/worldfootball/england/Skot-Maktominej-Nie-igrachite-obichame-Solskqer-1412946.html">А ето какво каза един от играчите на Манчестър Юнайтед за Солскяер.</a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Rasistki-skandal-belqza-i-derbito-na-Manchestyr-(SNIMKA)-1413638.html"/>
        <a href="https://www.sportlive.bg/worldfootball/england/Rashford-i-Marsial-syvsem-otdalechiha-Siti-ot-titlata-Yunajted-likuva-v-derbito-na-Manchestyr-1413477.html"/>
        <a href="https://www.sportlive.bg/worldfootball/england/Solskqer-se-zaqde-predi-derbito-Yunajted-sa-po-golqm-klub-ot-Siti-1413377.html"/>
        <a href="https://www.sportlive.bg/worldfootball/england/Vazhen-za-Yunajted-igrach-na-liniq-za-derbito-sys-Siti-1413303.html"/>
      </related>
    </article>
  </body>
</html>