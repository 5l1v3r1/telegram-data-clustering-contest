<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/sondaz-prezydencki-na-zlecenie-po-druga-tura-stoi-otworem-przed-kazdym-z-kandydatow/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T17:25:36+00:00"/>
    <meta property="og:title" content="Sondaż prezydencki na zlecenie PO. Druga tura stoi otworem przed każdym z kandydatów?"/>
    <meta property="og:description" content="Duda może liczyć na poparcie 45 proc. w przypadku startu Jaśkowiaka oraz na 43. proc. w wariancie, gdy jednym z kontrkandydatów będzie Kidawa-Błońska. Bardzo wyrównana walka toczy się również za plecami kandydatów PiS-u i PO."/>
  </head>
  <body>
    <article>
      <h1>Sondaż prezydencki na zlecenie PO. Druga tura stoi otworem przed każdym z kandydatów?</h1>
      <address><time datetime="2019-12-09T17:25:36+00:00">09 Dec 2019, 17:25</time> by <a rel="author" href="https://nczas.com/author/km/" target="_blank">KM</a></address>
      <h3>Andrzej Duda jest zdecydowanym faworytem nadchodzących wyborów prezydenckich, choć nie może liczyć na zwycięstwo w pierwszej turze – wynika z sondażu pracowni Kantar przeprowadzonego na zlecenie Platformy Obywatelskiej. Wewnątrz PO zdecydowanie większym poparciem cieszy się Małgorzata Kidawa-Błońska.</h3>
      <p>Duda może liczyć na poparcie 45 proc. w przypadku startu Jaśkowiaka oraz na 43. proc. w wariancie, gdy jednym z kontrkandydatów będzie Kidawa-Błońska. Bardzo wyrównana walka toczy się również za plecami kandydatów PiS-u i PO.</p>
      <p>W sondażu wzięto pod uwagę start Adriana Zandberga, Władysława Kosinak-Kamysza oraz Janusza Korwin-Mikkego. W każdym z wariantów różnica pomiędzy tą trójką jest na poziomie błędu statystycznego.</p>
      <p>Gdyby w wyborach prezydenckich z ramienia PO wystartował Jaśkowiak, Kosiniak-Kamysz może liczyć na 12 proc. poparcia, Zandberg na 11 proc., a Korwin-Mikke na 8 proc. Sam Jaśkowiak otrzymałby 16 proc. głosów. W toku kampanii taka różnica jest do zniwelowania i de facto każdy z kandydatów może realnie myśleć o wejściu do drugiej tury.</p>
      <p>Większe dysproporcje występują w przypadku startu Kidawy-Błońskiej. Na wicemarszałek Sejmu głosować chce 27 proc. ankietowanych. Na Zandberga i Kosiniak-Kamysza po 9 proc., a na Korwin-Mikkego niezmiennie 8 proc.</p>
      <p>W sondażu nie uwzględniono jeszcze <a href="https://nczas.com/2019/12/08/holownia-potwierdza-start-w-wyborach-prezydenckich-prosze-zebyscie-powierzyli-mi-funkcje-stroza-naszej-narodowej-wspolnoty/">Szymona Hołowni, który dopiero w niedzielę oficjalnie poinformował, że zamierza wystartować w wyborach prezydenckich</a>. Przed nim zbiórka podpisów – każdy kandydat musi takich zebrać 100 tys.</p>
      <p>Nie wiadomo również, czy z ramienia Konfederacji Wolność i Niepodległość wystartuje Korwin-Mikke. W środowisku wolnościowców, narodowców i konserwatystów trwają prawybory, w których <a href="https://nczas.com/2019/12/09/prawybory-prezydenckie-konfederacji-bosak-dziambor-braun-i-berkowicz-liderami-po-pierwszych-zjazdach/">po czterech zjazdach wojewódzkich najwięcej głosów elektorskich ma Krzysztof Bosak</a>. Przed Konfederacją jeszcze 12 konwencji, a kandydat zostanie wyłoniony podczas głównego Zjazdu Elektorskiego 18 stycznia 2020 roku.</p>
      <figure>
        <iframe data-src="https://twitter.com/MarcinPalade/status/1204031707093118976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/sad-nie-przedluzyl-aresztowanym-czlonkom-mafii-pruszkowskiej-czasu-na-zaplacenie-kaucji/"/>
        <a href="https://nczas.com/2019/12/09/wybuch-gazu-w-szczyrku-prokuratura-nie-ma-juz-watpliwosci-kto-zawinil/"/>
        <a href="https://nczas.com/2019/12/09/sad-tlumaczy-dlaczego-nie-wsadzil-durczoka-za-kratki-powaga-czynu-zarzucanego-jest-bezdyskusyjna-jednak/"/>
        <a href="https://nczas.com/2019/12/09/szok-kandydat-na-prezydenta-z-ramienia-po-przyznaje-przedsiebiorcow-broni-juz-tylko-konfederacja/"/>
        <a href="https://nczas.com/2019/12/09/ocyganili-don-vasyla-urzad-skarbowy-nie-odpuscil-nieodpowiedni-ludzie-wprowadzili-go-w-blad/"/>
        <a href="https://nczas.com/2019/12/09/bogini-olga-tokarczuk-na-prezydenta-po-prawyborach-prezydenckich-w-po-wnioski-nasuwaja-sie-same/"/>
        <a href="https://nczas.com/2019/12/09/bedzie-akt-oskarzenia-przeciwko-przemyslawowi-w-mial-zdefraudowac-130-tys-zlotych-ze-srodkow-fundacji/"/>
        <a href="https://nczas.com/2019/12/09/cejrowski-masakruje-szymona-holownie-w-debacie-wykonalem-trzy-trumny-jedna-jest-dla-pana-wideo/"/>
        <a href="https://alaluna.pl/foto/nie-zyje-irena-laskowska-wybitna-aktorka-filmowa-i-teatralna-miala-94-lata/"/>
      </related>
    </article>
  </body>
</html>