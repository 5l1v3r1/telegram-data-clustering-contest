<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468992/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%85%D8%B4%DA%A9%D9%84%D8%A7%D8%AA-%D8%AD%D9%84-%D8%B4%D9%88%D8%AF-%D8%A8%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7%D8%B2%D9%85%DB%8C-%DA%AF%D8%B1%D8%AF%D9%85"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T17:03:53+00:00"/>
    <meta property="og:title" content="استراماچونی: مشکلات حل شود به استقلال بازمی‌گردم"/>
    <meta property="og:description" content="سرمربی استقلال در خصوص بازگشت به ایران گفت: مشکلات حل شود فردا به استقلال بازمی‌گردم تا بتوانم مقابل هواداران کارم را ادامه دهم."/>
  </head>
  <body>
    <article>
      <h1>استراماچونی: مشکلات حل شود به استقلال بازمی‌گردم</h1>
      <h2>سرمربی استقلال در خصوص بازگشت به ایران گفت: مشکلات حل شود فردا به استقلال بازمی‌گردم تا بتوانم مقابل هواداران کارم را ادامه دهم.</h2>
      <address>
        <time datetime="2019-12-09T17:03:53+00:00">09 Dec 2019, 17:03</time>
      </address>
      <p>به گزارش همشهری آنلاین به نقل از فارس، آندره‌آ استراماچونی تلفنی با اسکای اسپورت مصاحبه کرده و در خصوص پایان همکاری‌اش با استقلال صحبت کرده است.  </p>
      <p> استراماچونی عنوان کرد: قطعا این اتفاق تلخ است برای اینکه این شغل خیلی عالی، برای من به پایان رسید. یک ماجراجویی جدید در دوران مربیگری‌ام بود. یک فوتبال جدید در آسیا و ناراحت می‌شوم که این تصمیم به خاطر مسائل غیرفوتبالی گرفته شده است.</p>
      <p>وی ادامه داد: این باشگاه علی‌رغم وعده های بسیار، نتوانست این وعده ها را عملی کند و از دیدگاه قانونی نمی تواند رابطه ای با مربی حرفه‌ای برقرار کند. متاسفم که تیم را ترک کردم چون برای اولین بار در صدر جدول رده بندی قرار گرفتیم. این رکوردی بود که شش سال از دست رفته بود. آنها مشکلاتی دارند و این تحریم ها در آنجا تاثیرگذار است. تحریم‌ها باعث شده تا این کشور نتواند ۱۰۰ درصد خودش را ابراز کند.</p>
      <p>استراماچونی گفت: استقلال هواداران فوق‌العاده‌ای دارد، بسیار زیاد و حتی شانس بازی کردن در لیگ قهرمانان آسیا را دارد. این برای من فوتبال جدیدی است و برایم افتخار بزرگی بود که با چنین هواداران بزرگی مربیگری می کردم.</p>
      <p>استراماچونی در خصوص ارتباط با باشگاه دیگری نیز گفت: به خاطر مسائل قانونی فیفا وکیل من قراردادم را به اتمام رساند. در این بین عده‌ای بدخواه عنوان کردند که پیشنهاد دیگری در کار است. در حال حاضر هیچ پیشنهادی ندارم. من فردا به استقلال بازمی‌گردم؛ اگر مشکلات حل شود که بتوانم مقابل این هواداران کارم را ادامه دهم.  </p>
    </article>
  </body>
</html>