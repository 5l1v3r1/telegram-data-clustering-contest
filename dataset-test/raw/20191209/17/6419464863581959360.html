<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/kosmos/archigos-stoloy-livyis-to-aystiro-minyma-poy-stelnei-stin-agkyra/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T17:46:52+00:00"/>
    <meta property="og:title" content="Αρχηγός Στόλου Λιβύης: Το αυστηρό μήνυμα που στέλνει στην Άγκυρα"/>
    <meta property="og:description" content="Αυστηρό μήνυμα προς την Τουρκία στέλνει ο Αρχηγός του Πολεμικού Ναυτικού της Λιβύης. O ναύαρχος Φαράζ ελ Μαχντάουι, που ανήκει στις δυνάμεις του στρατηγού Χ"/>
  </head>
  <body>
    <article>
      <h1>Αρχηγός Στόλου Λιβύης: Το αυστηρό μήνυμα που στέλνει στην Άγκυρα</h1>
      <address>
        <time datetime="2019-12-09T17:46:52+00:00">09 Dec 2019, 17:46</time>
      </address>
      <p>Αυστηρό μήνυμα προς την <a href="https://neaselida.gr/tag/tourkia/"><b>Τουρκία</b></a> στέλνει ο <b>Αρχηγός του Πολεμικού Ναυτικού της <a href="https://neaselida.gr/tag/livyi/">Λιβύης</a></b>.</p>
      <p>O ναύαρχος <b>Φαράζ ελ Μαχντάουι</b>, που ανήκει στις δυνάμεις του στρατηγού<b> Χαλίφα Χαφτάρ</b> του<b> Λιβυκού Εθνικού Στρατού</b>, τονίζει ότι έχει λάβει διαταγή να βυθίσει τα <b>τουρκικά ερευνητικά πλοία</b> που θα μπουν στα λιβυκά χωρικά ύδατα.</p>
      <p>Σημειώνεται ότι οι <b>δυνάμεις του στρατηγού Χαφτάρ</b> ελέγχουν το μεγαλύτερο μέρος της Λιβύης και αντιτίθενται με σφοδρότητα στη συμφωνία της κυβέρνησης της Τρίπολης με την Άγκυρα.</p>
      <p>«Εγώ έχω διαταγή από τον στρατηγό Χαφτάρ, άμα έρθουν τα καράβια έρευνας των Τούρκων, να τα βουλιάξω», τόνισε στον<b> Alpha</b> ο ναύαρχος Μαχντάουι, ο οποίος μιλάει ελληνικά, καθώς είχε φοιτήσει στη <b>Σχολή Ναυτικών Δοκίμων</b> τη δεκαετία του 1970.</p>
      <p>«Θα απελευθερώσουμε την πρωτεύουσα, την Τρίπολη και θα καταστρέψουμε το τουρκικό όνειρο», υπογράμμισε ο Λίβυος ναύαρχος.</p>
      <p>«Ο λαός της Λιβύης γνωρίζει ότι εμείς ανήκουμε στον στρατηγό Χαφτάρ και θα αντιδράσουμε σε αυτή την συμφωνία, που την έγραψαν οι Τούρκοι και υπέγραψε ο Σαράτζ», επισήμανε ο Ελ Μαχντάουι, σχολιάζοντας ότι ο Σαράτζ δεν είναι Λίβυος, αλλά Τούρκος.</p>
      <p>«Ο παππούς του είναι από την Τουρκία γι’αυτό δεν είχε αντίρρηση σε αυτή τη συμφωνία».</p>
      <p>«Η συμφωνία αυτή είναι λάθος και θα δημιουργήσει πρόβλημα στη Λιβύη, στην Ελλάδα, την Αίγυπτο και την Κύπρο». δήλωσε ο Αρχηγός του Πολεμικού Ναυτικού της Λιβύης.</p>
      <p>
        <b>Δείτε το βίντεο από το κεντρικό δελτίο ειδήσεων του Alpha:</b>
      </p>
      <figure>
        <iframe src="https://www.youtube.com/embed/yMzBUvLGook" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/kosmos/chastoyki-se-erntogan-i-voyli-tis-livyis-den-anagnorizei-ti-symfonia/"/>
        <a href="https://neaselida.gr/efimerida/olo-etopi-antepithesi-stis-parano-ies-erntogan/"/>
      </related>
    </article>
  </body>
</html>