<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/153646/"/>
    <meta property="og:site_name" content="AgroNews"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="На Херсонщині заклали яблуневий сад елітних сортів"/>
    <meta property="og:description" content="На базі агрофірми «Дніпро», що у селі Азовському Генічеського заклали яблуневий сад елітних сортів Голден, Ред ДжонаПринц і Чемпіон, придбаних у польському розпліднику Сулек. За словами директора сільгосппідприємства Олександра Кістечка, наступного року тут планують зібрати по 10 тонн яблук з..."/>
  </head>
  <body>
    <article>
      <h1>На Херсонщині заклали яблуневий сад елітних сортів</h1>
      <address><time datetime="2019-12-09T17:55:00+00:00">09 Dec 2019, 17:55</time> by <a rel="author">agronews.uaode/author</a></address>
      <p>
        <b>На базі агрофірми «Дніпро», що у селі Азовському Генічеського заклали яблуневий сад елітних сортів Голден, Ред ДжонаПринц і Чемпіон, придбаних у польському розпліднику Сулек. За словами директора сільгосппідприємства Олександра Кістечка, наступного року тут планують зібрати по 10 тонн яблук з кожного гектара молодого саду, пише <a href="https://newday.kherson.ua/rozrostaietsya-divo-sad-na-hersonshhini/">newday.kherson.ua.</a> .</b>
      </p>
      <p>«Зазвичай, від першого врожаю відмовляються, ще й цвіт обривають – нехай деревце зміцніє. Але ми все ж вирішили залишити на них по два яблука, аби подивитися, якими вони будуть. Очікування виправдалися повністю: плоди отримали соковиті та солодкі, завбільшки 7-8 сантиметрів у діаметрі. Тож наступного року вже очікуємо по 10 тонн яблук з кожного гектара молодого саду», – розказує Кістечок.</p>
      <p>У агрофірмі «Дніпро» сади облаштовані системами крапельного зрошення. Загальна площа садів вже досягла 260 га. Існуючі насадження зроблять ефективнішими шляхом впровадження нових агротехнологій, використання продуктивніших сортів.</p>
      <p>Цьогоріч яблук в Азовському зібрали 500 тонн – удвічі менше, ніж минулого року, коли їх врожай був рекордним.</p>
      <p>«Але нічого не втратили: адже якщо торік більше 3 грн за кілограм плодів не давали, то зараз їх ціна зросла до 10 грн. І покупці у чергу вишиковуються: замовлення надходять від Запоріжжя до Харкова», – зауважив директор сільгосппідприємства.</p>
    </article>
  </body>
</html>