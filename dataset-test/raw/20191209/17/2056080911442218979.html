<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sport/2019/12/09/4003299_policiiata_v_angliia_razsledva_13-godishen_fen_na/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T17:50:00+00:00"/>
    <meta property="og:title" content="Полицията в Англия разследва 13-годишен фен на &quot;Бърнли&quot; за расистки обиди"/>
    <meta property="og:description" content="Тийнейджърът е бил изведен от &quot;Тотнъм стейдиъм&quot; от охраната на съоръжението."/>
  </head>
  <body>
    <article>
      <h1>Полицията в Англия разследва 13-годишен фен на "Бърнли" за расистки обиди</h1>
      <address><time datetime="2019-12-09T17:50:00+00:00">09 Dec 2019, 17:50</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Фен на "Бърнли" е разследван от полицията заради предполагаем расистки жест, който е отправил по време на мача с "Тотнъм" през уикенда. Виновникът е на 13 години и е насочил жеста към звездата на "Тотнъм" Хюн Мин Сон, съобщава полицията в Лондон.</p>
      <p>Тийнейджърът е бил изведен от "Тотнъм стейдиъм" от охраната на съоръжението.</p>
      <p>От "Бърнли" веднага излязоха с коментар, съобщавайки, че ще съдействат на властите. От клуба добавиха, че ще се свържат с младежа и неговото семейство, като са готови да го подложат на "образователен курс".</p>
      <p>"Бърнли" не толерира подобно поведение от своите фенове и има нулева търпимост към всякаква дискриминация", съобщиха от клуба.</p>
      <p>Случаят в Лондон е един от инцидентите, които белязаха кръга във Висшата лига. По време на дербито на Манчестър между "Сити" и "Юнайтед" (1:2) бразилецът Фред от "червените дяволи" беше обиждан от фенове на "гражданите" и замерян със запалки.</p>
      <p>Това е пореден случай на расизъм в Англия през сезона. Още през <a href="https://www.dnevnik.bg/sport/2019/07/25/3942622_sluchaite_na_rasizum_v_angliiskiia_futbol_sa_se/">юли организацията Kick It Out</a> изрази притесненията си заради увеличения брой хомофобски прояви.</p>
    </article>
  </body>
</html>