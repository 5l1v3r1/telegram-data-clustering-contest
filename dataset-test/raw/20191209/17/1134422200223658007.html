<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/hivatalos-a-bayonetta-es-a-vanquish-felujitott-valtozata"/>
    <meta property="og:site_name" content="Game Channel"/>
    <meta property="article:published_time" content="2019-12-09T17:14:00+00:00"/>
    <meta property="og:title" content="Hivatalos a Bayonetta és a Vanquish felújított változata"/>
    <meta property="og:description" content="Pár napja még csak pletyka szintjén merült fel, hogy érkezhet a Bayonetta és a Vanquish feltupírozott újrakiadása, azonban most formálisan..."/>
  </head>
  <body>
    <article>
      <h1>Hivatalos a Bayonetta és a Vanquish felújított változata</h1>
      <address><time datetime="2019-12-09T17:14:00+00:00">09 Dec 2019, 17:14</time> by <a rel="author" href="http://www.gamechannel.hu/adatlap/WickedSick" target="_blank">WickedSick</a></address>
      <p><b>Pár napja még csak pletyka szintjén merült fel, hogy érkezhet a Bayonetta és a Vanquish feltupírozott újrakiadása, azonban most formálisan is megerősítették a kérdéses remasterek létezését.</b> <br/>Mind a két cím február 18-án fog megjelenni, akik pedig fizikai formátumban kívánnak lecsapni a Bayonetta &amp; Vanquish 10th Anniversary Bundle névre hallgató pakkra, azoknak jó hír, hogy fémdobozos kiadvány is rendelkezésre áll. <b>Mindkét játék immáron 4K felbontás és 60 FPS mellett élvezhető</b>. <br/><br/>Külön-külön is meg lehet majd őket venni egyébiránt, azonban a PC-s közönség sajnos hoppon marad, merthogy ezek a remasterek csak PlayStation 4-en és Xbox One-on fognak napvilágot látni, együttesen 40 dollárért. Alant tekinthetitek meg a bejelentésül szolgáló előzetest:</p>
      <figure>
        <iframe src="https://www.youtube.com/embed/RmyWR_iCayE" width="744" height="400" data-service="Youtube" scrolling="no"/>
      </figure>
      <p>
        <a href="http://www.gamechannel.hu/video/hivatalos-a-bayonetta-es-a-vanquish-felujitott-valtozata">Nézd nagyban ezt a videót!</a>
      </p>
    </article>
  </body>
</html>