<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=123215"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-12-09T17:05:00+00:00"/>
    <meta property="og:title" content="காணாமல் போன மீனவர் சடலமாக கரை ஒதுங்கினார்"/>
    <meta property="og:description" content="திருகோணமலை துறைமுகப் பொலிஸ் பிரிவிற்கு உட்பட்ட மனையாவெளி பிரதேசத்தில் நேற்று (08) மதியம் மீன்பிடிக்கச் சென்ற மீனவர்களில் ஒருவர் சடலமாக கரை ஒதுங்கியுள்ளார்"/>
  </head>
  <body>
    <article>
      <h1>காணாமல் போன மீனவர் சடலமாக கரை ஒதுங்கினார்</h1>
      <address>
        <time datetime="2019-12-09T17:05:00+00:00">09 Dec 2019, 17:05</time>
      </address>
      <p>திருகோணமலை துறைமுகப் பொலிஸ் பிரிவிற்கு உட்பட்ட மனையாவெளி பிரதேசத்தில் நேற்று (08) மதியம் மீன்பிடிக்கச் சென்ற மீனவர்களில் ஒருவர் சடலமாக கரை ஒதுங்கியுள்ளார். <br/><br/>மற்றையவர் திருகோணமலை பொது வைத்தியசாலையில் சிகிச்சைக்காக அனுமதிக்கப்பட்டுள்ளார். <br/><br/>இறந்தவர் மனையாவெளியை பிறப்பிடமாகவும் கந்தளாய் நகரில் வசிப்பிடமாக கொண்ட 42 வயதுடைய ருக்மண் த சில்வா என துறைமுக பொலிஸார் தெரிவித்தனர். <br/><br/>கடற்தொழிலுக்கு சென்ற இருவரில் ஒருவர் நேற்று காயத்துடன் கடற்படையினரால் காப்பாற்றப்பட்டு திருகோணமலை கடற்படை முகாம் வைத்தியசாலையில் கொண்டு செல்லப்பட்டு பின்பு திருகோணமலை பொது வைத்தியசாலையில் அனுமதிக்கப்பட்டுள்ளார். <br/><br/>இறந்தவருக்கு ஒரு ஆண் பிள்ளையும் இரண்டு பெண் பிள்ளைகள் உள்ளார்கள் என்பது குறிப்பிடத்தக்கது.</p>
    </article>
  </body>
</html>