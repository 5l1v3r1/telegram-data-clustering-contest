<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793552/%D9%81%D8%AA%D8%AD%DB%8C-%D8%A8%D9%85%D8%A7%D9%86%D8%AF-%D9%86%DB%8C%D9%85-%D9%81%D8%B5%D9%84-%D9%85%D8%B1%D8%A7-%D8%A8%DB%8C%D8%B1%D9%88%D9%86-%D9%85%DB%8C-%DA%A9%D9%86%D8%AF-%DA%86%D9%87-%D9%86%D9%81%D8%B9%DB%8C-%D9%85%DB%8C-%D8%A8%D8%B1%D9%86%D8%AF-%DA%A9%D9%87-%D9%86%D9%85%DB%8C-%D8%B1%D9%88%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:18:38+00:00"/>
    <meta property="og:title" content="سیدحسینی حسینی: فتحی بماند نیم فصل مرا بیرون می‌کند/ چه نفعی می‌برند که نمی‌روند؟"/>
    <meta property="og:description" content="دروازه بان تیم فوتبال استقلال به انتقاد از مدیریت امیرحسین فتحی پرداخت و گفت: با حرف هایی که می زنم نیم فصل من را بیرون می کنند."/>
  </head>
  <body>
    <article>
      <h1>سیدحسینی حسینی: فتحی بماند نیم فصل مرا بیرون می‌کند/ چه نفعی می‌برند که نمی‌روند؟</h1>
      <address>
        <time datetime="2019-12-09T17:18:38+00:00">09 Dec 2019, 17:18</time>
      </address>
      <p>به گزارش <a href="https://www.mehrnews.com/">خبرنگار مهر</a>، سیدحسین حسینی پس از تساوی استقلال برابر پیکان به انتقاد از مدیریت باشگاه پرداخت و گفت: وعده های دروغی که مسئولان باشگاه داده اند تمرکز را از همه بازیکنان گرفته بود. به خاطر اتفاقی که دیروز رخ داد بازیکنان تیم در اردوی دیشب گریه می کردند. ما برای این بازی استراماچونی را نداشتیم و کارمان سخت بود.</p>
      <p>وی با انتقاد از مدیریت امیرحسین فتحی گفت: وقتی یک مدیر نمی تواند کارایی داشته باشد باید ول کند و برود. آقای فتحی از جان این باشگاه چه می خواهید یا چه نفعی می برید که حاضر نیستید باشگاه را رها کنید و بروید. اگر کارایی ندارید چرا مانده اید. چه نفعی می برید؟ این باشگاه برای شما چه دارد که ول نمی کنید بروید؟</p>
      <p>حسینی در مورد مشکلات مالی که برای استراماچونی به وجود آمده گفت: بعد از اینکه ایشان چندین بار گفتند که مشکلات مالی داریم من با یکی از مسئولان باشگاه صحبت کردم که گفت به استرا بگو پولش آماده است. چون از بین بازیکنان من با استرا در تماس بودم گفتم که پولت را تا دوشنبه می دهند اما دوباره شک کردم که نکند مسئولان باشگاه مثل همیشه بدقولی کنند. </p>
      <p>وی ادامه داد: دوباره با آن فرد تماس گرفتم و پرسیدم که آیا ۸۸ هزار دلار را  می دهید و ۱۲ هزار دلار را هم بعدا می دهید که گفتند نه الان حاضر نیست ولی تا چند روز دیگر می دهیم! من هم به استرا واقعیت را گفتم.</p>
      <p>حسینی با انتقاد از اعضای هیات مدیره نیز گفت: چرا هر وقت تیم نتیجه نمی گیرد سرمربی را می کشند باشگاه و به او اولتیماتوم می هند. چرا وقتی تیم نتیجه گرفته است ایشان را دعوت نکردند و بگویند مشکلت را حل می کنیم. ما کلا با ۱۴ بازیکن این نتیجه را گرفته ایم. بقیه بازیکنان جوان هستند و تجربه حضور در لیگ برتر را ندارند. مگر می شود استقلال را اینطور ببندند. اول فصل قراردادها را کم کردند. فکر کنم تیم را با ۱۵-۱۶ میلیارد جمع کردند. با این هزینه یک مربی ایرانی انتخاب می کردید. چرا رفتید یک مربی از ایتالیا آورده ایم. اگر تحریم هستید همان اول فصل با سرمربی صحبت می کردید. </p>
      <p>وی ادامه داد: دو بار پول را ریختند به حساب استراماچونی که پلیس دنبالش بود. به مسئولان باشگاه می گوید  که پول نریزید به حساب اما بازهم قبل از بازی با سپاهان برایش پول می ریزند که برایش مشکل ساز می شود.</p>
      <p>سیدحسینی حسنی ادامه داد: می دانم با این حرف هایی که می زنم آقای فتحی نیم فصل من را بیرون می کند و می رود یک دروازه بان دیگر می آورد. ایراد ندارد من حرف هایم را می زنم که بعدا نگویند چرا وقتی فتحی بود این حرف ها را نمی زدید. بس است دیگر آقای فتحی.</p>
      <p>وی در مورد اقدامی که استراماچونی انجام داد گفت: ما خودمان هم انتظار نداشتیم که ایشان اینطور برود. اما از قبل گفته بودند که اگر مشکلات مالی را حل نکنند من می روم. من قبل از بازی با سپاهان به مسئولان باشگاه گفتم که پول سرمربی را بدهید که گفتند باشد اما این کار را نکردند. </p>
      <p>حسینی ادامه داد: مسئولان باشگاه گفتند که بیایم علیه استراماچونی بیانیه بدهیم. اما من پیشنهاد کردم که بروید در خانه وی با او صحبت کنید. اما اختلاف بین آنها زیاد است و نتوانستند کاری کنند. </p>
      <p>دروازه بان تیم فوتبال استقلال ادامه داد: طوری به بازیکنان پول می دهند که بین آنها اختلاف به وجود بیاید. شگردشان همین است. کارهای دیگری هم کردند که اصلا برای باشگاه مثبت نبوده است. هیچ کار مثبتی انجام نداده است و همه اش وعده دروغ داده اند. </p>
      <p>حسینی در مورد انتخاب فرهاد مجیدی نیز گفت: اگر هم فرهاد مجیدی انتخاب شود فشار زیادی روی او خواهد بود. تیم الان صدر جدول است و هر کسی بیاید جای استراماچونی کار سختی دارد و فشار زیادی را روی دوش خودش خواهد گذشت. </p>
    </article>
  </body>
</html>