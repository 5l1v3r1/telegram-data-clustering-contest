<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-25-evesen-meghalt-a-dvsc-korabbi-focistaja-molnar-tamas-dombrad.html"/>
    <meta property="og:site_name" content="Origo"/>
    <meta property="article:published_time" content="2019-12-09T17:24:00+00:00"/>
    <meta property="og:title" content="25 évesen meghalt a DVSC korábbi focistája"/>
    <meta property="og:description" content="Molnár Tamás vasárnap öngyilkos lett."/>
  </head>
  <body>
    <article>
      <h1>25 évesen meghalt a DVSC korábbi focistája</h1>
      <address><time datetime="2019-12-09T17:24:00+00:00">09 Dec 2019, 17:24</time> by <a rel="author">Origo</a></address>
      <p>
        <b>A <a href="https://szabolcsfociinfo.hu/2019/12/09/nagy-banat-nyomta-a-szivet/">szabolcsfociinfo.hu</a> információja szerint vasárnap öngyilkos lett a 25 éves Molnár Tamás, a DVSC korábbi focistája.</b>
      </p>
      <p>A Szabolcs-Szatmár-Bereg megyei másodosztályban szereplő Dombrád focistája 2018 februárjában került a Dombrádhoz, korábban az NB III-as Cigánd és Hajdúböszörmény játékosa volt, de a DVSC-ben nevelkedett.</p>
      <blockquote>Tamásnak lelki problémája, volt, de hittük, hogy sikerül megoldani a helyzetet. A szurkolók sokszor nem értették, hogy az a játékos, aki egyik mérkőzésen a különbséget jelenti, máskor visszafogott teljesítményt nyújtott.</blockquote>
      <p>Senki nem tudta rajtam kívül, mi bántja, én viszont mindig bíztam benne. Hétfőn reggel jött egy telefon egy kedves barátomtól, hogy úgy érzi, valami baj van. Arra kért, hogy nekem picikét könnyebb, nézzek már utána: telefonáltam néhányat, és kb. tíz perc múlva ismét kaptam egy hívást, ekkor közölték: Tamás itt hagyott bennünket. Nem volt egyszerű élete az elmúlt három évben. Elvesztettünk egy barátot, egy játékost, és egy nagyon jó embert. Nagyon fogsz hiányozni" - nyilatkozta Tóth János, a Dombrád elnöke-edzője.</p>
      <figure>
        <img src="https://cdn.nwmgroups.hu/s/img/i/1912/20191209223.jpg"/>
        <figcaption>Meghalt a DVSC egykori játékosa, Molnár Tamás<cite>Forrás: cigandse.hu</cite></figcaption>
      </figure>
      <p>
        <mark>Molnár Tamás a debreceniek első csapatában öt Ligakupa-mérkőzésen szerepelt a 2013/14-es szezonban.</mark>
      </p>
      <p>
        <i>Ha Ön vagy a környezetében valaki krízishelyzetben van, hívja mobilról is a 116-123 ingyenes, lelki elsősegély számot!</i>
      </p>
    </article>
  </body>
</html>