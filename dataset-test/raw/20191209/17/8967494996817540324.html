<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/alle-acht-verdachten-groepsverkrachtingen-tienermeisjes-den-bosch-op-vrije-voeten~a5802c00/"/>
    <meta property="og:site_name" content="HLN"/>
    <meta property="article:published_time" content="2019-12-09T17:02:19+00:00"/>
    <meta property="og:title" content="Alle acht verdachten groepsverkrachtingen tienermeisjes Den Bosch op vrije voeten"/>
    <meta property="og:description" content="Zes van de acht verdachten die nog vastzaten voor groepsverkrachtingen van tienermeisjes in Den Bosch komen ook vrij. De zes zijn vandaag voorgeleid aan de onderzoeksrechter en die bepaalde dat er ..."/>
  </head>
  <body>
    <article>
      <h1>Alle acht verdachten groepsverkrachtingen tienermeisjes Den Bosch op vrije voeten</h1>
      <address><time datetime="2019-12-09T17:02:19+00:00">09 Dec 2019, 17:02</time> by <a rel="author">HLA</a></address>
      <p>
        <b>Zes van de acht verdachten die nog vastzaten voor groepsverkrachtingen van tienermeisjes in Den Bosch komen ook vrij. De zes zijn vandaag voorgeleid aan de onderzoeksrechter en die bepaalde dat er onvoldoende reden was ze nog langer vast te houden. Twee andere verdachten kwamen vrijdag al vrij.Het parket is het niet eens met de beslissing van de onderzoeksrechter en gaat in beroep. Onder leiding van de procureur gaat het onderzoek naar de groepsverkrachtingen door.</b>
      </p>
      <p>De mannen - tussen de 18 en 26 jaar oud - werden afgelopen week aangehouden. Het onderzoek naar de groepsverkrachtingen in een garage in Den Bosch begon nadat drie tienermeisjes onafhankelijk van elkaar bij de politie hadden gemeld dat ze door meerdere jongens zijn verkracht. De slachtoffers zouden ook gedrogeerd zijn. De politie vermoedt dat er nog meer meisjes slachtoffer zijn geworden.</p>
      <related>
        <h4>Lees ook</h4>
        <a href="https://www.hln.be/nieuws/buitenland/acht-mannen-in-cel-voor-reeks-groepsverkrachtingen-van-tienermeisjes-in-s-hertogenbosch-er-kunnen-nog-meer-slachtoffers-zijn~a79a7409/"/>
      </related>
      <p>Robert Klaassen, advocaat van verdachte Boy M. (18), vertelt tegen het Brabants Dagblad dat er twijfels bestaan over de geloofwaardigheid en onafhankelijkheid van de verklaringen van de drie meisjes die meldingen deden van de groepsverkrachting.</p>
      <p>Van de meisjes die aangifte hebben gedaan zijn foto's en berichten verspreid via sociale media. De Nederlandse politie roept op de berichten niet te delen en waarschuwt dat verspreiding ervan strafbaar is.</p>
    </article>
  </body>
</html>