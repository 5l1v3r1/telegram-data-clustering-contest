<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/do-kintsya-roku-kabmin-znatyme-pro-yakist-internetu-v-usih-sotsialnyh-ob-yektah-vzhe-ye-statystyka-po-shkolam/"/>
    <meta property="og:site_name" content="Рубрика"/>
    <meta property="article:published_time" content="2019-12-09T17:15:24+00:00"/>
    <meta property="og:title" content="До кінця року Кабмін знатиме про якість інтернету в усіх соціальних об’єктах, вже є статистика по школам"/>
    <meta property="og:description" content="Уже до кінця року держава знатиме про якість інтернету в усіх соціальних об’єктах. Про це заявив прем’єр-міністр Олексій Гончарук “Минулого тижня я доручив міністерствам та іншим органам виконавчої влади спільно з Міністерство цифрової трансформації України перевірити всі соціальні об’єкти й пункти надання послуг на доступ до якісного інтернету. Ми вже маємо офіційну статистику щодо підключення […]"/>
  </head>
  <body>
    <article>
      <h1>До кінця року Кабмін знатиме про якість інтернету в усіх соціальних об’єктах, вже є статистика по школам</h1>
      <address><time datetime="2019-12-09T17:15:24+00:00">09 Dec 2019, 17:15</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/10/13fall_vaiofit13a_17_cafe_close_up_s-860x580-c-1.jpg"/>
      </figure>
      <p>
        <b>
          <b>Уже до кінця року держава знатиме про якість інтернету в усіх соціальних об’єктах.</b>
        </b>
      </p>
      <p>Про це <a href="https://www.facebook.com/PMHoncharuk/photos/a.122337865812800/160008808712372/?type=3&amp;__tn__=-R">заявив</a> прем’єр-міністр Олексій Гончарук</p>
      <p>“Минулого тижня я доручив міністерствам та іншим органам виконавчої влади спільно з Міністерство цифрової трансформації України перевірити всі соціальні об’єкти й пункти надання послуг на доступ до якісного інтернету. Ми вже маємо офіційну статистику щодо підключення до інтернету українських шкіл. На черзі — дитсадки, бібліотеки, лікарні, ЦНАПи, музеї та інші об’єкти. Це дозволить ефективно використати бюджетні кошти на підключення до широкосмугового доступу важливих соціальних об’єктів”, – заявив він.</p>
      <p>Гончарук зазначив, що у співпраці з усіма міністерствами та іншими органами виконавчої влади Мінцифра активно збирає інформацію на власному офіційному веб-сайті.</p>
      <p>Кожне відомство направляє лист-інструкцію до установи, що знаходиться в його підпорядкуванні.</p>
      <p>Більше того, ще раніше у Мінцифри запустили <a href="https://broadband.gov.ua/">онлайн-сервіс,</a> що дозволяє абсолютно всім громадянам країни залишити відгук про наявне підключення до інтернету чи то у школах, чи то в себе вдома.</p>
      <p>Швидкість з‘єднання визначається автоматично, достатньо лише зайти на сайт і пройти експрес-тест зі свого комп’ютера чи смартфона.</p>
      <p>“Сучасний і швидкісний інтернет у лікарнях, закладах освіти чи надання послуг дозволить українцям отримувати більш якісні послуги, а громадянам — не втрачати зв’язок із державою та один з одним”, – резюмує Гончарук.</p>
    </article>
  </body>
</html>