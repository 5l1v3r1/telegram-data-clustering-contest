<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/teli-kykloforias-2020-oi-prothesmies-ta-posa-ta-prostima-oi-apallages/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T17:00:43+00:00"/>
    <meta property="og:title" content="Τέλη κυκλοφορίας 2020: Οι προθεσμίες, τα ποσά, τα πρόστιμα και οι απαλλαγές"/>
    <meta property="og:description" content="Αυτισμό, εφ' όσον αυτός συνοδεύεται από επιληπτικές κρίσεις ή πνευματική καθυστέρηση ή οργανικό ψυχοσύνδρομο και, εξαιτίας των παθήσεων αυτών"/>
  </head>
  <body>
    <article>
      <h1>Τέλη κυκλοφορίας 2020: Οι προθεσμίες, τα ποσά, τα πρόστιμα και οι απαλλαγές</h1>
      <address><time datetime="2019-12-09T17:00:43+00:00">09 Dec 2019, 17:00</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Τέλη κυκλοφορίας 2020: Οι προθεσμίες, τα ποσά, τα πρόστιμα – Όσα πρέπει να γνωρίζετε</b>
        </i>
      </p>
      <p>Στις 31 Δεκεμβρίου λήγει η προθεσμία πληρωμής των τελών κυκλοφορίας για το 2020. Πόσα θα πληρώσουμε, ποιοι απαλλάσσονται.</p>
      <p>Στην ηλεκτρονική πύλη της <b>ΑΑΔΕ</b> είναι αναρτημένα τα τέλη κυκλοφορίας για το 2020, τα οποία είναι στο ίδιο ύψος με πέρσι τόσο για τα παλιότερα αυτοκίνητα που ταξινομήθηκαν μέχρι και 30/10/2010 (τέλη με βάση τον κυβισμό) αλλά και για τα νεότερα (με βάση τους εκπεμπόμενους ρύπους).</p>
      <p>
        <b>Ανάλογα με τα κυβικά και το έτος πρώτης κυκλοφορίας τα τέλη κυμαίνονται:</b>
      </p>
      <p>Από 22 – 1.230 ευρώ για οχήματα που κυκλοφόρησαν έως το 2000.</p>
      <p>Από 22- 1.260 ευρώ για οχήματα που κυκλοφόρησαν από 2001 έως 2005.</p>
      <p>Από 22 έως 1.380 ευρώ για οχήματα που κυκλοφόρησαν από 2006 έως 2010.</p>
      <p>Η πληρωμή των τελών θα έχει για άλλη μια χρονιά προθεσμία μέχρι και την 31 Δεκεμβρίου 2019 (με περιθώριο για μια μικρή παράταση ως τις αρχές του 2020).</p>
      <p>Θα μπορεί να γίνει μέσω ηλεκτρονικής συναλλαγής με πιστωτική ή χρεωστική κάρτα ή e- banking αλλά και με πληρωμή σε γκισέ τράπεζας που επιβαρύνεται και με την ανάλογη προμήθεια.</p>
      <p><b>Πώς θα τα εκτυπώσετε – Η διαδικασία</b><br/>Η πρώτη κίνηση που απαιτείται, είναι η εκτύπωση του ειδοποιητηρίου, στο οποίο αναγράφεται ο κωδικός για την πληρωμή των τελών θα πρέπει να εισέλθουν στην ειδική ηλεκτρονική εφαρμογή της <b>ΑΑΔΕ</b> οχήματα στην ιστοσελίδα www.aade.gr και χωρίς να χρειάζεται να πληκτρολογήσουν του κωδικούς πρόσβασης που έχουν θα ακολουθήσουν τα εξής βήματα:</p>
      <p>Στην Υπηρεσία προς τους Πολίτες επιλέξτε την ένδειξη Οχήματα.</p>
      <p>Συμπληρώστε τον Α.Φ.Μ., που αναγράφεται στην άδεια κυκλοφορίας</p>
      <p>Συμπληρώστε τον αριθμός κυκλοφορίας του οχήματος, που αναγράφεται στην άδεια κυκλοφορίας.</p>
      <p>Συμπληρώστε το έτος τελών κυκλοφορίας</p>
      <p>Επιλέγετε «Αναζήτηση»</p>
      <p>Επιλέγετε «Εκτύπωση» όταν εμφανιστεί το μήνυμα «Επιτυχής αναζήτηση»</p>
      <p>
        <b>
          <u>
            <a href="https://www1.gsis.gr/webtax2/telhkykl/year2012/telhkykl/index.jsp">Εκτυπώστε εδώ τα τέλη</a>
          </u>
        </b>
      </p>
      <p><b>Εκπρόθεσμη πληρωμή ή μη πληρωμή</b><br/>Η εκπρόθεσμη πληρωμή των τελών κυκλοφορίας ή η μη πληρωμή τους επισύρει πρόστιμο στο 100% των τελών που αναλογούν στο όχημα.</p>
      <p>
        <b>Αναλυτικά καταβάλλεται</b>
      </p>
      <p>-Πρόστιμο ισόποσο των τελών, αν το όχημα είναι δίκυκλο/τρίκυκλο Ι.Χ. ή επιβατικό Ι.Χ.</p>
      <p>-Πρόστιμο ίσο με το 50% των τελών, αν το όχημα είναι επιβατικό Δ.Χ. ή φορτηγό ή λεωφορείο.</p>
      <p>-Μηδενικό πρόστιμο , αν τα τέλη κυκλοφορίας είναι λιγότερα από 30 ευρώ.</p>
      <p><b>Πώς να γλυτώσετε φόρο από τα παλιά μεγάλου κυβισμού ΙΧ</b><br/>Η κατάθεση πινακίδων ισχύει και φέτος και αν γίνει μέχρι και 31/12/2019 συνεπάγεται την μη πληρωμή των τελών κυκλοφορίας του 2020.</p>
      <p>Κάτι τέτοιο είναι ιδιαίτερα χρήσιμο για ΙΧ ηλικίας άνω των 10 ετών με κυβισμό 1928 κυβικών εκατοστών πάνω από τον οποίο υπάρχουν διαδοχικές επιβαρύνσεις Συγκεκριμένα με την κατάθεση πινακίδων σε ένα παλαιό «δίλιτρο» ή ακόμη μεγαλύτερου κυβισμού αυτοκίνητο έχετε να γλυτώσετε:</p>
      <p>-Την πληρωμή των τελών κυκλοφορίας για το 2020. Τα τέλη για τη συγκεκριμένη κατηγορία οχημάτων κυμαίνονται από 615 έως 1.380 ευρώ.</p>
      <p>-Το φόρο πολυτελούς διαβίωσης που πληρώνουν οι κάτοχοι Ι.Χ. κυβισμού 1.929 κυβικών εκατοστών και άνω. Ο φόρος πολυτελούς διαβίωσης ξεκινά από τα 287 ευρώ για ΙΧ κυβισμού από 1.929 κ. εκ. και παλαιότητας από 5 μέχρι 10 έτη, ανέρχεται σε 1.780 ευρώ για ΙΧ 3.000 κυβικών εκατοστών και παλαιότητας μέχρι 5 ετών και φθάνει τα 3.820 ευρώ για ΙΧ 4.700 κ.εκ. και παλαιότητας μέχρι 5 ετών.</p>
      <p>-Την εφαρμογή των τεκμηρίων διαβίωσης. Τα τεκμήρια ανάλογα με την παλαιότητα και το κυβισμό του αυτοκινήτου ξεκινούν από 2.000 ευρώ για αυτοκίνητο 1.000 κυβικών εκατοστών άνω των 10 ετών και φθάνουν στα 23.800 ευρώ για αυτοκίνητο 3.500 κυβικών εκατοστών ηλικίας έως 5 ετών.</p>
      <p><b>Ποιοι απαλλάσσονται</b><br/>Οι ιδιοκτήτες ΙΧ θα πρέπει να τα πληρώσουν τα τέλη κυκλοφορίας έως το τέλος Δεκεμβρίου, ωστόσο υπάρχουν κάποιες κατηγορίες που δεν θα χρειαστεί να καταβάλουν το αντίτιμο των τελών καθώς απαλλάσσονται από την πληρωμή τους.</p>
      <p>Εκτός από αυτούς που θα επιλέξουν να ακινητοποιήσουν το όχημά τους και να καταθέσουν τις πινακίδες και την άδεια κυκλοφορίας του ΙΧ τους ώστε να μην πληρώσουν τέλη, πλήρη απαλλαγή θα έχουν και φέτος οι γονείς ανήλικων ΑμεΑ.</p>
      <p>Συγκεκριμένα, το δικαίωμα της απαλλαγής από τέλη κυκλοφορίας των ανηλίκων αναπήρων, δύναται να παραχωρείται στο πρόσωπο που ασκεί τη γονική μέριμνα ή έχει την επιτροπεία του ανήλικου αναπήρου.</p>
      <p>Η απαλλαγή από τα τέλη κυκλοφορίας για τους παραχώρηση του δικαιώματος αυτού ισχύει μέχρι και το έτος της ενηλικίωσης του αναπήρου και για ένα μόνο όχημα, έστω και αν το πρόσωπο προς το οποίο παραχωρείται ασκεί τη γονική μέριμνα ή την επιτροπεία σε περισσότερους του ενός ανηλίκους αναπήρους.</p>
      <p>Επίσης απαλλάσσονται από το τέλος ταξινόμησης ή τα τέλη κυκλοφορίας αυτοκινήτου ανάπηροι με:</p>
      <p>Πλήρη παράλυση των κάτω ή άνω άκρων ή αμφοτερόπλευρο ακρωτηριασμό αυτών.</p>
      <p>Σοβαρή κινητική αναπηρία του ενός ή και των δύο κάτω άκρων με ποσοστό αναπηρίας συνολικά 67%.</p>
      <p>Σοβαρή κινητική αναπηρία του ενός ή και των δύο κάτω άκρων με συμμετοχή του ενός ή και των δύο άνω άκρων, με ποσοστό αναπηρίας συνολικά όχι μικρότερο του 67% από το οποίο το 40% τουλάχιστον από το ένα κάτω άκρο.</p>
      <p>Ολική και από τους δύο οφθαλμούς τύφλωση, με ποσοστό αναπηρίας 100%.</p>
      <p>Νοητική καθυστέρηση με δείκτη νοημοσύνης κάτω του 40%.</p>
      <p>Μεσογειακή αναιμία ή συγγενής αιμορραγική διάθεση (αιμορροφιλία).</p>
      <p>Δρεπανοκυτταρική ή μικροδρεπανοκυτταρική αναιμία</p>
      <p>Νεφρική ανεπάρκεια τελικού σταδίου ή μεταμόσχευση νεφρού</p>
      <p>Αυτισμό, εφ’ όσον αυτός συνοδεύεται από επιληπτικές κρίσεις ή πνευματική καθυστέρηση ή οργανικό ψυχοσύνδρομο και, εξαιτίας των παθήσεων αυτών ο παθών έχει καταστεί ανάπηρος, με συνολικό ποσοστό αναπηρίας από 67% και άνω, και είναι ανίκανος για εργασία και έχει ανάγκη βοήθειας.</p>
      <p>dikaiologitika.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/doro-christoygennon-oaed-xekinise-pliromi-proplironontai-epidomata/"/>
        <a href="http://sinidisi.gr/eap-nea-proptychiaka-metaptychiaka-programmata-aitiseis/"/>
        <a href="http://sinidisi.gr/o-agnostos-iamatikos-ploytos-tis-elladas-90-iamatikes-piges-oi-9-stin-aitoloakarnania/"/>
        <a href="http://sinidisi.gr/amisthoi-antidimarchoi-katepeigoysa-diataxi-ypes/"/>
        <a href="http://sinidisi.gr/christoygenna-2019-kleinoyn-ta-scholeia/"/>
        <a href="http://sinidisi.gr/gername-ligosteyoyme-o-plithysmos-tis-elladas-tha-pesei-sta-8-ekatommyria-to-2050/"/>
      </related>
    </article>
  </body>
</html>