<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/asia/statul-chinez-elimina-echipamentele-informatice-straine-1_5dee804c5163ec4271daf0a2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-12-09T17:17:05+00:00"/>
    <meta property="og:title" content="Statul chinez va elimina toate echipamentele informatice străine"/>
    <meta property="og:description" content="China a ordonat ca toate echipamentele informatice şi software-urile străine să fie eliminate din birourile guvernamentale şi instituţiile publice în următorii trei ani, potrivit Financial Times."/>
  </head>
  <body>
    <article>
      <h1>Statul chinez va elimina toate echipamentele informatice străine</h1>
      <address><time datetime="2019-12-09T17:17:05+00:00">09 Dec 2019, 17:17</time> by <a rel="author">Ştefana Radu</a></address>
      <h4>China a ordonat ca toate echipamentele informatice şi software-urile străine să fie eliminate din birourile guvernamentale şi instituţiile publice în următorii trei ani, potrivit Financial Times.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/statele-unite/associated-press-influenta-americii-epoca-trump-cadere-libera-1_5dee4e115163ec4271d8fcfc/index.html"/>
      </related>
      <p>Directiva guvernului va reprezenta, cel mai probabil, o lovitură către companiile multinaţionale americane precum HP, Dell şi Microsoft şi oglindeşte tentativele similare ale Washingtonului de a limita folosirea tehnologiei chineze, bătălia comercială dintre cele două state transformându-se într-un război rece tehnologic.</p>
      <p>Administraţia Trump le-a interzis companiilor americane să facă afaceri cu gigantul chinez de telecomunicaţii, Huawei, anul acesta şi Google, Intel şi Qualcomm au anunţat că vor îngheţa cooperarea cu Huawei.</p>
      <p>Prin excluderea Chinei din „knowhow”-ul occidental, administraţia Trump a arătat că bătălia reală are legătură, de fapt, cu care dintre cele două superputeri va avea un avans tehnologic în următoarele două decenii.</p>
      <p>Această este prima directivă de care se ştie la nivel public a Beijingului de a seta anumite ţinte care limitează folosirea de tehnologie străină în China, deşi măsura este parte a unei mişcări mai largi care presupune ca ţara să se bazeze mai mult pe tehnologia internă.</p>
      <p>Financial Times informează că directiva presupune ca 20-30 de milioane de elemente hardware să fie înlocuite şi că procesul va începe din 2020. </p>
      <hr/>
    </article>
  </body>
</html>