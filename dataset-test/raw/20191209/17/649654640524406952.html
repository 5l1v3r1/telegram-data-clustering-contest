<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/poslusati-ruse-i-formirati-prelaznu-vladu-a-opozicija-da-izadje-na-lokalne-izbore/"/>
    <meta property="og:site_name" content="Dnevni list Danas"/>
    <meta property="article:published_time" content="2019-12-09T17:37:44+00:00"/>
    <meta property="og:title" content="Poslušati Ruse i formirati prelaznu vladu, a opozicija da izađe na lokalne izbore"/>
    <meta property="og:description" content="Milan Stamatović, predsednik Zdrave Srbije (ZS), saopštio je da bi vlast u Srbiji trebalo da prihvati predlog Jevgenija Primakova, poslanika Jedinstvene Rusije, i da formira prelaznu vladu, a opozicija bi, zauzvrat, trebalo da učestvuje na lokalnim izborima na proleće naredne godine. "/>
  </head>
  <body>
    <article>
      <h1>Poslušati Ruse i formirati prelaznu vladu, a opozicija da izađe na lokalne izbore</h1>
      <address><time datetime="2019-12-09T17:37:44+00:00">09 Dec 2019, 17:37</time> by <a rel="author">N. Kovačević </a></address>
      <p>
        <b>Milan Stamatović, predsednik Zdrave Srbije (ZS), saopštio je da bi vlast u Srbiji trebalo da prihvati predlog Jevgenija Primakova, poslanika Jedinstvene Rusije, i da formira prelaznu vladu, a opozicija bi, zauzvrat, trebalo da učestvuje na lokalnim izborima na proleće naredne godine. </b>
      </p>
      <p>Uz navode da je „ZS dugo upozorava na to da je jedini prihvatljiv kompromis, i za vlast i za opoziciju, da se zajedničkim dogovorom pomeri datum parlamentarnih izbora i formira prelazna vlada, koja će pripremiti sve uslove za njihovo normalno održavanje“, Stamatović je dodao da bi „kao znak dobre volje, sve opozicione stranke trebalo da učestvuju na redovnim lokalnim izborima na proleće sledeće godine“</p>
      <p>– Da je to rešenje u najboljem interesu naših građana i da je moguće, dijalogom vlasti i opozicije, ispuniti neke od najbitnijih zahteva opozicije, za šta je neophodna volja aktuelnog režima, potvrđuje i stav nama prijateljske Rusije, odnosno poslanika Jedinstvene Rusije Jevgenija Primakova koji je, još proletos, predložio vlastima u Srbiji da sa predstavnicima Saveza za Srbiju i delom opozicije formira prelaznu tehničku vladu, čiji bi najvažniji zadatak bio da pripremi i sprovede fer i demokratske izbore“, saopštio je Stamatović. </p>
      <p>ZS je, dodaje, predlagala da se „zbog svojevrsnog vanrednog stanja, u kojem se više od godinu dana nalazi država Srbija i celo njeno društvo, sledeće godine održe samo lokalni, a da parlamentarni izbori, u skladu sa Ustavom Srbije, budu raspisani tek kada se ispune svi izborni preduslovi“. </p>
      <p> </p>
      <p> </p>
      <h3>Povezani tekstovi:</h3>
    </article>
  </body>
</html>