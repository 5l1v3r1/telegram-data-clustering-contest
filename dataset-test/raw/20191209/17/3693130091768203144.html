<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/artist-sozu-ortaligi-karistirdi-ankara-buyuksehir-belediyesi-meclisi-nde-gerginlik-1219708.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T17:45:00+00:00"/>
    <meta property="og:title" content="'Artist' sözü ortalığı karıştırdı! Ankara Büyükşehir Belediyesi Meclisi'nde gerginlik"/>
    <meta property="og:description" content="Aralık ayı toplantısının ilk oturumunu gerçekleştiren Ankara Büyükşehir Belediye (ABB) Meclisi'nde AK Parti grubu ile ABB Başkanı Mansur Yavaş arasında gerginlik yaşandı."/>
  </head>
  <body>
    <article>
      <h1>'Artist' sözü ortalığı karıştırdı! Ankara Büyükşehir Belediyesi Meclisi'nde gerginlik</h1>
      <h2>Aralık ayı toplantısının ilk oturumunu gerçekleştiren Ankara Büyükşehir Belediye (ABB) Meclisi'nde AK Parti grubu ile ABB Başkanı Mansur Yavaş arasında gerginlik yaşandı.</h2>
      <address>
        <time datetime="2019-12-09T17:45:00+00:00">09 Dec 2019, 17:45</time>
      </address>
      <p><b>ASKİ'</b>nin 350 milyonluk borçlanma talebi görüşülürken söz alan <b>AK Parti Meclis Üyesi Bekir Yıldız,</b> 1994 yılında <b>Refah Partisi </b>olarak kazandıkları belediyede CHP'nin sayıca üstün olduğunu hatırlattı. <b>Yıldız'ın</b> "6-7 ay Ulus'taki taş binada savaş yaptık" demesinin üzerine oturumu yöneten<b> ABB Başkanı Mansur Yavaş, Yıldız'</b>a "İyi mi oldu başkan? Kötüydü değil mi? Niye aynısını yapıyorsunuz?" yanıtını verdi.</p>
      <figure>
        <img src="https://images.bursadabugun.com/editor/haber/09122019/thumbnail-ea0a5102-298f-4fe3-a3fc-09eb1386f95d-1-5dee79e116b8f.jpg"/>
      </figure>
      <p><b>CHP </b>ve <b>İYİ Partili </b>üyelerin Yavaş'ı alkışlaması üzerine Bekir Yıldız, "Sayın Başkan bizim işimiz artistlik değil" dedi. Yıldız'ın "artist" sözü üzerine Meclis'te gerginlik yaşandı.</p>
      <figure>
        <img src="https://images.bursadabugun.com/editor/haber/09122019/5dee7746d3806c00bc87a504-5dee79d9f2df1.jpg"/>
      </figure>
      <p><b>Yavaş, Yıldız</b>'dan sözünü geri almasını isteyerek mikrofonu kapatarak oturuma ara verdi. Yavaş'ın Meclis'ten ayrılırken AK Parti ve CHP'liler arasında sert tartışmalar yaşandı.</p>
    </article>
  </body>
</html>