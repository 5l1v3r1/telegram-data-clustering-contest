<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/plex-streaming-video-gratis-italia/"/>
    <meta property="og:site_name" content="Webnews"/>
    <meta property="article:published_time" content="2019-12-09T17:47:00+00:00"/>
    <meta property="og:title" content="Plex: lo streaming video gratis sbarca in Italia"/>
    <meta property="og:description" content="Plex lancia il suo servizio di streaming gratuito, alimentato dalla pubblicità, anche in Italia: al momento i contenuti sono unicamente in inglese."/>
  </head>
  <body>
    <article>
      <h1>Plex: lo streaming video gratis sbarca in Italia</h1>
      <h2>Plex lancia il suo servizio di streaming gratuito, alimentato dalla pubblicità, anche in Italia: al momento i contenuti sono unicamente in inglese.</h2>
      <address><time datetime="2019-12-09T17:47:00+00:00">09 Dec 2019, 17:47</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p>Il famoso player multimediale <b>Plex</b> evolve, includendo ora un servizio di <b>streaming video</b> completamente gratuito, basato sull’<b>advertising</b>. La società ha infatti reso disponibile in 200 Paesi del mondo la sua piattaforma di visione, grazie all’accordo con alcune delle maggiori case di distribuzione internazionali. E in questa prima tornata non manca l’<b>Italia</b>: il servizio è già attivo, anche se film e show TV sono al momento proposti unicamente in inglese, senza la possibilità di approfittare dell’audio doppiato o dei sottotitoli in italiano.</p>
      <p>Così come evidenziato sul sito ufficiale, <a href="https://www.plex.tv/watch-free/">Plex</a> può contare su diversi <b>streaming partner</b>, tra cui MGM, Lionsgate, Warner Bros, Freemantle, Partecipant e molti altri. Per accedere ai contenuti in streaming è sufficiente aprire un <b>account gratuito</b> sul sito o, in alternativa, accedere con Facebook o con il proprio account Google. Ancora, vi è la possibilità di sottoscrivere un <b>abbonamento Premium</b> – da 4.99 euro al mese, 39.99 all’anno o 119.99 per sempre – allo scopo di approfittare di funzioni avanzate, come il parental control, la sincronizzazione su tutti i propri dispositivi e molto altro ancora.</p>
      <p>Una volta effettuato l’accesso, si potrà accedere alla lista dei contenuti disponibili selezionando la voce “<b>Movies &amp; TV</b>” presente nella colonna di sinistra. Scelto il titolo da guardare, la riproduzione può avvenire direttamente nel browser o, ancora, approfittando di dongle e <a href="https://www.webnews.it/speciale/set-top-box/">set-top-box</a> compatibili, come <b>Chromecast</b>, <a href="https://www.webnews.it/speciale/apple-tv/">Apple TV</a>, i dispositivi Roku e molto altro ancora. L’unica condizione per approfittare della visione gratuita è quella di accettare, di tanto in tanto, delle <b>interruzioni pubblicitarie</b>: lo streaming senza costi per l’utente, infatti, si alimenta grazie all’advertising.</p>
      <figure>
        <img src="https://www.webnews.it/app/uploads/2019/12/plex-catalogo.jpg"/>
      </figure>
      <p>Anche sul fronte della pubblicità, però, all’utente è garantito un minimo controllo. All’avvio della prima riproduzione apparirà una finestra pop-up per la gestione della propria <b>privacy</b>. Plex chiederà infatti di acconsentire, oppure di rifiutare, alla possibilità che le proprie informazioni d’uso vengano trasferite a partner di terze parti, per rendere la <b>comunicazione pubblicitaria</b> il più possibile mirata sui propri interessi. In caso si dovesse rifiutare, la visione non verrà inibita: gli spot proposti, semplicemente, non si adatteranno alle proprie abitudini di fruizione.</p>
      <figure>
        <img src="https://www.webnews.it/app/uploads/2019/12/plex-privacy.jpg"/>
      </figure>
      <p>Al momento, così come accennato in apertura, il catalogo prevede unicamente <b>contenuti in lingua inglese</b>, senza la possibilità di approfittare di un doppio audio e privi di sottotitoli in italiano. Ancora, la libreria non è particolarmente ricca e vede perlopiù produzioni non estremamente recenti o blockbuster. La versione americana propone dei veri e propri cult, come “Terminator”, ma questi titoli non risultano ancora disponibili sull’edizione italiana della piattaforma.</p>
      <p>Se vuoi aggiornamenti su <i>Plex: lo streaming video gratis sbarca in Italia</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>