<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vidbudetsya_aktsiya_diyprotynasylstva_332726.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T17:25:00+00:00"/>
    <meta property="og:title" content="У Львові відбудеться акція &quot;#ДійПротиНасильства&quot;"/>
    <meta property="og:description" content="Як повідомили Гал-інфо у відділі комунікації поліції Львівської області, у Львові відбудеться акція &quot;#ДійПротиНасильства&quot;"/>
  </head>
  <body>
    <article>
      <h1>У Львові відбудеться акція "#ДійПротиНасильства"</h1>
      <h2>Як повідомили Гал-інфо у відділі комунікації поліції Львівської області, у Львові відбудеться акція "#ДійПротиНасильства"</h2>
      <address>
        <time datetime="2019-12-09T17:25:00+00:00">09 Dec 2019, 17:25</time>
      </address>
      <figure>
        <img src="https://galinfo.com.ua/media/gallery/intxt/n/a/nasylstvo_1a52f.jpg"/>
        <figcaption>У Львові відбудеться акція "#ДійПротиНасильства"</figcaption>
      </figure>
      <p>Якщо ти проти насильства, хочеш довідатись як не стати жертвою і допомогти іншим - приходь 11 грудня на головну площу Львова та стань учасником Всеукраїнської акції "16 днів проти насильства", яка завершиться грандіозним флешмобом.</p>
      <p>Поліцейські, працівники соціальних служб та представники громадських організацій роз’яснюватимуть людям про те як вберегтись від домашнього насильства, про протидію поліції вчиненню подібних злочинів, про центри, де можна отримати правову допомогу, соціалізацію жертв насильства та багато іншого. Завершить програму загальний флешмоб.</p>
      <p>Акція організована Головним управлінням Національної поліції у Львівській області та Управлінням патрульної поліції Львівської області в рамках щорічної Всеукраїнської акції "16 днів проти насильства".</p>
      <p>Дата та початок проведення акції: 11 грудня о 14.00;</p>
      <p>Місце проведення: м.Львів, пл.Ринок;</p>
      <p>Контактна особа: Світлана Добровольська тел. (032) 261-61-01.</p>
      <p>Попередньо акція мала відбутись у неділю, 8 грудня, але її перенесли.</p>
      <p>Нагадаємо, як писало Гал-інфо, у Стрию провели флешмоб "<a href="http://galinfo.com.ua/news/u_stryyu_provely_fleshmob_dolonky_proty_nasylstva_332596.html">Долоньки проти насильства</a>".</p>
    </article>
  </body>
</html>