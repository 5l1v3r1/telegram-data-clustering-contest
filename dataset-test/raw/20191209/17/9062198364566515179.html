<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3412104/eski-milletvekili-pelin-gundes-bakir-ak-partiden-ihrac-edildi"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T17:24:00+00:00"/>
    <meta property="og:title" content="Eski Milletvekili Pelin Gündeş Bakır, Ak Parti'den ihraç edildi"/>
    <meta property="og:description" content="AK Parti Disiplin Kurulu Başkanı Ahmet Aydın, Ak Parti eski Kayseri Milletvekili Pelin Gündeş Bakır'ın partiden ihraç edildiğini açıkladı. Bakır, ihraç kararı sonrası yaptığı savunmayı paylaştı."/>
  </head>
  <body>
    <article>
      <h1>Eski Milletvekili Pelin Gündeş Bakır, Ak Parti'den ihraç edildi</h1>
      <h2>AK Parti Disiplin Kurulu Başkanı Ahmet Aydın, Ak Parti eski Kayseri Milletvekili Pelin Gündeş Bakır'ın partiden ihraç edildiğini açıkladı. Bakır, ihraç kararı sonrası yaptığı savunmayı paylaştı.</h2>
      <address>
        <time datetime="2019-12-09T17:24:00+00:00">09 Dec 2019, 17:24</time>
      </address>
      <p>Ak Parti'nin geçtiğimiz ay düzenlenen Merkez Yürütme Kurulu Toplantısı'nda, sosyal medya hesabı Twitter'da Suriyelilere ilişkin paylaşım yapan 24'üncü dönem Kayseri Milletvekili Pelin Gündeş Bakır'ın, kesin ihraç istemiyle Merkez Disiplin Kurulu'na sevkine oy birliğiyle karar verildi. <b>Pelin Gündeş Bakır</b>, ihraç kararı sonrası Ak Parti Disiplin Kurulu'na yaptığı 12 sayfalık savunmasını sosyal medya hesabından paylaştı.</p>
      <h3>PELİN GÜNDEŞ BAKIR AK PARTİ'DEN İHRAÇ EDİLDİ</h3>
      <p>Ak Parti Disiplin Kurulu Başkanı Ahmet Aydın, <b>Ak Parti Disiplin Kurulu</b>'nun bugün yapılan toplantısında, Bakır'ın parti içtüzük kurallarına uymadığı gerekçesi ile partiden kesin ihracına karar verdiğini açıkladı. </p>
      <figure>
        <img src="https://www.milligazete.com.tr/sites/71/uploads/2019/12/09/large/pelin-gundes-bakir.png?r=7086d709a5a84daf417265961023948e"/>
      </figure>
      <h3>"SURİYELİLERİ TÜRKLERİN SIRTINDAN İNDİRİN ARTIK"</h3>
      <p>Pelin Gündeş Bakır, İstanbul Bakırköy'de 3 kişilik bir ailenin siyanürle hayatına son vermesinin ardından sosyal medyada bir mesaj yayımlamıştı. Bakır, mesajında, <b>"Bu sabah Bakırköy'de 3 kişilik aile hayatına son verdi. Evde yapılan incelemede siyanüre rastlandı. Bu son 10 günde yaşanan 3. toplu intihar vakası. Milletimiz ölüyor. Suriyelileri Türklerin sırtından indirin artık. Vatanlarına dönsünler. Hiçbirine vatandaşlık verilmesin"</b> ifadelerini kullanmıştı.</p>
      <p>Bakır bir başka tweetinde ise Suriyelilerle ilgili şunları yazmıştı:</p>
      <blockquote>"Dün gece Taksim’de Suriye bayrağı açıp halay çeken alkollü Suriye’lilerin videosunu büyük bir üzüntü ile izledim.Bir Türk kadını olarak doğup büyüdüğüm İstanbul’da artık sokağa çıkmaya korkuyorum.Lütfen bu arkadaşlar derhal askere alınsın, PKK ile savaşmaya Suriye’ye gönderilsin."</blockquote>
      <p>Bakır, ihraç sonrası twitter hesabından paylaşımda bulundu:</p>
      <blockquote>"Bugün, 9 Aralık 2019 günü AK Parti’den ihraç edilmiş bulunuyorum. AK Parti Merkez Displin Kuruluna geçen hafta süresi içinde verdiğim yazılı açıklamalarımı Büyük Türk Milletiyle paylaşıyorum."</blockquote>
      <figure>
        <iframe data-src="https://twitter.com/gundesbakir/status/1204071259539222528?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.milligazete.com.tr/haber/3412117/pelin-gundes-bakir-kimdir">
          <b>Pelin Gündeş Bakır kimdir?</b>
        </a>
      </p>
    </article>
  </body>
</html>