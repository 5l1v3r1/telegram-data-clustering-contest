<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907198/martinez-deur-staat-altijd-open-voor-kompany-maar-hij-moet-lange-tijd-fit-zijn-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T17:43:00+00:00"/>
    <meta property="og:title" content="&quot;Niet verwachten dat Kompany Duivels helpt als hij niet speelt bij Anderlecht&quot;"/>
    <meta property="og:description" content="Nu Vincent Kompany opnieuw in de lappenmand ligt, zijn derde blessure van het seizoen alweer, rijst de vraag of het wel zo verstandig zou zijn om de verdediger mee te nemen naar het EK van komende zomer. Roberto Martinez laat al wat in zijn kaarten kijken."/>
  </head>
  <body>
    <article>
      <h1>"Niet verwachten dat Kompany Duivels helpt als hij niet speelt bij Anderlecht"</h1>
      <address>
        <time datetime="2019-12-09T17:43:00+00:00">09 Dec 2019, 17:43</time>
      </address>
      <p>
        <b>Nu Vincent Kompany opnieuw in de lappenmand ligt, zijn derde blessure van het seizoen alweer, rijst de vraag of het wel zo verstandig zou zijn om de verdediger mee te nemen naar het EK van komende zomer. Roberto Martinez laat al wat in zijn kaarten kijken.</b>
      </p>
      <p>Allereerst geeft de bondscoach aan dat hij begrip heeft voor de uitdaging die Kompany is aangegaan. "Het is al zwaar om trainer te zijn en speler-trainer is dat zeker. Maar zoals altijd doet Vinny dat met volle overgave", luidt de analyse van Martinez bij <i><a href="https://sporza.be/nl/2019/12/09/roberto-martinez-bij-peter-vandenbempt/">Sporza</a>.</i></p>
      <aside>Lees meer<br/><a href="https://www.voetbalprimeur.be/nieuws/906737/-bondscoach-martinez-laat-zich-uit-over-interesse-van-fc-barcelona-.html?campname=highlighted-content&amp;camplink=inarticle1">‘Bondscoach Martinez laat zich uit over interesse van FC Barcelona’</a></aside>
      <p>De vraag van tien miljoen luidt echter: neemt Martinez Kompany mee, ook als die niet honderd procent is? "We mogen niet verwachten dat hij de nationale ploeg kan helpen als hij niet speelt bij Anderlecht", geeft de Spanjaard een duidelijk signaal. "Zijn lichaam moet klaar zijn voor een groot toernooi. Dan pas kunnen we een beslissing nemen."</p>
      <aside>Lees meer<br/><a href="https://www.voetbalprimeur.be/nieuws/907115/vercauteren-hoopvol-over-blessure-kompany-we-hopen-op-de-korte-termijn-.html?campname=highlighted-content&amp;camplink=inarticle2">Vercauteren hoopvol over blessure Kompany: “We hopen op de korte termijn”</a></aside>
      <p>"Maar als hij wél lange tijd fit kan zijn, dan is hij met al zijn ervaring van onschatbare waarde voor de jonge spelers. De deur staat altijd open voor hem", besluit Martinez hoopgevend. Kompany keerde pas twee weken geleden terug van een vorige blessure, die hem ruim twee maanden aan de kant hield. Tegen KV Oostende en Royal Excel Moeskroen startte hij in de basis, maar <a href="https://www.voetbalprimeur.be/nieuws/906663/start-in-mineur-voor-anderlecht-kompany-weer-naar-de-kant.html?utm_source=doorlink&amp;utm_medium=doorlink&amp;utm_campaign=%2F">in die laatste partij viel hij net na rust uit</a>.</p>
    </article>
  </body>
</html>