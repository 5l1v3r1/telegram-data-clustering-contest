<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/sta-je-sa-van-la-parom-dugo-ga-vec-nema-na-terenu-394992.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T17:23:00+00:00"/>
    <meta property="og:title" content="Šta je sa Van la Parom, dugo ga već nema na terenu..."/>
    <meta property="og:description" content="Zvezdino poslednje letošnje pojačanje kao da polako gubi poverenje trenera Milojevića."/>
  </head>
  <body>
    <article>
      <h1>Šta je sa Van la Parom, dugo ga već nema na terenu...</h1>
      <h2>Zvezdino poslednje letošnje pojačanje kao da polako gubi poverenje trenera Milojevića.</h2>
      <address><time datetime="2019-12-09T17:23:00+00:00">09 Dec 2019, 17:23</time> by <a rel="author">Darko Mitrović</a></address>
      <p><b>Radživ Van la Para</b> je u samom finišu letnjeg prelaznog roka prešao iz engleskog Hadersfilda u Crvenu zvezdu za 1.2 miliona evra. <br/><br/>Pojačao je konkurenciju na krilu, a sa crveno-belima je tada potpisao ugovor na tri godine. <br/><br/>I, iako nije prošao pripreme sa crveno-belima, odmah je dobio ulogu startera. Debitovao je protiv Inđije, onda je bio starter i protiv Bajerna u Minhenu, pa protiv Partizana u Humskoj. <br/><br/>Zvezda se nije proslavila u tim mečevima, ali Van la Para je, sa kraćim pauzama, i dalje uživao Milojevićevo poverenje, pogotovo u evropskim mečevima u Ligi šampiona, kada je kao po pravilu bio među startnih 11. <br/><br/>To se promenilo posle Zvezdinog poraza na Marakanu od Totenhema (0:4), 6. novembra i od tada Van la Para više nije odigrao nijedan meč. <br/><br/>Jedino je protiv Bajerna bio na klupi, a u preostalih pet mečeva u ovih mesec dana, nije ni bio u konkurenciji za sastav ekipe. <br/><br/>Zvezdu u sredu očekuje ključni meč protiv Olimpijakosaza ''evropsko proleće'', a ako ništa drugo, Van la Para bi trebalo da je sada znatno svežiji u odnosu na saigrače i ''gladniji'' igre i borbe na terenu. <br/><br/>Ali, utisak je, ipak, da Zvezdin šef struke više nema tako veliko poverenje u njega i bilo bi iznenađenje ukoliko bi u sredu bio starter u Atini.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/kad-se-sve-sabere-i-oduzme-da-li-zvezda-zasluzuje-evropsko-prolece-394982.html"/>
        <a href="https://www.sportske.net/vest/domaci-fudbal/zvezda-shvatila-gresku-vraca-bivseg-kapitena-394970.html"/>
        <a href="https://www.sportske.net/vest/domaci-fudbal/svaka-cast-olimpijakosu-ali-zvezda-se-pita-u-atini-394939.html"/>
        <a href="https://www.sportske.net/vest/domaci-fudbal/razlika-evidentna-zvezda-najbolja-u-srbiji-394830.html"/>
        <a href="https://www.sportske.net/vest/domaci-fudbal/zvezdina-cetiri-perfektna-spica-394820.html"/>
      </related>
    </article>
  </body>
</html>