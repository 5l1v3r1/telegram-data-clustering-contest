<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/exo_entoli_na_bythiso_ta_tourkika_ploia_leei_o_arxigos_tou_libykou_stolou-593129/"/>
    <meta property="og:site_name" content="Real.gr"/>
    <meta property="article:published_time" content="2019-12-09T17:32:00+00:00"/>
    <meta property="og:title" content="Τούρκος αντιπρόεδρος: Δεν κάνουμε την παραμικρή υποχώρηση σε Κύπρο, Αν. Μεσόγειο και Αιγαίο"/>
    <meta property="og:description" content="Ο αρχηγός του λιβυκού στόλου, Ναύαρχος Φάρατζ, ελ Μαχντάουϊ, ο οποίος ανήκει στις δυνάμεις του στρατηγού Χαλιφά Χαφτάρ του Λιβυκού Εθνικού Στρατού, μίλησε στο κεντρικό δελτίο ειδήσεων του ALPHA και υπογράμμισε –μεταξύ άλλων- ότι «έχω εντολή να βυθίσω τα τουρκικά πλοία»."/>
  </head>
  <body>
    <article>
      <h1>
        <a href="https://www.real.gr/kosmos/arthro/tourkos_antiproedros_den_kanoume_tin_paramikri_ypoxorisi_se_kypro_an_mesogeio_kai_aigaio-593125/">Τούρκος αντιπρόεδρος: Δεν κάνουμε την παραμικρή υποχώρηση σε Κύπρο, Αν. Μεσόγειο και Αιγαίο</a>
      </h1>
      <address><time datetime="2019-12-09T17:32:00+00:00">09 Dec 2019, 17:32</time> by <a rel="author">Real.gr</a></address>
      <p>
        <b>Ο αρχηγός του λιβυκού στόλου, Ναύαρχος Φάρατζ, ελ Μαχντάουϊ, ο οποίος ανήκει στις δυνάμεις του στρατηγού Χαλιφά Χαφτάρ του Λιβυκού Εθνικού Στρατού, μίλησε στο κεντρικό δελτίο ειδήσεων του ALPHA και υπογράμμισε –μεταξύ άλλων- ότι «έχω εντολή να βυθίσω τα τουρκικά πλοία».</b>
      </p>
      <p>«Εγώ έχω εντολή αν έρθουν τα καράβια έρευνας των Τούρκων να τα βουλιάξω αυτά τα καράβια. Έχω διαταγή από τον κύριο Χαφτάρ», είπε ο αρχηγός του λιβυκού στόλου.</p>
      <p>«Ο λαός της Λιβύης γνωρίζει ότι εμείς ανήκουμε στον στρατηγό Χαφτάρ και εμείς θα αντιδράσουμε σε αυτήν τη συμφωνία», σημείωσε και πρόσθεσε: «Αυτήν τη συμφωνία την έγραψαν οι Τούρκοι και ο Σάρατζ έχει υπογράψει τώρα. Τα έγραψαν οι Τούρκοι όπως ήθελαν αυτοί. Είναι πάρα πολύ κακή η συμφωνία».</p>
      <p>«Αυτή η συμφωνία που έκαναν οι Τούρκοι με τον Σάρατζ είναι λάθος και αυτή η συμφωνία θα δημιουργήσει πρόβλημα στην Ελλάδα, την Λιβύη, την Αίγυπτο και την Κύπρο. Να ξέρετε ο Σάρατζ είναι Τούρκος, δεν είναι Λίβυος. Ο παππούς του είναι Τούρκος και για αυτό δεν είχε καμία αντίρρηση για αυτήν τη συμφωνία».</p>
      <p>Ο αρχηγός του λιβυκού στόλου, ο οποίος μιλάει ελληνικά, καθώς είχε σπουδάσει στη Σχολή Ναυτικών Δοκίμων, τις προηγούμενες ημέρες είχε γράψει στο προφίλ του στο Facebook «θα απελευθερώσουμε την πρωτεύουσα, την Τρίπολη και θα καταστρέψουμε το τουρκικό όνειρο».</p>
      <figure>
        <img src="https://media.real.gr/filesystem/images/20191209/low/1_252863_182976.JPG"/>
      </figure>
    </article>
  </body>
</html>