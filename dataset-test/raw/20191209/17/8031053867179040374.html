<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%8d%cf%80%ce%b1%cf%84%ce%bf%cf%82-%ce%b5%ce%ba%cf%80%cf%81%cf%8c%cf%83%cf%89%cf%80%ce%bf%cf%82-%ce%b5%ce%b5-%cf%83%ce%bf%ce%b2%ce%b1%cf%81%ce%ae-%ce%b1%ce%bd%ce%b7%cf%83%cf%85%cf%87%ce%af%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T17:35:40+00:00"/>
    <meta property="og:title" content="Ύπατος εκπρόσωπος ΕΕ: Σοβαρή ανησυχία για τη συμφωνία Τουρκίας – Λιβύης"/>
    <meta property="og:description" content="Ο αντιπρόεδρος της Ευρωπαϊκής Επιτροπής και ύπατος εκπρόσωπος της ΕΕ για ζητήματα εξωτερικής πολιτικής, Γιοσέπ Μπορέλ, τόνισε πως το μνημόνιο Τουρκίας – Λιβύης προκαλεί «σοβαρή ανησυχία»."/>
  </head>
  <body>
    <article>
      <h1>Ύπατος εκπρόσωπος ΕΕ: Σοβαρή ανησυχία για τη συμφωνία Τουρκίας – Λιβύης</h1>
      <address>
        <time datetime="2019-12-09T17:35:40+00:00">09 Dec 2019, 17:35</time>
      </address>
      <p>
        <b>Ο αντιπρόεδρος της Ευρωπαϊκής Επιτροπής και ύπατος εκπρόσωπος της ΕΕ για ζητήματα εξωτερικής πολιτικής, Γιοσέπ Μπορέλ, τόνισε πως το μνημόνιο Τουρκίας – Λιβύης προκαλεί «σοβαρή ανησυχία».</b>
      </p>
      <p>Όπως μεταδίδει το ΑΠΕ – ΜΠΕ ο κ. Μπορέλ εξέφρασε την «αλληλεγγύη» και τη «στήριξη» της <b>Ευρωπαϊκής Ένωσης </b>στην Ελλάδα, όπως επίσης και στην Κύπρο.</p>
      <p><b>«Είναι σαφές ότι αυτό το έγγραφο προκαλεί σοβαρή ανησυχία. Εκφράζουμε την αλληλεγγύη μας και τη στήριξή ας στην Ελλάδα και την Κύπρο»</b>, δήλωσε κατά τη διάρκεια της συνέντευξης Τύπου που παραχώρησε μετά το πέρας της συνόδου των υπουργών Εξωτερικών στις Βρυξέλλες.</p>
      <p>Ερωτηθείς σχετικά, ο νέος ύπατος εκπρόσωπος σημείωσε επίσης ότι η συμφωνία έγινε γνωστή στις Βρυξέλλες «πολύ αργά» και ότι αυτή τη στιγμή οι ευρωπαϊκές αρχές την «εξετάζουν». «Στη σημερινή συζήτηση σε πολιτικό επίπεδο έγινε σαφές ότι η συμφωνία είναι προβληματική για κάποιες χώρες και συγκεκριμένα για την Ελλάδα και την Κύπρο σε ό,τι αφορά τα χωρικά ύδατα» είπε, προσθέτοντας ότι θα «μπορούσε να προκαλέσει πρόβλημα σε ελληνικά νησιά».</p>
      <p>Τέλος, ο Γιοσέπ Μπορέλ επανέλαβε τη θέση της Επιτροπής ότι <b>«όποια συμφωνία θα πρέπει να σέβεται το διεθνές δίκαιο»</b>.</p>
    </article>
  </body>
</html>