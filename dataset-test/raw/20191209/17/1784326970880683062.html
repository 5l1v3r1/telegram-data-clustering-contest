<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/12/09/erzsebet-kiralyno-sosem-megy-nyugdijba/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-12-09T17:12:00+00:00"/>
    <meta property="og:title" content="Erzsébet királynő egyáltalán nem tervez nyugdíjba menni!"/>
    <meta property="og:description" content="Legalább is most még biztosan nem..."/>
  </head>
  <body>
    <article>
      <h1>Erzsébet királynő egyáltalán nem tervez nyugdíjba menni!</h1>
      <h2>Legalább is most még biztosan nem…</h2>
      <address><time datetime="2019-12-09T17:12:00+00:00">09 Dec 2019, 17:12</time> by <a rel="author">Gasko Bianka</a></address>
      <p>Pár héttel ezelőtt a WhatsAppon<b> kezdett terjedni a durva pletyka</b>, miszerint Erzsébet királynő meghalt. Mostanra kiderült, hogy véletlen félreértés volt az egész, sőt a Buckhingham-palota is cáfolta a hírt. Másnap a királynő megjelent egy hivatalos eseményen, amivel <b>végleg eloszlatta a pletykákat</b>. Talán pont ez a hír indította be a találgatásokat, hogy <b>vajon mi lesz akkor, ha Erzsébet nyugdíjba vonul</b>.</p>
      <p>Egyes források szerint a most 93 éves uralkodónő <b>95 évesen szeretné abbahagyni a munkát</b>, ahogyan a férje, Fülöp is tette. A legfrisseb infók szerint viszont erről egyáltalán nincs szó. Károly herceg szóvivője elárulta az <a href="https://www.etonline.com/queen-elizabeth-ii-has-no-plans-to-retire-when-she-turns-95-royals-rep-says-137572"><i>Entertainment Tonight</i></a>ban, hogy <i>„nem tervezi megváltoztatni a megállapodást 95 éves korában és máskor sem.”</i> Ezek szerint a jelenlegi álláspont az, hogy <b>a királynő sosem fog nyugdíjba vonulni…</b></p>
      <figure>
        <iframe src="https://giphy.com/embed/tHO6AF6e1tfm8" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/queen-elizabeth-tHO6AF6e1tfm8">via GIPHY</a>
      </p>
      <p>Így még nem tudhatjuk, hogy <b>Erzsébet fia, Károly herceg valaha megörökli-e a királyi trónt</b>, de az biztos, hogy már most tudja, mi lenne az első rendelet, amit bevezetne. A testvérével, András herceggel kapcsolatban <a href="https://cosmopolitan.hu/sztarhirek/2019/11/29/tovabb-no-a-botrany-oriasi-bajban-van-ii-erzsebet-fia/">kirobbant botrány</a> miatt Károly szerint csökkenteni kellene <a href="https://cosmopolitan.hu/szepseg/2019/12/02/karoly-herceg-durva-szabalyt-vezetne-be-a-kiralyi-csaladban/">a hivatalban lévő royalok számát</a>. Ez azt jelentené, hogy csak a család néhány tagja kaphatna királyi megbízatásokat, míg a többieknek más munka után kellene nézniük. Ezzel elkerülhető lenne, hogy nekik is a reflektorfényben kellene élniük. Hogy Károlynak <b>lesz-e valaha lehetősége bevezetni ezt a rendeletet</b>, még nem tudhatjuk…</p>
    </article>
  </body>
</html>