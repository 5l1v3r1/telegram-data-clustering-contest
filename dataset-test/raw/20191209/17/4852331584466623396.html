<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/12/09/hardware-software-stranieri-fuori-cina/"/>
    <meta property="og:site_name" content="Webnews"/>
    <meta property="article:published_time" content="2019-12-09T17:50:00+00:00"/>
    <meta property="og:title" content="Hardware e software stranieri fuori dalla Cina"/>
    <meta property="og:description" content="La Cina ha deciso di eliminare hardware e software occidentali, in particolare statunitensi, dagli uffici governativi entro i prossimi tre anni."/>
  </head>
  <body>
    <article>
      <h1>Hardware e software stranieri fuori dalla Cina</h1>
      <h2>La Cina ha deciso di eliminare hardware e software occidentali, in particolare statunitensi, dagli uffici governativi entro i prossimi tre anni.</h2>
      <address><time datetime="2019-12-09T17:50:00+00:00">09 Dec 2019, 17:50</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>La <b>Cina</b> ha deciso di escludere hardware e software <b>straniero</b>, quindi anche statunitense, da tutti gli uffici governativi. L’obiettivo, piuttosto ambizioso, è utilizzare unicamente <b>tecnologie locali</b>, eliminando ogni dipendenza dalle aziende occidentali. Una simile scelta è stata attuata recentemente dalla <a href="https://www.webnews.it/2019/11/22/russia-smartphone-software-russo/">Russia</a>, anche se meno drastica.</p>
      <p>Secondo il Financial Times, la direttiva emanata dall’Ufficio Centrale del Partito Comunista Cinese prevede l’obbligo di sostituire tutti i dispositivi hardware (tra 20 e 30 milioni) e i sistemi operativi entro i prossimi tre anni. Il piano è stato denominato <b>3-5-2</b> in riferimento alla percentuale da raggiungere ogni anno: 30% entro il 2020, 50% entro il 2021 e il restante 20% entro il 2022. Circa cinque anni fa, il governo aveva tentato di eliminare i software occidentali (Windows e Android in particolare), a causa dei loro problemi di sicurezza.</p>
      <p>Stavolta però si tratta di una decisione “politica”. Tra Cina e Stati Uniti è in corso una guerra commerciale a colpi di dazi che ha coinvolto anche <a href="https://www.webnews.it/2019/11/18/huawei-nuova-licenza-temporanea-14-giorni/">Huawei</a> e <b>ZTE</b>. Huawei è stata inserita nella Entity List del Dipartimento del Commercio perché accusata di nascondere backdoor nelle apparecchiature di rete. La colpa di ZTE è stata quella di aver esportato prodotti in paesi sotto embargo (Iran e Corea del Nord). ZTE ha pagato una multa miliardaria per poter tornare a fare affari con le aziende statunitensi, mentre Huawei è ancora nella lista nera.</p>
      <p>Il piano del governo cinese è piuttosto ambizioso e non privo di ostacoli. Sostituire hardware e software in tre anni è quasi un’impresa, a meno che non ci siano aziende locali in grado di soddisfare le richieste del governo. <b>Huawei</b>, ad esempio, può fornire notebook, tablet e smartphone, ma non ha nessun sistema operativo. <a href="https://www.webnews.it/2019/08/09/harmonyos-sistema-operativo-huawei/">HarmonyOS</a> supporta un numero limitato di dispositivi. <b>Lenovo</b> può fornire PC desktop, ma il sistema operativo è Windows e i processori sono Intel.</p>
      <p>Se vuoi aggiornamenti su <i>Hardware e software stranieri fuori dalla Cina</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>