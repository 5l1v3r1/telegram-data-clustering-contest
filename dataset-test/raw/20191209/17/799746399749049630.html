<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104039/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T17:53:08+00:00"/>
    <meta property="og:title" content="Зеленський і Путін потисли руки перед самітом - Пєсков"/>
    <meta property="og:description" content="Президент України Володимир Зеленський і президент РФ Владімір Путін перед початком переговорів у “нормандському форматі” потисли один одному руки."/>
  </head>
  <body>
    <article>
      <h1>Зеленський і Путін потисли руки перед самітом - Пєсков</h1>
      <address>
        <time datetime="2019-12-09T17:53:08+00:00">09 Dec 2019, 17:53</time>
      </address>
      <p>Президент України Володимир Зеленський і президент РФ Владімір Путін перед початком переговорів у "нормандському форматі" потисли один одному руки.</p>
      <p>Про це заявив прессекретар російського президента Дмитрій Пєсков, повідомляє "Європейська правда" з посиланням на <a href="https://tass.ru/">ТАСС</a>.</p>
      <p>"Так. До початку зустрічі (в "нормандському форматі")", - відповів Пєсков на запитання, чи обмінялися президенти рукостисканням.</p>
      <p>Слід зазначити, що під час публічної частини початку переговорів рукостискання не було. Також немає фотографій, на яких вони тиснуть руки.</p>
      <p>До зали, де проходять переговори, вони увійшли в супроводі лідерів Франції та Німеччини і сіли за столом один навпроти одного.</p>
      <p>Це перша зустріч Зеленського і Путіна, раніше вони чотири рази проводили телефонні переговори.</p>
      <p>Сьогодні також відбудеться <b><a href="https://www.eurointegration.com.ua/news/2019/12/9/7104033/">двостороння зустріч</a></b> між Зеленським та Путіним вже після засідання у форматі "четвірки".</p>
    </article>
  </body>
</html>