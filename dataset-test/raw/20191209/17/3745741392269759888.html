<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/vivo-jovios-projesini-durdurdu-h81403.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T17:38:42+00:00"/>
    <meta property="og:title" content="Vivo, JoviOS Projesini Durdurduğunu Açıkladı"/>
    <meta property="og:description" content="Çinli teknoloji üreticisi Vivo, FuntouchOS arayüzünün yeniden adlandırılarak JoviOS'a dönüştürülmesi projesini askıya aldığını duyurdu."/>
  </head>
  <body>
    <article>
      <h1>Vivo, JoviOS Projesini Durdurduğunu Açıkladı</h1>
      <h2>Çinli teknoloji üreticisi Vivo, FuntouchOS arayüzünün yeniden adlandırılarak JoviOS'a dönüştürülmesi projesini askıya aldığını duyurdu. Şirketten yapılan bir diğer açıklamaya göre FuntouchOS'un yeni sürümü 16 Aralık'ta yayınlanacak.</h2>
      <address><time datetime="2019-12-09T17:38:42+00:00">09 Dec 2019, 17:38</time> by <a rel="author" href="https://www.webtekno.com/yazar/candoganokan" target="_blank">Okan Candoğan</a></address>
      <p>Çin merkezli bir teknoloji üreticisi olan <b>Vivo</b>, geçtiğimiz aylarda yaptığı açıklamalarla FuntouchOS arayüzünü <b>JoviOS’a</b> dönüştürmeyi planladığını açıklamıştı. Hatta bu sürüme sahip ve piyasaya sürülmeye hazır olan bir telefon olduğu dahi söyleniyordu ancak Çinli şirketin arayüz departmanı proje yöneticisinin bugün Çin sosyal medya uygulaması Weibo’dan yaptığı açıklamalar, bu projenin geliştirilmesinin ve tanıtımının askıya alındığını ortaya çıkardı.</p>
      <p>Şirket yetkilisi tarafından yapılan açıklamalarda, bir süredir tekrar eden tartışmaların ardından arayüzün yeniden adlandırılma çalışmalarının durdurulduğu belirtildi. Şirket yetkilisi ayrıca, FuntouchOS’un yeni sürümünün <b>16 Aralık’ta</b>, Vivo X30 serisi ile birlikte piyasaya sürüleceğini de sözlerine ekledi.</p>
      <h3>Vivo X30'un üretim süreci devam ediyor:</h3>
      <figure>
        <iframe src="https://www.youtube.com/embed/DeELmIr72yY" width="700" height="500" data-service="Youtube" scrolling="no"/>
      </figure>
      <p>Çinli şirketin Android tabanlı arayüz sürümünün yeniden adlandırılma çalışmalarına tekrardan devam edip etmeyeceği bilinmiyor ancak <b>V</b><b>ivo X30’un</b> üretim süreci hâlâ daha devam ediyor. Bu konuda geçtiğimiz günlerde şirket tarafından yayınlanan bir video, akıllı telefonun nasıl üretildiğine dair kısa bilgiler içeriyordu. Paylaşılan bilgilere göre her gün 100.000’den fazla sayıda telefon üretiliyor.</p>
      <h3>Vivo X30, 5G entegre modeme sahip Exynos 980 yonga setini kullanan ilk telefon olabilir:</h3>
      <figure>
        <img src="https://www.webtekno.com/images/editor/default/0002/33/b490c3a77d0acf504166a41e546f26099f8444d9.jpeg"/>
      </figure>
      <p>Orta ile üst segment arasında bir yerde olması beklenen Vivo X30, daha önceki iddialara göre Samsung’un entegre 5G modemi ile birlikte gelen <b>Exynos 980</b> yonga setiyle çalışan ilk telefon olacak. Telefonda ayrıca 64 megapiksellik bir ana kamera ve <b>60x’e kadar dijital yakınlaştırmaya</b> izin veren bir telefoto kameranın yer alması bekleniyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/samsung-galaxy-s11-ilk-kez-goruntulendi-h81383.html">Samsung Galaxy S11, İlk kez Kanlı Canlı Görüntülendi</a>
      </p>
      <p>Telefonun 60x’e kadar dijital yakınlaştırma yapabilmesi ve bu görüntülerin sosyal medya sitesi Weibo’da paylaşılması ise geçtiğimiz günlerde oldukça konuşulmuştu. Bizim de haberini yaptığımız bu konu hakkında daha fazla bilgi almak ve Vivo X30 Pro’da yer alması beklenen teknik özelliklere bakmak isterseniz bu <a href="https://www.webtekno.com/vivo-x30-yakinlasma-ozelligi-fotograflari-h81347.html"><b>bağlantıyı</b></a> kullanabilirsiniz.</p>
      <p><b>Kaynak : </b>https://www.gsmarena.com/vivo_withholds_jovi_os_project_will_stick_with_funtouch_os-news-40478.php</p>
    </article>
  </body>
</html>