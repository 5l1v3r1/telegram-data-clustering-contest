<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/stolycya_ta_kyyivska_oblast_obyednuyut_zusyllya_zadlya_rozvyazannya_problemy_povodzhennya_z_pobutovymy_vidkhodamy_klychko"/>
    <meta property="og:site_name" content="espreso.tv"/>
    <meta property="article:published_time" content="2019-12-09T17:43:00+00:00"/>
    <meta property="og:title" content="Кличко шукатиме &quot;оптимальне місце&quot; для сміттєпереробного заводу"/>
    <meta property="og:description" content="Замість старих сміттєвих полігонів, що становлять екологічну загрозу, навколо столиці треба будувати сучасні сміттєпереробні заводи за європейськими стандартами"/>
  </head>
  <body>
    <article>
      <h1>Кличко шукатиме "оптимальне місце" для сміттєпереробного заводу</h1>
      <address>
        <time datetime="2019-12-09T17:43:00+00:00">09 Dec 2019, 17:43</time>
      </address>
      <p>Замість старих сміттєвих полігонів, що становлять екологічну загрозу, навколо столиці треба будувати сучасні сміттєпереробні заводи за європейськими стандартами</p>
      <p>Про це повідомив столичний голова Віталій Кличко під час підписання меморандуму між столицею та владою Київської області про співпрацю у вирішенні проблем поводження з побутовими відходами, передає<a href="http://kiev.klichko.org/news/?id=3753"> прес-центр </a>мера.</p>
      <p>“Сьогодні з губернатором Київщини на сміттєвому полігоні в Підгірцях. Домовилися про співпрацю задля розв’язання проблеми поводження з побутовими відходами. Спільна робоча група фахівців столиці та області працюватиме над проектами нових сміттєпереробних заводів та пошуком оптимальних місць для їх будівництва”, - заявив Кличко.</p>
      <p>За його словами, це - проблемний об’єкт, якому більше 30 років. І розв’язання потенційної загрози для столиці та прилеглих територій потребує рішучих і ефективних дій Києва та регіону.</p>
      <p>“І підписавши цей меморандум, Київ та область утворюють спільну робочу групу, що працюватиме над проєктами нових сміттєпереробних заводів та пошуком оптимальних місць для їх будівництва”, - сказав Кличко.</p>
      <p>Документ підписали мер Києва Віталій Кличко та голова Київської обласної держадміністрації Олексій Чернишов на території полігону №5 у Підгірцях.</p>
    </article>
  </body>
</html>