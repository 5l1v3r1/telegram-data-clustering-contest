<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/reggio-emilia-laria-inquinata-stop-ai-diesel-euro-4/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-12-09T17:55:35+00:00"/>
    <meta property="og:title" content="Reggio Emilia, l’aria è troppo inquinata: stop anche ai diesel Euro 4"/>
    <meta property="og:description" content="REGGIO EMILIA – I valori e gli sforamenti degli inquinamenti dell’aria, in particolare le Pm10, hanno fatto scattare nuove misure emergenziali in città.  Da domani, martedì 10 a giovedì 12 dicembre 2019 compreso, ulteriori limitazioni al traffico e più stringenti modalità di riscaldamento domestico rispetto a quanto già previsto dalla fase “base” del Piano aria […]"/>
  </head>
  <body>
    <article>
      <h1>Reggio Emilia, l’aria è troppo inquinata: stop anche ai diesel Euro 4</h1>
      <address>
        <time datetime="2019-12-09T17:55:35+00:00">09 Dec 2019, 17:55</time>
      </address>
      <p>
        <b>Misure d’emergenza dal 10 al 12 dicembre. Divieto per tutti i veicoli di sostare a motore acceso. Riscaldamento non oltre i 19 gradi</b>
      </p>
      <p><b>REGGIO EMILIA</b> – I valori e gli sforamenti degli inquinamenti dell’aria, in particolare le Pm10, hanno fatto scattare nuove misure emergenziali in città.  Da domani, martedì 10 a giovedì 12 dicembre 2019 compreso, ulteriori limitazioni al traffico e più stringenti modalità di riscaldamento domestico rispetto a quanto già previsto dalla fase “base” del Piano aria integrato regionale (Pair) messo a punto dalla Regione.</p>
      <p><b>I provvedimenti</b><br/>Dalle ore 8.30 alle ore 18.30 non possono circolare tutti i veicoli a benzina pre-euro ed euro 1, diesel pre-euro, euro 1, 2, 3 e 4 e ciclomotori e motocicli pre-euro.<br/>Possono invece circolare tutti i veicoli appartenenti alle categorie superiori e quelli alimentati a metano, gpl, elettriche e ibride.<br/>Fino al controllo successivo (giovedì prossimo, 12 dicembre) è inoltre vietato sostare a motore acceso.<br/>Per quanto riguarda il riscaldamento, le temperature di case, uffici, luoghi per le attività ricreative associative o di culto e attività commerciali non devono superare i 19 gradi, mentre i luoghi che ospitano attività industriali ed artigianali non possono spingersi oltre i 17 gradi. Sono esclusi da queste indicazioni gli ospedali e le case di cura, le scuole ed i luoghi che ospitano attività sportive.<br/>E’ inoltre vietato l’uso di biomasse legnose (legna, pallet, cippato…) per il riscaldamento domestico (in presenza di impianto alternativo) con classe di prestazione emissiva inferiore alle quattro stelle e il divieto di combustione all’aperto (residui vegetali, falò, barbecue, fuochi d’artificio… ). Vietato inoltre lo spargimento di liquami zootecnici. Per garantire il rispetto dei provvedimenti verranno intensificati i controlli su tutta l’area urbana da parte della Polizia locale con sanzioni per le inadempienze fino a 500 euro.</p>
      <p><b>I corridoi di attraversamento della città</b><br/>All’interno dell’area interessata dal provvedimento – il tessuto urbano di Reggio Emilia – è consentita la circolazione esclusivamente sui seguenti assi di attraversamento, che manterranno la normale transitabilità:<br/>• Strada statale 9 – via Emilia – direttrice Parma-Modena (via Fratelli Cervi, tratto compreso tra Gianbattista Vico e l’imbocco con la Tangenziale Nord – Strada Tangenziale Nord – Via Pasteur);<br/>• Strada statale 63 – Del Cerreto (direttrice Castelnuovo Monti): via Hiroshima – via Chopin – via Inghilterra – via Martiri della Bettola (tratto compreso tra via Inghilterra e via della Repubblica) .<br/>• Raccordo tra Sesso e la tangenziale: via dei Gonzaga (fino a viale Città di Cutro) – viale Città di Cutro – svincoli di collegamento tra viale Città di Cutro e la tangenziale<br/>• Direttrice Bagnolo in piano, autostrada e stazione Av: viale Trattati di Roma – via Filangeri – via Città del Tricolore<br/>• Direttrice Bagnolo in piano – via Morandi e tangenziale: via Gramsci – via Green – via Lincoln – via Morandi<br/>• Strada statale 467 – direttrice Reggio Emilia – Scandiano: via Vertoiba, via dell’Aeronautica, via del partigiano, via Martiri di Cervarolo (tratto compreso tra via del Partigiano e via Enrico Fermi);<br/>• Strada provinciale 28 – via Gorizia (direttrice Cavriago): via Teggi – via Gorizia (tratto compreso da via Alessandro Volta alla rotatoria dell’acquedotto con via Inghilterra – via Chopin);<br/>• Tangenziale Sud-Est (da via Inghilterra a via Pasteur) e via Bocconi: viale Fornaciari – viale Salvarani – viale Piacentini – viale monsignor Cocconcelli – via Pasteur – via Bocconi.<br/>Attraverso i corridoi di attraversamento sono raggiungibili i parcheggi di: via Fratelli Manfredi (parcheggio ex Foro Boario), piazzale Europa (via Ramazzini, parcheggio Cim), via Kennedy (intersezione con via Hiroshima-Meridiana), via Fratelli Cervi-largo Giambellino (intersezione con via Hiroshima-via Kennedy-Volo), via Inghilterra (intersezione con via Francia-Le Querce), via Amendola (via Emilia Est, piazzale Funakoshi).<br/>Attraverso i corridoi di attraversamento è possibile anche raggiungere l’Arcispedale Santa Maria Nuova.</p>
      <p><b>Le esenzioni</b><br/>Sono esclusi del divieto di circolazione, come indicato dal Pair:<br/>• autoveicoli con almeno 3 persone a bordo (car pooling) se omologati a 4 o più posti, e con almeno 2 persone a bordo , se omologati a 2 posti (inclusi ciclomotori e motoveicoli);;<br/>• autoveicoli elettrici e ibridi dotati di motore elettrico;<br/>• veicoli alimentati a benzina/metano e benzina/gpl;<br/>• ciclomotori e motocicli elettrici;<br/>• autoveicoli per uso speciale e trasporti specifici, così come definiti dall’articolo 54 del Codice della strada (elenco disponibile sul sito www.comune.re.it)<br/>• mezzi di cantiere impiegati nelle ricostruzioni del sisma maggio 2012;<br/>• veicoli utilizzati dai donatori di sangue nella sola giornata del prelievo per il tempo strettamente necessario da/per la struttura adibita al prelievo;<br/>• veicoli diretti agli istituti scolastici per l’accompagnamento, in entrata e uscita, degli alunni di asili nido, scuole materne, elementari e medie inferiori, muniti di attestato di frequenza o autocertificazione indicante l’orario di entrata e di uscita, limitatamente ai 30 minuti prima e dopo tale orario;<br/>• veicoli per il ervizio postale universale o in possesso di licenza/ autorizzazione ministeriale;<br/>• veicoli appartenenti a persone il cui Isee sia inferiore alla soglia di 14.000 euro, non possessori di veicoli esclusi dalle limitazioni, nel limite di un veicolo ogni nucleo familiare, e regolarmente immatricolati e assicurati, e muniti di autocertificazione;<br/>• veicoli muniti di autorizzazione alla circolazione di prova (Dpr 474/2001);<br/>• carri funebri e veicoli al seguito;<br/>• veicoli diretti alla revisione purché muniti di documentazione che attesti la prenotazione;<br/>• veicoli al servizio delle manifestazioni regolarmente autorizzate e veicoli di operatori commerciali che accedono o escono dai posteggi dei mercati settimanali o delle fiere autorizzate dall’Amministrazione comunale;<br/>• veicoli a servizio di persone soggiornanti presso le strutture di tipo alberghiero site nelle aree delimitate, esclusivamente per arrivare/partire dalla struttura medesima, dotati di prenotazione, oppure facendo pervenire al Corpo di Polizia Municipale, nei dieci giorni successivi, apposita attestazione vistata dalla struttura ricettiva, ovvero copia della fattura in cui risultino intestatario e targa del veicolo rilasciata dalla suddetta struttura, a condizione che la stessa sia situata all’interno del Comune;<br/>• autocarri di categoria N2 e N3 (autocarri aventi massa massima superiore a 3,5 tonnellate) limitatamente al transito dalla sede operativa dell’impresa titolare del mezzo alla viabilità esclusa dai divieti e viceversa;<br/>Il testo dell’ordinanza, l’elenco completo delle direttive Euro di riferimento e delle esenzioni sono pubblicati all’indirizzo www.comune.re.it</p>
    </article>
  </body>
</html>