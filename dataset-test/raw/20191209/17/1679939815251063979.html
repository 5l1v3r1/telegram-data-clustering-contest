<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/lupta-apriga-in-nhl-in-doua-partide-din-cele-5-jucate-a-fost-nevoie-de-timp-suplimentar-video_3061336.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T17:14:40+00:00"/>
    <meta property="og:title" content="Luptă aprigă în NHL! În două partide din cele 5 jucate a fost nevoie de timp suplimentar (VIDEO)"/>
    <meta property="og:description" content="Luptă aprigă în liga profesionistă nord-americană de hochei pe gheață! În două partide din cele 5 jucate în decurs de câteva ore a fost nevoie de timp suplimentar pentru a desemna învingătoarele. Arizona Coyotes i-au învins în deplasare pe Chicago Blackha"/>
  </head>
  <body>
    <article>
      <h1>Luptă aprigă în NHL! În două partide din cele 5 jucate a fost nevoie de timp suplimentar (VIDEO)</h1>
      <address><time datetime="2019-12-09T17:14:40+00:00">09 Dec 2019, 17:14</time> by <a rel="author">PUBLIKA.MD</a></address>
      <p>Luptă aprigă în liga profesionistă nord-americană de hochei pe gheață! În două partide din cele 5 jucate în decurs de câteva ore a fost nevoie de timp suplimentar pentru a desemna învingătoarele.<br/><br/>Arizona Coyotes i-au învins în deplasare pe Chicago Blackhawks abia în urma seriei de departajare. Gazdele din statul Illinois au început în forță şi au câștigat prima repriză cu scorul de 3-1.<br/><br/>Jucătorii Arizonei Coyotes au revenit mai motivaţi de la vestiare şi au înscris două goluri în doar două minute, ambele - în superioritate numerică. <br/><br/>Scorul egal de 3-3 s-a păstrat şi până la finele timpului regulamentar, dar și după cele 5 minute de over-time. A urmat seria de departajare, iar Coyotes s-au impus cu 2-1.<br/><br/>Pe lângă jocul spectaculos prestat de ambele echipe, partida a fost marcată și de o bătaie ca la carte dintre Dennis Gilbert de la Blackhawks și Jason Demers de la Coyotes.<br/><br/>Chicago Blackhawks a rămas pe locul 13 în clasamentul Conferinţei de Vest, iar Arizona Coyotes a ajuns să împartă locurile 2-4 cu Edmonton Oilers și Colorado Avalanche.<br/><br/>Gruparea din Edmonton tocmai a pierdut în overtime confruntarea de acasă cu Buffalo Sabres, scor final 2-3.<br/><br/>Eroul oaspeţilor a fost Colin Miller, care a marcat golul decisiv.</p>
    </article>
  </body>
</html>