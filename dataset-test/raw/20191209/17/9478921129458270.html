<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/to-film-office-thessaly-stin-ekthesi-focus-london/"/>
    <meta property="og:site_name" content="ert.gr"/>
    <meta property="article:published_time" content="2019-12-09T17:51:45+00:00"/>
    <meta property="og:title" content="To Film Office Thessaly στην έκθεση FOCUS LONDON"/>
    <meta property="og:description" content="Η Περιφέρεια Θεσσαλίας συμμετείχε στην FOCUS 2019, τη μεγαλύτερη συνάντηση των εταιρειών οπτικοακουστικών μέσων παραγωγής στην Ευρώπη, η οποία διεξήχθη στο Λονδίνο στις 3 και 4 Δεκεμβρίου 2019. Στην έκθεση συμμετείχε με την ιδιότητα του εκθέτη, το Εθνικό κέντρο Οπτικοακουστικών Μέσων και Επικοινωνίας (ΕΚΟΜΕ) όπου τα στελέχη του ΕΚΟΜΕ και τα μέλη της αποστολής του Δικτύου των Film Offices της χώρας (όπως και το Film Office Thessaly ) ενημέρωσαν επισκέπτες και επαγγελματίες για τις ευκαιρίες που προσφέρει η Ελλάδα στην υλοποίηση οπτικοακουστικών παραγωγών και πραγματοποίησαν συναντήσεις και επαφές για την καλύτερη προώθηση των αξιοσημείωτων τοποθεσιών της Θεσσαλίας για παραγωγές."/>
  </head>
  <body>
    <article>
      <h1>To Film Office Thessaly στην έκθεση FOCUS LONDON</h1>
      <address><time datetime="2019-12-09T17:51:45+00:00">09 Dec 2019, 17:51</time> by <a rel="author">Ιωάννης Γιάτσιος</a></address>
      <p>Η Περιφέρεια Θεσσαλίας συμμετείχε στην FOCUS 2019, τη μεγαλύτερη συνάντηση των εταιρειών οπτικοακουστικών μέσων παραγωγής στην Ευρώπη, η οποία διεξήχθη στο Λονδίνο στις 3 και 4 Δεκεμβρίου 2019.<br/><br/>Στην έκθεση συμμετείχε με την ιδιότητα του εκθέτη, το Εθνικό κέντρο Οπτικοακουστικών Μέσων και Επικοινωνίας (ΕΚΟΜΕ) όπου τα στελέχη του ΕΚΟΜΕ και τα μέλη της αποστολής του Δικτύου των Film Offices της χώρας (όπως και το Film Office Thessaly ) ενημέρωσαν επισκέπτες και επαγγελματίες για τις ευκαιρίες που προσφέρει η Ελλάδα στην υλοποίηση οπτικοακουστικών παραγωγών και πραγματοποίησαν συναντήσεις και επαφές για την καλύτερη προώθηση των αξιοσημείωτων τοποθεσιών της Θεσσαλίας για παραγωγές.</p>
      <p>Στη FOCUS 2019, παρευρέθηκαν 278 εκθέτες από περισσότερες από 80 χώρες, συμπεριλαμβανομένων διεθνών κινηματογραφικών επιτροπών, παρόχων τοποθεσίας και εταιρειών παροχής υπηρεσιών παραγωγής, προσφέροντας κίνητρα για κινηματογράφηση και λύσεις παραγωγής από pre-post έως post-production. Στις νέες περιοχές για το 2019 υπήρχαν οι Μπαχάμες, Μπαρμπάντος, Δομινικανή Δημοκρατία, Αίγυπτος, Ιρλανδία, Λετονία, Μογγολία, Μαυροβούνιο, Παναμάς, Φιλιππίνες, Σλοβακία, Νότια Κορέα, Τρινιντάντ και Τομπάγκο και Τουρκία, πέρα από τις κλασσικές στον κινηματογραφική βιομηχανία όπως ΗΠΑ , Ιταλία, Εσθονία κ.α.</p>
      <figure>
        <img src="https://www.ert.gr/wp-content/uploads/2019/12/FOTHES1.jpg"/>
      </figure>
      <p>Μεγάλο και καινοτόμο το εγχείρημα για την Περιφέρεια Θεσσαλίας το χαρακτηρίζει ο Περιφερειάρχης Θεσσαλίας κ. Κώστας Αγοραστός, «σκοπός σε αυτό το νέο εγχείρημα δεν είναι μόνο να έρθουν στη Θεσσαλία κινηματογραφικές παραγωγές από όλο τον κόσμο αλλά και η δικτύωση μας με άλλα Film Offices σε όλο τον κόσμο και ότι με την έλευση κινηματογραφικώμν παραγωγών στη Θεσσαλία, όπου θα υπάρχει αύξηση του κύκλου εργασιών σε ένα διευρυμένο δίκτυο επαγγελματιών σε κατηγορίες απασχολούμενων που τώρα υπάρχει μεγάλη ανεργία».<br/>Εκπρόσωποι του Film Office Thessaly στο Λονδίνο ήταν ο Εντεταλμένος Σύμβουλος Τουρισμού Γιάννης Μπουτίνας και ο Αντιπεριφερειάρχης Πολιτισμού και Αθλητισμού Νίκος Λιούπας, οι οποίοι εκτός από την προσπάθεια ευρύτερης ενημέρωσης για τα κίνητρα που δίδονται για κινηματογραφικές παραγωγές, έκαναν πάνω από 20 Β2Β με παραγωγούς και παρόχους τοποθεσίας. Τα κίνητρα για κινηματογραφικές παραγωγές στην Ελλάδα και κατ επέκταση στη Θεσσαλία αφορούν στην επιστροφή ποσού 35% της παραγωγής (cash rebate), την φοροαπαλλαγή εως 30% και την ανάληψη διαδικασιών αδειοδοτήσεων με fast track διαδικασίες. Μέσα σε αυτές τις συναντήσεις των δυο εκπροσώπων ξεχώρισε αυτή με την Raphaella Delvechio εκπρόσωπο της Apulia film productions από τη γειτονική Ιταλία, με την οποία πέρα από τις γνώσεις που πήραν σχετικά με τα στάδια της καλής και εύρυθμης λειτουργίας ενός γραφείου υποδοχής κινηματογραφικών παραγωγών (Film Office Thessaly ), ανέπτυξαν μια δίοδο επικοινωνίας και συνεργασίας με ανταλλαγή κινηματογραφικών festival μεταξύ των 2 περιοχών αλλά ανταλλαγή ιδεών και δράσεων .Εξίσου αποδοτική ήταν και η συνάντηση που είχαν τον John Rakich της LMGI , μιας από τις μεγαλύτερες , εταιρείες location managers , ειδικών που μπορούν να βρίσκουν τοποθεσίες και να τις προωθούν σε παραγωγούς για κινηματογραφικές παραγωγές.</p>
      <figure>
        <img src="https://www.ert.gr/wp-content/uploads/2019/12/FOTHES2.jpg"/>
      </figure>
      <p>Ο κ. Μπουτίνας τόνισε ότι «οι κινηματογραφικές παραγωγές στη Θεσσαλία, αποτελούν μια ακόμη δυνατή δίοδο εισροής αρκετά αυξημένου αριθμού επισκεπτών στην περιφέρεια μας με παράλληλη αύξηση του κύκλου εργασιών των επιχειρήσεων που ασχολούνται άμεσα ή έμμεσα με τον τουρισμό. Γι’ αυτό το Film Office Thessaly βάζει σαν προτεραιότητες α) την προώθηση της δράσης του σε όλο τον κόσμο για ανεύρεση παραγωγών που θα επενδύσουν στη Θεσσαλία, β) τη δημιουργία ενός θεσσαλικού μητρώου επιτηδευματιών γύρω από την παραγωγή ταινιών , ντοκιμαντέρ, διαφημίσεων και όποιας άλλης οπτικοακουστικής παραγωγής , ώστε να μπορούν να εργαστούν σε αυτές τις παραγωγές και γ) την αναβάθμιση των κινηματογραφικών δράσεων στη Θεσσαλία, όπως festival και την ανταλλαγή τεχνογνωσίας και δράσεων μεταξύ άλλων film offices σε όλο τον κόσμο».</p>
      <p>Ο κ. Λιούπας από την πλευρά του επικεντρώθηκε σε γραφεία παραγωγών στην Ελλάδα , με τα οποία συναντήθηκε, όπως η STEFI FILMS και η ARGONAUT PRODUCTIONS με τις οποίες συμφώνησε να προχωρήσει το Film Office Thessaly σε ανταλλαγή τεχνογνωσίας μαζί τους αλλά και στην ανάληψη ταχύτερης διαδικασίας εγκρίσεων και αδειοδοτήσεων για κάθε παραγωγή.</p>
      <p>Οι δυο εκπρόσωποι ικανοποιημένοι από τις συναντήσεις των και από την παρουσίαση που έγινε από το ΕΚΟΜΕ όλων των film offices στην Ελλάδα ( όπως και το Film Office Thessaly) κατέληξαν ότι πρέπει να συνεχίσει με γοργούς ρυθμούς τη λειτουργία του το Film Office Thessaly και ήδη ετοιμάζουν τις επόμενες δράσεις .</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/ped-kritis-den-tha-dechtoyme-stratopeda-sygkentrosis-metanaston/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/se-ayximeni-etoimotita-politikis-prostasias-oi-ypiresies-toy-dimoy-chanion-3/"/>
        <a href="https://www.ert.gr/perifereiakoi-stathmoi/larisa/kondylia-6-ek-eyro-meso-espa-gia-ti-metatropi-systimaton-petrelaioy-se-fysiko-aerio/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/anoikti-syskepsi-gia-ti-dakoktonia-sto-dimo-apokorona/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tin-ped-kritis-tha-ekprosopisei-o-dimarchos-rethymnoy-sti-synedriasi-tis-kede/"/>
        <a href="https://www.ert.gr/perifereiakoi-stathmoi/larisa/seminario-proton-voitheion-sto-2o-d-i-e-k-larisas/"/>
      </related>
    </article>
  </body>
</html>