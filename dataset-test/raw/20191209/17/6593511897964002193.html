<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7956326"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T17:00:00+00:00"/>
    <meta property="og:title" content="&quot;168 часа&quot;: Драмата на алпиниста Аврам Аврамов, обвинен за смъртта на Христо Проданов"/>
    <meta property="og:description" content="Христо Проданов лично помолил Аврам Аврамов да оглави експедицията &quot;Еверест 84&quot; Почина алпинистът, който цял живот бе обвиняван за смъртта на Христо Проданов на Еверест"/>
  </head>
  <body>
    <article>
      <h1>"168 часа": Драмата на алпиниста Аврам Аврамов, обвинен за смъртта на Христо Проданов</h1>
      <address><time datetime="2019-12-09T17:00:00+00:00">09 Dec 2019, 17:00</time> by <a rel="author">Симона Димитрова, СИМОНА ДИМИТРОВА</a></address>
      <p>
        <b>Христо Проданов лично помолил Аврам Аврамов да оглави експедицията "Еверест 84"</b>
      </p>
      <p>Почина алпинистът, който цял живот бе обвиняван за смъртта на Христо Проданов на Еверест. След тежко боледуване на 86-годишна възраст си отиде ръководителят на експедиция "Еверест 84".</p>
      <figure>
        <img src="https://cache1.24chasa.bg/Images/Cache/327/Image_7956327_128.jpg"/>
        <figcaption>Христо Проданов</figcaption>
      </figure>
      <p>Страстта му към планините се появява още от дете. Като ученик в спортното училище в Пловдив започва да се катери на различни места в България. В града под тепетата по време на поход дори</p>
      <p>
        <b>среща любовта на живота си</b>
      </p>
      <p>След като завършва гимназия, започва да учи "Алпинизъм" в Националната спортна академия. Взема дипломата си и само на 22 г. решава да изкачи Кончето в Пирин, прочуто с рискования маршрут. Вероятно затова походът е белязан с първия му по-сериозен инцидент в планината.</p>
      <p>Аврам Аврамов измръзва фатално, като най-много са засегнати краката му. Следват 9 месеца, в които той не може да стъпи на тях и накрая се налага</p>
      <p>
        <b>7 от пръстите му да бъдат ампутирани</b>
      </p>
      <p>Това е тежък удар за младия алпинист, който мечтае за най-високите върхове. Може би затова с амбиция преодолява страха и травмата и се посвещава изцяло на планините.</p>
      <p>Следват серия от успехи. Първо покорява най-високата точка в Централен Кавказ през 1959 г. и дори през същата година успява да изкачи Шхелда. През следващите години изкачва още 6 високи върха. За последния - Комунизъм, той</p>
      <p>
        <b>отказва да включи в експедицията си Христо Проданов,</b>
      </p>
      <p>който по това време вече е утвърден алпинист. Въпреки че е кадър на самия Аврамов и е готвен от съпругата му още от 16-годишен.</p>
      <p>Още оттогава семейната двойка започва да обучава младото момче.</p>
      <p>С годините стават изключително близки, а Проданов бързо се утвърждава като един от най-добрите.</p>
      <p>През 1972 г. Аврам Аврамов в спешен порядък е призован да ръководи експедиция до най-високия връх в СССР - Комунизъм (7495 м).</p>
      <p>По време на определянето на участниците</p>
      <p>
        <b>Христо Проданов реагирал остро</b>
      </p>
      <p>на дискусията и възмутен напуснал залата демонстративно.</p>
      <p>Най-вероятно е предусещал, че няма да е сред избраните.</p>
      <p>Въпреки че Проданов вече бил доста влиятелен в тези среди, заради емоциите му Аврамов отказал да го вземе.</p>
      <p>"Той беше с много силен характер, беше най-добрият и затова повечето от момчетата не го харесваха - споделяше приживе Аврамов. - Повечето не можеха да се сравняват с Христо. Но аз не можах да рискувам тогава и да взема човек, когото другите не обичат."</p>
      <p>Съвсем логично решението на Аврамов води до разрив в отношенията му с Проданов. 12 години по-късно, в началото на 80-те години, Аврамов вече работи в профсъюзите и завежда отдел "Физкултура, спорт и туризъм".</p>
      <p>В една ранна сутрин се почукало на вратата, където се появил най-малко очакваният гост - Христо Проданов.</p>
      <p>"Не повярвах, че идва при мен - разказва Аврамов. - Беше кратък и ясен: "Не сме се виждали отдавна, няма какво да говорим. Знаеш за какво става дума -</p>
      <p>
        <b>българи трябва да се качат на Еверест</b>
      </p>
      <p>Подготвя се всичко. Предложиха ме за ръководител, но аз отказах. Други двама също отпаднаха. Дойдох да те помоля да се заемеш с тази експедиция, защото, ако не дойдеш, българин на Еверест няма да се качи." Думите му бяха оценка. Христо знаеше какво представлявам като ръководител и алпинист."</p>
      <p>
        <i>
          <b>Какво се случва след тази съдбовна среща и какво се случва на експедицията, четете <a href="https://www.168chasa.bg/article/7940584">тук</a>.</b>
        </i>
      </p>
    </article>
  </body>
</html>