<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/koinwnia/article/agtheodwroi-autoi-einai-oi-upoptoi-pou-anazitei-i-elas"/>
    <meta property="og:site_name" content="The TOC"/>
    <meta property="article:published_time" content="2019-12-09T17:35:36+00:00"/>
    <meta property="og:title" content="Αγ.Θεόδωροι: Aυτοί είναι οι ύποπτοι που αναζητεί η ΕΛΑΣ"/>
    <meta property="og:description" content="Ραγδαίες είναι οι εξελίξεις αναφορικά με το ανθρωποκυνηγητό που έχει εξαπολύσει η ΕΛΑΣ για τον εντοπισμό των αδίστακτων δραστών."/>
  </head>
  <body>
    <article>
      <h1>Αγ.Θεόδωροι: Aυτοί είναι οι ύποπτοι που αναζητεί η ΕΛΑΣ</h1>
      <h2>Ραγδαίες είναι οι εξελίξεις αναφορικά με το ανθρωποκυνηγητό που έχει εξαπολύσει η ΕΛΑΣ για τον εντοπισμό των αδίστακτων δραστών.</h2>
      <address>
        <time datetime="2019-12-09T17:35:36+00:00">09 Dec 2019, 17:35</time>
      </address>
      <p>Ραγδαίες είναι οι εξελίξεις αναφορικά με το ανθρωποκυνηγητό που έχει εξαπολύσει η ΕΛΑΣ για τον εντοπισμό των αδίστακτων δραστών της δολοφονίας την άτυχης 73χρονης, έξω από το σπιτι της στους Αγ. Θεοδώρους το περασμένο Σάββατο. </p>
      <p>Σύμφωνα με αστυνομικές πηγές εντοπίστηκαν δύο «ύποπτα» ασημί αυτοκίνητα μάρκας HYUNDAI, τo Πρώτο στο Βλυχό Μεγάρων σε καταυλισμό Ρομά και το δεύτερο στο Ίλιον.</p>
      <figure>
        <img src="https://www.thetoc.gr/images/articles/7/article_228941/upl5dee80881fdd6.jpg"/>
        <figcaption> </figcaption>
      </figure>
      <p>Το όχημα που εντοπίστηκε στο Ίλιον εξερευνήθηκε από τη Διεύθυνση Εγκληματολογικών Ερευνών και δεν εντοπίστηκε γενετικό υλικό της άτυχης ηλικιωμένης.</p>
      <p>Από την άλλη το όχημα που βρέθηκε στο Βλυχό Μεγάρων συγκεντρώνει περισσότερες υποψίες και αναμένονται τα αποτελέσματα των εγκληματολογικών εργαστηρίων.</p>
      <p>Η εξερεύνηση έχει επικεντρωθεί σε ρόδες, ημιαξόνια, ακρόμπαρα κτλ ώστε να εντοπιστεί γενετικό υλικό της 73χρονης.</p>
      <p>Ωστόσο, ένα ακόμη στοιχείο που καθιστά «ύποπτο» το εν λόγω όχημα είναι το γεγονός ότι δεν έχουν εντοπιστεί οι ιδιοκτήτες του, οι οποίο φαίνεται να έχουν εξαφανιστεί από τον καταυλισμό σε ύποπτο χρόνο, μετά τη δολοφονία της γυναίκας.</p>
      <p>Την ίδια στιγμή, από κλειστό κύκλωμα φαίνεται να έχει αποτυπωθεί και η εικόνα ενός εκ των δραστών και συγκεκριμένα του συνοδηγού,η οποία έχει διανεμηθεί στους αστυνομικούς σε όλη την Ελλάδα προς αναζήτησή του.</p>
      <h3>Τι έδειξε η νεκροτομή</h3>
      <p>Aκαριαίος ήταν ο θάνατος της 73χρονη, σύμφωνα με την ιατροδικαστικό πορισμα..Η νεκροτομή έδειξε κάταγμα του αυχένα από τις ρόδες του αυτοκινήτου που πέρασε από πάνω της που δολοφονήθηκε έξω από το σπίτι της. Σύμφωνα με πληροφορίες, όπως είπε ο ιατροδικαστής ο θάνατός προκλήθηκε όταν το αυτοκίνητο ουσιαστικά της έσπασε τον αυχένα.</p>
      <h3>Σοκάρει ο γιος της 77χρονης: «Της διέλυσαν τα κόκκαλα»</h3>
      <p>Ο γιος της άτυχης γυναίκας μιλώντας στον ΑΝΤ1 και στην εκπομπή «Καλημέρα Ελλάδα» συγκλονίζει με τις δηλώσεις του και την περιγραφή της άγριας επίθεσης που δέχθηκε η μητέρα του.</p>
      <p>«Πήγαν να κάνουν άτακτη φυγή μόλις είδαν ότι έβγαινα εγώ με τον πατέρα μου από το σπίτι. Την είχαν μπροστά τους, χωρίς δεύτερη σκέψη, την πρώτη τη χτύπησαν και τη ξάπλωσαν κάτω και με τη δεύτερη ξαναγκάζωσαν και πέρασαν από πάνω της. Αυτό έγινε... Δύο φορές, τη μια ήταν όρθια και την πήρε, την εμβόλισαν και την πέταξαν 3 μέτρα κάτω, ξάπλωσε κάτω η γυναίκα και ξαναγκάζωσαν και πέρασαν από πάνω της και της σπάσανε όλα της τα κόκαλα γύρω-γύρω, την διαλύσαν, την πέρασαν από πάνω» τονίζει ο ίδιος.</p>
      <p>«Εγώ με τα μάτια μου, ο ίδιος, είδα το αυτοκίνητο σαν να είναι σε ανώμαλο δρόμο να κάνει γκέλες πάνω από τη μάνα μου. Σκαρφάλωσε το αυτοκίνητο πάνω από τη μάνα μου. Αυτό. Ένα Hyundai ασημί, με ανοιχτό το καπό για να μη φαίνεται η πινακίδα και έφυγαν βολίδα από τον δρόμο κάτω... Νεκρή κατευθείαν, σε πέντε λεπτά είχε παγώσει, σε 10 λεπτά είχε παγώσει, Νεκρή κατευθείαν... Διαλυμένα όλα της τα κόκκαλα, είχαν τρυπήσει, είχαν βγει τα κόκαλα από τον ώμο της έξω από την περιφορά και το στροβίλισμα που έκανε το αυτοκίνητο από πάνω της» σημείωσε ο γιος της ηλικιωμένης και πρόσθεσε:</p>
      <p>«Πέρασε το αμάξι από πάνω της. Ήταν παχιά γυναίκα και στροβίλισε το σώμα της μαζί με το αυτοκίνητο στον δρόμο. Ο σβέρκος της, όταν τον είδα, ήταν μελανός μετά από 2 λεπτά και διπλάσιος στο μέγεθος. Σπασμένη η μούρη της, κομμένα τα χέρια της, διαλυμένη, πέρασε ένας τόνος από πάνω της».</p>
    </article>
  </body>
</html>