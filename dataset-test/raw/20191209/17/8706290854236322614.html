<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/689231/ti-apantoun-meso-tou-realfm-978-oi-syndikalistes-astynomikoi-gia-"/>
    <meta property="og:site_name" content="enikos.gr"/>
    <meta property="article:published_time" content="2019-12-09T17:21:00+00:00"/>
    <meta property="og:title" content="Τι απαντούν μέσω του Realfm 97,8 οι Ειδικοί Φρουροί στις καταγγελίες περί αστυνομικής βίας"/>
    <meta property="og:description" content="Απάντηση στις αντιδράσεις που προκάλεσε η σύλληψη διαδηλωτή στα Εξάρχεια..."/>
  </head>
  <body>
    <article>
      <h1>Τι απαντούν μέσω του Realfm 97,8 οι Ειδικοί Φρουροί στις καταγγελίες περί αστυνομικής βίας</h1>
      <address>
        <time datetime="2019-12-09T17:21:00+00:00">09 Dec 2019, 17:21</time>
      </address>
      <p>«Ο γενικός κανόνας είναι ότι όλα πήγαν καλά, οι πολίτες δεν παραδόθηκαν στη μανία των βάνδαλων καταστροφέων, αναρχικών και κουκουλοφόρων», δήλωσε στον Realfm 97,8 και στην εκπομπή «τεντιμπόηδες» με τους Μάνο Νιφλή και Άκη Παυλόπουλο ο πρόεδρος του σωματείου Ειδικών Φρουρών Αττικής,<a href="http://www.enikos.gr/society/640302/ntoumas-den-borei-na-trefei-aftapates-gia-ta-exarcheia-i-papakost"> Βασίλης Ντούμας.</a></p>
      <p>«Βιαιοπραγίες είχαμε από την πλευρά των κουκουλοφόρων. Δεν υπάρχει μαγική συνταγή να συλλάβεις αυτόν που κρατάει μολότοφ και πέτρα, παρά μόνο ασκώντας την αντίστοιχη νόμιμη βία. Αυτό είναι προνόμιο της αστυνομίας και το αναγκαίο κακό των αστυνομικών που πρέπει κάθε φορά να το εφαρμόζουν», πρόσθεσε.</p>
      <p>Με αφορμή τη φωτογραφία ενός ημίγυμνου διαδηλωτή που προκάλεσε αντιδράσεις, ο κ. Ντούμας είπε: «Αν αναφέρεστε στο περιστατικό που φέρεται κάποιος να εξευτελίστηκε και να του συμπεριφέρθηκαν ατιμωτικά, δεν είχε συλληφθεί, δεν του είχαν περάσει χειροπέδες. Ήταν στη διαδικασία της σύλληψης. Μακάρι να μπορούσαμε να κάνουμε συλλήψεις με ένα μαγικό ραβδάκι αλλά δυστυχώς ο αστυνομικός έρχεται σε μάχη σώμα με σώμα και κάποιες φορές χρειάζεται να τραβήξει από τα ρούχα αυτόν που θέλει να συλλάβει. Όλοι οι συνάδελφοί μου διέπονται από δημοκρατικά αισθήματα στο σύνολό τους».</p>
      <p>Τέλος, ο κ. Ντούμας έθεσε θέμα εκπαίδευσης των αστυνομικών. «Έχουμε θέματα στο κομμάτι τη εκπαίδευσης, δεν μπορούμε να λέμε ότι είμαστε απόλυτα εκπαιδευμένοι ή στα πρότυπα των σύγχρονων αστυνομιών. Υπάρχει ένα έλλειμμα στο θέμα της εκπαίδευσης αλλά δεν μπορούμε σε αυτό να χρεώσουμε βία, αντικοινωνική συμπεριφορά και προθέσεις εξευτελισμού ανθρώπων», ανέφερε χαρακτηριστικά.</p>
      <p>
        <b>Ακούστε το ηχητικό:</b>
      </p>
      <figure>
        <audio src="http://media.enikos.gr/data/podcasts/689231_13cdc3b784-8d5c900dd5bd958e.mp3"/>
      </figure>
      <p>«Αν αναφέρεστε στη φωτογραφία που κάνει το γύρο του διαδικτύου, είναι κατά τη διαδικασία της σύλληψης, την ώρα που οι συνάδελφοί μου πήγαν να τον πιάσουν, τον τράβηξαν από τη μπλούζα, η οποία βγήκε και σκίστηκε. Δεν είναι σαδιστές οι συνάδελφοί μου να ξεγυμνώσουν έναν που είτε τους πετάει μολότοφ πριν είτε είναι ένας απλός διαδηλωτής. Είναι στη διαδικασία των προσαγωγών που θα γίνουν συλλήψεις», δήλωσε στην εκπομπή του Γιώργου Χουδαλάκη και Νίκου Ρογκάκου, ο γενικός γραμματέας της ομοσπονδίας Ειδικών φρουρών, Στράτος <a href="http://www.enikos.gr/society/687733/o-gg-eidikon-frouron-gia-tin-epithesi-pit-boul-se-astynomikous-st">Μαυροειδάκος</a>.</p>
      <p>«Δεν κάθονται οι συνάδελφοί μου να τον ξεγυμνώσουν για να τον εξευτελίσουν όπως περνάει προς τα έξω. Το τελευταίο διάστημα έχει δημιουργηθεί μία φάμπρικα ότι χρησιμοποιούμε υπερβολική βία, αστυνομοκρατία για πολιτικούς λόγους», πρόσθεσε.</p>
      <figure>
        <audio src="http://media.enikos.gr/data/podcasts/689231_516de087bf-9fbd23e516d13226.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/688705/synelifthi-33chronos-velgos-me-empristikous-michanismous-kai-ekri%0A%20%20%20%20%0A"/>
        <a href="http://www.enikos.gr/society/688350/synelifthi-24chronos-pou-parenochlouse-sexoualika-anilikous-meso-%0A%20%20%20%20%0A"/>
        <a href="http://www.enikos.gr/society/688347/synelifthi-enas-18chronos-gia-ti-ripsi-kapnogonou-se-lykeio-tis-p%0A%20%20%20%20%0A"/>
        <a href="http://www.enikos.gr/society/687748/me-paraitisi-apeilei-o-dimarchos-dytikis-lesvou-antidraseis-gia-t%0A%20%20%20%20%0A"/>
        <a href="http://www.enikos.gr/society/687401/synelifthi-fygopoinos-sti-thessaloniki-eiche-katadikastei-gia-apa%0A%20%20%20%20%0A"/>
        <a href="http://www.enikos.gr/society/687379/synelifthi-36chronos-me-archaia-antikeimena-kai-opla%0A%20%20%20%20%0A"/>
        <a href="http://www.enikos.gr/society/687070/synelifthi-34chronos-archaiokapilos-me-agalma-megalis-axias-sti-m%0A%20%20%20%20%0A"/>
        <a href="http://www.enikos.gr/society/686860/synelifthi-tourkos-pou-avnanizotan-brosta-se-16chroni-se-stasi-le%0A%20%20%20%20%0A"/>
        <a href="http://www.enikos.gr/society/686538/synelifthi-o-odigos-pou-paresyre-kai-egkateleipse-pezi-ston-volo%0A%20%20%20%20%0A"/>
      </related>
    </article>
  </body>
</html>