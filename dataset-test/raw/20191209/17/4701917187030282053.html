<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/obradovic-o-incidentu-prete-zatvorom-pokazacemo-im-zube/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T17:27:00+00:00"/>
    <meta property="og:title" content="ОБРАДОВИЋ О ИНЦИДЕНТУ: Прете затвором? Показаћемо им зубе!"/>
    <meta property="og:description" content="Лидер &quot;Двери&quot; Бошко Обрадовић рекао је да не мисли да је грешка куцање на врата Скупштине, током кога је покушан упад у парламент и ударало се о врата копљем са заставом, да са тим треба наставити и у случају других институција које, каже, не раде свој посао."/>
  </head>
  <body>
    <article>
      <h1>ОБРАДОВИЋ О ИНЦИДЕНТУ: Прете затвором? Показаћемо им зубе!</h1>
      <address><time datetime="2019-12-09T17:27:00+00:00">09 Dec 2019, 17:27</time> by <a rel="author">Танјуг</a></address>
      <p>
        <b>Лидер "Двери" Бошко Обрадовић рекао је да не мисли да је грешка куцање на врата Скупштине, током кога је покушан упад у парламент и ударало се о врата копљем са заставом, да са тим треба наставити и у случају других институција које, каже, не раде свој посао.</b>
      </p>
      <p>- Мислим да једино на тај начин можемо да се изборимо за демократију и слободу - објаснио је Обрадовић новинарима своју стратегију.</p>
      <p>СНС им то, каже, неће "дати на леп начин", јер ће, најављује, "завршити у затвору".</p>
      <p>- Једини начин је да им покажемо зубе - рекао је Обрадовић одговарајући на питања новинара о догађају у суботу испред Скупштине Србије.</p>
      <p>Он сматра да том приликом није било никаквог насиља, већ да је била намера да се само покуца и пошаље порука упозорења да ће та институција која је, каже, заузета морати да се ослободи.</p>
      <p>Он је грађане који мисле да власт може да се промени на лепши и креативнији начин питао због чега то не раде и да ли им он брани, те додао да он не верује у њихове методе ћутања и бескрајних шетњи у наредних 10 година.</p>
      <p>Прочитајте<b><a href="https://www.pravda.rs/2019/12/9/jeremic-lazni-izbori-na-prolece-pravi-na-zimu/"><b> ОВДЕ</b></a>   </b>све о правим и лажним изборима.</p>
    </article>
  </body>
</html>