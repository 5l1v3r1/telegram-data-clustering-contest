<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191209-a-spacex-teherszallito-urhajoja-megerkezett-a-nemzetkozi-urallomasra.html"/>
    <meta property="og:site_name" content="Origo"/>
    <meta property="article:published_time" content="2019-12-09T17:46:00+00:00"/>
    <meta property="og:title" content="Szuperegereket és fonálférgeket vittek a világűrbe"/>
    <meta property="og:description" content="A SpaceX teherszállító űrhajója megérkezett a Nemzetközi Űrállomásra."/>
  </head>
  <body>
    <article>
      <h1>Szuperegereket és fonálférgeket vittek a világűrbe</h1>
      <address><time datetime="2019-12-09T17:46:00+00:00">09 Dec 2019, 17:46</time> by <a rel="author">Origo</a></address>
      <p>
        <b>Egyes halleányok hajlandók akár más fajba tartozó hímmel is párosodni, ha elég jól néz ki a pasi – vagy ha rosszak a látási viszonyok. Az effajta apró tévedésekből új fajok keletkezhetnek, így a jelenség evolúciós jelentőséggel bír.</b>
      </p>
      <h3>Egerek, férgek, és empatikus robotok</h3>
      <p>A Dragont egy robotkar segítette a dokkolásban három nappal azután, hogy útnak indult az amerikai légierő floridai, Cape Canaveral-i támaszpontjáról. Három tonnás szállítmánya változatos fajtájú fonalférgeket, génmódosított szuperegereket és egy empatikus robotot is tartalmazott.</p>
      <figure>
        <img src="https://cdn.nwmgroups.hu/s/img/i/1903/20190308161.jpg?w=644&amp;h=429"/>
        <figcaption>A SpaceX amerikai űrkutatási magánvállalat Crew Dragon űrhajója dokkolni készül a Nemzetközi Űrállomás Harmony moduljához<cite>Forrás: MTI/EPA/NASA/-</cite></figcaption>
      </figure>
      <aside>A körülbelül 120 ezer fonalféreg egy mezőgazdasági tanulmányhoz kell,</aside>
      <p>míg a 32 hagyományos és a 8 szuperegér egy tudományos kísérlet része. A módosított génállománnyal rendelkező szuperegerek izomtömege kétszerese a hagyományos egerekének.</p>
      <h3>Mesterséges intelligencia figyeli az űrhajósok hangulatát</h3>
      <p>Az űrkapszula egy nagyméretű, kerek, mesterséges intelligenciával bíró robotfejet is szállított, amely képes az űrhajósok érzelmeinek érzékelésére. A Cimon nevű robot elődjét tavaly tesztelték az űrállomáson.</p>
      <figure>
        <img src="https://cdn.nwmgroups.hu/s/img/i/1905/20190503nemzetkozi-urallomas.jpg?w=644&amp;h=402"/>
        <figcaption>A Nemzetközi Űrállomás alacsony Föld körüli pályán kering<cite>Forrás: https://www.space.com/42495-international-space-station-modules-tour-photos.html</cite></figcaption>
      </figure>
      <p>
        <mark>Az amerikai űrkutatási hivatal (NASA) karácsonyi ajándékokat is küldött a hatfős legénységnek.</mark>
      </p>
      <p>A SpaceX 19-szer fuvarozta a NASA rakományát a Nemzetközi Űrállomásra az elmúlt hét évben.</p>
      <h3>Újabb rakomány érkezik Oroszországból</h3>
      <p>"Minden egyes alkalommal, amikor új járművet üdvözölhetünk a fedélzeten, vele együtt mindazoknak a lelkéből is átveszünk egy darabot, akik hozzájárultak a projekthez" - mondta az űrállomást vezető Luca Parmitano.</p>
      <figure>
        <img src="https://cdn.nwmgroups.hu/s/img/i/1904/20190412space-horizontal-visitors-at-playalinda.jpg?w=644&amp;h=429"/>
        <figcaption>A SpaceX startja ( a kép illusztráció)<cite>Forrás: AFP/Gregg Newton</cite></figcaption>
      </figure>
      <p>Az asztronauták hétfőre is rakományt várnak, amelyet Oroszország indított útnak Kazahsztánból még pénteken.</p>
      <p>(Forrás: MTI/AP)</p>
    </article>
  </body>
</html>