<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907199/-real-madrid-zit-in-fair-play-problemen-en-moet-voor-100-miljoen-verkopen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T17:55:00+00:00"/>
    <meta property="og:title" content="'Real Madrid heeft hand overspeeld en moet voor 100 miljoen euro verkopen'"/>
    <meta property="og:description" content="Real Madrid heeft zich in de financiële nesten gewerkt, meldt Marca. De Koninklijke sloot afgelopen zomer meerdere grote transfers af, maar zal binnenkort drastisch in de selectie moeten gaan snijden. De transferuitgaven tijdens de zomerstop kwamen boven de 300 miljoen (!) euro uit: onder meer Eden Hazard, Luka Jovic, Éder Militão, Ferland Mendy en Rodrygo Goes kwamen voor fikse bedragen naar het Estadio Santiago Bernabéu. Real Madrid verkocht weliswaar voor ruim honderd miljoen euro aan spelers, maar dat kan de negatieve transferbalans niet verbloemen. Marca: Real-naamgenoten komen samen tot negen minuten en mogen verkassen 'Real Madrid maakt werk van Van de Beek en wil door Ajax gevraagde som betalen' Van de Beek zit niet te wachten op Real Madrid-vragen: 'Totaal niet mee bezig'"/>
  </head>
  <body>
    <article>
      <h1>'Real Madrid heeft hand overspeeld en moet voor 100 miljoen euro verkopen'</h1>
      <address>
        <time datetime="2019-12-09T17:55:00+00:00">09 Dec 2019, 17:55</time>
      </address>
      <p>
        <b>Real Madrid heeft zich in de financiële nesten gewerkt, meldt Marca. De Koninklijke sloot afgelopen zomer meerdere grote transfers af, maar zal binnenkort drastisch in de selectie moeten gaan snijden.</b>
      </p>
      <p>De transferuitgaven tijdens de zomerstop kwamen boven de 300 miljoen (!) euro uit: onder meer Eden Hazard, Luka Jovic, Éder Militão, Ferland Mendy en Rodrygo Goes kwamen voor fikse bedragen naar het Estadio Santiago Bernabéu. Real Madrid verkocht weliswaar voor ruim honderd miljoen euro aan spelers, maar dat kan de negatieve transferbalans niet verbloemen.</p>
      <p>De huidige medekoploper van de Primera División dreigt de Financial Fair Play-regels van de UEFA te overschrijden en moet volgens <a href="https://www.marca.com/futbol/real-madrid/2019/12/07/5de93af346163f8e718b4592.html">Marca</a> minstens honderd miljoen euro binnenhalen met uitgaande transfers. Nog zo'n transferperiode als tijdens de zomer is sowieso uitgesloten. Naamgenoten Brahim Díaz en Mariano Díaz stonden al langere tijd op de transferlijst: zij moeten als eersten voor lastenverlichting in de Spaanse hoofdstad zorgen. Of de financiële cijfers gevolgen hebben voor de op handen zijnde tranfer van Donny van de Beek, zal nog moeten blijken.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/902083/marca-real-madrid-zet-overbodig-duo-d-az-en-d-az-op-winterse-transferlijst.html?campname=highlighted-content&amp;camplink=inarticle1"/>
        <a href="https://www.voetbalprimeur.nl/nieuws/906672/-van-de-beek-zegt-tottenham-hotspur-af-real-madrid-wil-55-miljoen-euro-betalen-.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/907183/van-de-beek-kort-over-real-transfer-nu-belangrijkere-dingen-om-over-te-praten-.html?campname=highlighted-content&amp;camplink=onderaan"/>
      </related>
    </article>
  </body>
</html>