<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/guide/culturenews/food/261904/mezze-aythentikes-ellinikes-geyseis-se-ena-sygxrono-mezedopoleio"/>
    <meta property="og:site_name" content="LiFO"/>
    <meta property="article:published_time" content="2019-12-09T17:03:00+00:00"/>
    <meta property="og:title" content="Mezze: Αυθεντικές ελληνικές γεύσεις σε ένα σύγχρονο μεζεδοπωλείο"/>
    <meta property="og:description" content="Τι άλλο είναι το φαγητό από μια έκπληξη γεύσεων, αρωμάτων και συνδυασμών;"/>
  </head>
  <body>
    <article>
      <h1>Mezze: Αυθεντικές ελληνικές γεύσεις σε ένα σύγχρονο μεζεδοπωλείο</h1>
      <h2>Τι άλλο είναι το φαγητό από μια έκπληξη γεύσεων, αρωμάτων και συνδυασμών;</h2>
      <address><time datetime="2019-12-09T17:03:00+00:00">09 Dec 2019, 17:03</time> by <a rel="author">LIFO TEAM</a></address>
      <p>
        <b>Αν σου ζητήσουν να περιγράψεις την Ελλάδα με λίγες λέξεις, εκτός από τον ήλιο, τη θάλασσα και τη φιλοξενία, θα επιλέξεις και τη λέξη «μεζές». Αυτό το γευστικό κομμάτι της κουλτούρας μας, που αντιπροσωπεύει όχι μόνο το μοίρασμα του φαγητού αλλά και την ανοιχτοσύνη σε όλο της το μεγαλείο. Στο Mezze του ομίλου Καστελόριζο αυτή η φιλοσοφία γίνεται βάση ενός μενού που έχει να σου προσφέρει όλο τον γαστρονομικό πλούτο της Ελλάδας σε πιάτα που θα μπουν στη μέση για να τα δοκιμάσουν όλοι, με χέρια που μπλέκονται το ένα με το άλλο, συναντιούνται κάποιες φορές στο ίδιο πιάτο και αποτυπώνουν όλη την ουσία της απόλαυσης σε ένα γεύμα.</b>
      </p>
      <p>Ο χώρος, άνετος, φωτεινός, με στοιχεία minimal country style και τα παστέλ χρώματα να τονίζουν τη ζεστασιά του ξύλου, έχει δημιουργηθεί για την παρέα, προτείνοντας τη φιλοσοφία του μεζεδοπωλείου στην πιο σύγχρονη εκδοχή της. Μια εκδοχή που σου αφήνει χώρο (κυριολεκτικά και μεταφορικά) για να απολαύσεις την ελληνική φιλοξενία μέσα από πιάτα της «μέσης».</p>
      <figure>
        <img src="https://www.lifo.gr/uploads/image/1575724/mezze1.jpg"/>
        <figcaption>Ο χώρος, άνετος, φωτεινός, με στοιχεία minimal country style και τα παστέλ χρώματα να τονίζουν τη ζεστασιά του ξύλου.</figcaption>
      </figure>
      <p>Ο νέος χειμωνιάτικος κατάλογος περιλαμβάνει συνταγές που εμπνέεται <b>ο executive chef Βασίλης Καφαλούκος</b> αλλά και ένα section με προτάσεις του σεφ Γρηγόρη Χελμή και σου δίνει τη δυνατότητα να δοκιμάσεις όσο περισσότερα μπορείς: χταπόδι σχάρας που καπνίζεται στον φούρνο, χειροποίητο γαύρο μαρινάτο σε λάδι μαστίχας, κόκορα παστιτσάδα με χοντρό ζυμαρικό και πολλά ακόμα πιάτα της «μέσης». Στις σούβλες θα δεις να παραμένει το ζουμερό κοτόπουλο, το μοσχάρι γάλακτος και ο σολομός, που εδώ και πέντε χρόνια αποτελούν κάποια από τα πιο ποθητά πιάτα του Mezze, ενώ πλέον θα βρεις λαχταριστό χοιρινό αλλά και σούβλα θαλασσινών με φρέσκο τόνο, γαρίδα, θράψαλο και χταπόδι, που αναδεικνύονται από το μείγμα μπαχαρικών και μυρωδικών. Τα σουτζουκάκια από κοτόπουλο με χειροποίητο πελτέ, μελάσσα και σουσάμι διατηρούν τη δική τους θέση, ενώ, από τον νέο χρόνο, μία φορά τον μήνα ένα pop-up menu που θα επιμελούνται από κοινού οι δύο σεφ θα αποτελεί την έκπληξη του Mezze.</p>
      <p>Γιατί, τι άλλο είναι το φαγητό από μια έκπληξη γεύσεων, αρωμάτων και συνδυασμών, με τη στεριά και τη θάλασσα να προσφέρουν τα καλύτερα υλικά τους; Το Mezze επαναπροσδιορίζει τον όρο «μεζεδοπωλείο», στήνοντας καθημερινά το κατάλληλο σκηνικό για να απολαύσεις με την παρέα σου τις εξαιρετικές του γεύσεις.</p>
      <figure>
        <img src="https://www.lifo.gr/uploads/image/1575726/LIFO_AFIERWMA_EPETEIAKO_MEZZE-0364.jpg"/>
        <figcaption>Φωτο: Γιώργος Αδάμος/LIFO</figcaption>
      </figure>
      <p><b>Mezze,</b> <i><b>Aγγέλου Μεταξά 34 &amp; Φοίβης 11, 210 8980480, FB: mezzeglyfada, Instagram: mezze_glyfada</b></i></p>
    </article>
  </body>
</html>