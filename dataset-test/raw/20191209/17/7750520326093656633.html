<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/lomachenko-za-2019-rik-zarobyv-6-mln-dolariv.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T17:07:18+00:00"/>
    <meta property="og:title" content="Ломаченко за 2019 рік заробив 6 млн доларів"/>
    <meta property="og:description" content="Ломаченко за 2019 рік заробив 6 млн доларів"/>
  </head>
  <body>
    <article>
      <h1>Ломаченко за 2019 рік заробив 6 млн доларів</h1>
      <address>
        <time datetime="2019-12-09T17:07:18+00:00">09 Dec 2019, 17:07</time>
      </address>
      <p>
        <b>Чемпіон світу за версіями WBA, WBO і WBC в легкій вазі український боксер Василь Ломаченко заробив 6 мільйонів доларів за 2019 рік, інформує <a href="https://1news.com.ua/">1NEWS</a> з посиланням на <a href="https://champion.com.ua/boxing/2019/12/09/832781/stalo-vidomo-skilki-lomachenko-zarobiv-u-2019-rotsi?fbclid=IwAR2WLsIHdQtzVn3T_rEqWSYFRS_VZxOpqUcirV3s7pZArkG2qN2A2R1vYck">Champion.com.ua</a>.</b>
      </p>
      <figure>
        <img src="https://1news.com.ua/wp-content/uploads/2019/12/20-3.jpg"/>
      </figure>
      <p>6 мільйонів доларів – це найбільша сума серед українських боксерів.</p>
      <p>90 відсотків річного доходу Василя Ломаченка склали гонорари за бої, решта – рекламні контракти та проекти.</p>
      <p>За оцінкою видання, після сплати податків та комісії промоутерам в українського боксера залишиться 4 мільйони доларів, які він ділить навпіл зі своїм батьком-тренером Анатолієм Ломаченком.</p>
      <p>Нагадаємо, 2019 року Василь Ломаченко провів два переможні бої. Свій попередній поєдинок володар трьох чемпіонських поясів у легкій вазі провів 31 серпня проти британця Люка Кемпбелла, здобувши перемогу одноголосним рішенням суддів, а в квітні нокаутував Ентоні Кроллу. Ім’я наступного суперника українського чемпіона поки невідомо.</p>
      <p>Всього на професіональному рингу Василь Ломаченко має 14 перемог (10 – нокаутом) та 1 поразку.</p>
      <p>Днями чемпіон світу за версіями WBA, WBO і WBC в легкій вазі Василь Ломаченко отримав нагороду найкращого боксера 2019 року від Всесвітньої боксерської організації (WBO). Вручення призу відбулося на офіційній церемонії під час засідання Конгресу WBO в Токіо (Японія).</p>
    </article>
  </body>
</html>