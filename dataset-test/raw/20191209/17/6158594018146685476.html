<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/timo-tolkki-dominika-gottova-rozvod.A191209_163039_dx-celebrity_bk"/>
    <meta property="og:site_name" content="Expres"/>
    <meta property="article:published_time" content="2019-12-09T17:36:00+00:00"/>
    <meta property="og:title" content="Vy, čeští idioti, nechápete, že jsme s Dominikou spolu. Hysterický Tolkki lítá ode zdi ke zdi"/>
    <meta property="og:description" content="Metalový kytarista a hudebník Timo Tolkki (53), toho času dávno zavátý loňským sněhem bývalé slávy, baví v posledních dnech zejména český národ tím, jak veřejně vystupuje na sociální síti. Od té doby, co jeho manželka Dominika Gottová (46) oznámila rozvod a prchla z Finska do Česka, předvádí její manžel nevyčerpatelné divadlo o mnoha dějstvích, v němž figuruje alkohol, Mexiko, milenka, soudní zákazy a čeští idioti."/>
  </head>
  <body>
    <article>
      <h1>Vy, čeští idioti, nechápete, že jsme s Dominikou spolu. Hysterický Tolkki lítá ode zdi ke zdi</h1>
      <address><time datetime="2019-12-09T17:36:00+00:00">09 Dec 2019, 17:36</time> by <a rel="author" href="https://www.expres.cz/novinari/barbora-koukalova.N3596" target="_blank">Barbora Koukalová</a></address>
      <p>
        <b>Metalový kytarista a hudebník Timo Tolkki (53), toho času dávno zavátý loňským sněhem bývalé slávy, baví v posledních dnech zejména český národ tím, jak veřejně vystupuje na sociální síti. Od té doby, co jeho manželka Dominika Gottová (46) oznámila rozvod a prchla z Finska do Česka, předvádí její manžel nevyčerpatelné divadlo o mnoha dějstvích, v němž figuruje alkohol, Mexiko, milenka, soudní zákazy a čeští idioti.</b>
      </p>
      <p>Ještě když byl <a href="https://www.expres.cz/celebrity/karel-gott.K958033">Mistr Karel Gott</a> naživu, hudebník <a href="https://www.expres.cz/celebrity/timo-tolkki.K960624">Timo Tolkki</a> byl pro nás Čechy poměrně záhadná postava, přestože měl za manželku <a href="https://www.expres.cz/celebrity/dominika-gottova.K628075">Dominiku Gottovou</a>.</p>
      <p>Většinu života ale oba trávili čas hlavně v Helsinkách a dá se říct, že dokud byl táta Gott naživu, byl relativně klid. Když ale Česko letos v říjnu přišlo o svou největší hvězdu, manžel Gottové snad jako by cítil, že zmizela i ta poslední překážka, která mu i přes kilometry daleko bránila projevit se naplno.</p>
      <p>Nejprve se dožadoval půlky vily po svém zesnulém tchánovi, anebo hromady peněz z jeho dědictví, evidentně však ale proto, aby mohl dát žít pohodlný život, a když to nevyšlo, ukojil po svém svou mužnost na manželce Dominice, která potvrdila deníku Blesk, že našla manžela u nich doma v posteli s jeho mexickou milenkou Claudií Pearl.</p>
      <p>Nevěra se vždy dá nějak přejít, ale <b>když souložíte milenku ve vaší manželské posteli, nebo dokonce je-li manželka v tu dobu doma, což Dominika byla, nejedná se o nevěru, ale vaším cílem je svou ženu hlavně ponížit.</b></p>
      <p>Gottová to pochopila jasně a od opilce a zkrachovalého hudebníka s dávno přešlou slávou okamžitě utekla a nyní je v Praze, zatímco Tolkki, který nešel daleko ani pro lahev alkoholu, ani pro hysterické výlevy, dělá k pobavení dvou evropských zemí cirkus na Facebooku.</p>
      <p>Už víme, že se chtěl asi pětkrát zabít, dokonce že ho naháněl i jeho bratr Tero Tolkki, taky víme, že hned poté, co od něj Gottová odešla, sháněl letenku do Mexika za svou milenkou, kterou si ani nemohl dovolit, tak mu prostě někdo poslal peníze, a když do Mexika přiletěl, neměl ani kde bydlet a musel zase žebrat o ubytování.</p>
      <p>Co se týče žebrání, v tom se Tolkki stává na Facebooku mistrem. Kdysi úspěšný kytarista kapely Stratovarius propil nejen svůj majetek a talent, ale i svou důstojnost. Psychicky nemocný hudebník, jenž se léčí s bipolární poruchou, věří více prázdné sklenici nežli plné krabičce léků.</p>
      <p>A podle toho se taky vyvíjí vše kolem.</p>
      <p>Pakliže máte pocit, když se podíváte na jeho facebookovou zeď, že tam píše asi deset lidí najednou, zdá se vám to správně. Tolkki je totiž schopen dokonce během jedné hodiny informovat, že milenka ho odmítla, on ji bude žalovat, je to mrcha, dostal lekci, pak ji žalovat nebude a nakonec všechny vyzývá, aby k ní byli hodní.</p>
      <p>Duševní nevyrovnané eskapády už dávno dospělého Tolkkiho ve středním věku zaujaly i české čtenáře, kteří se o Tolkkiho chování dozvídali ze společenských rubrik. Neváhají mu tam sdělovat své názory na jeho mylné představy, že když ho odkopla milenka poté, co za ní zadlužený přiletěl do Mexika, že se vrátí k manželce Dominice.</p>
      <p><i><b>„Vy, někteří čeští idioti, nechápete, že jsme pořád spolu,“ </b></i>odepisuje Tolkki českým komentujícím v diskuzi. <i><b>„Já a Dominika jsme nejlepší přátelé,“</b></i> blouzní Tolkki dále, zatímco Gottová je v nervech z toho, že by za ní Tolkki mohl přiletět do Prahy a znovu ji stahovat s sebou ke dnu.</p>
      <p>A dost možná díky letence, na niž by mu zase někdo poslal peníze. Protože Timo Tolkki nyní usilovně s Claudií Pearl pracuje na „hudebním projektu“, který si můžete poslechnout <a href="https://soundcloud.com/timo-tolkki-120672205/instinct?fbclid=IwAR1gIlBERSJK923MJ9hE1Nofh_b-Tq8RvfEgb_bhHIV9wTrXU-07cwjuU5k">ZDE</a> a z něhož se tisíce asi neposypou, minimálně kvůli Claudii a jejímu velice průměrnému zpěvu.</p>
      <p>Řekneme to takto: naše štěstí je, že nejsme hudební kritikové. To bychom si asi museli prostřelit nohu a odjet do Honolulu.</p>
      <h3>
        <a href="https://www.expres.cz/celebrity/timo-tolkki-dominika-gottova-rozvod.A191209_163039_dx-celebrity_bk/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/121/org/BK7feb0d_230455763803_5297266938941014016_o.jpg"/>
        </figure>
        <figure>
          <img src="https://1gr.cz/fotky/bulvar/19/121/org/BK7feb0b_530552430460_4113737667726802944_o.jpg"/>
        </figure>
        <figure>
          <img src="https://1gr.cz/fotky/bulvar/19/121/org/BK7feb0c_372578390834_6250308640822282165_n.jpg"/>
        </figure>
        <figure>
          <img src="https://1gr.cz/fotky/bulvar/19/121/org/BK7feb10_Clau.jpg"/>
        </figure>
        <figure>
          <img src="https://1gr.cz/fotky/bulvar/19/121/org/BK7feb0b_63533721402_2643481186324781355_n.jpg"/>
        </figure>
        <figure>
          <img src="https://1gr.cz/fotky/bulvar/19/121/org/BK7feb09_570294247556_3956447284319664742_n.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/timo-tolkki-dominka-gottova.A191208_132438_dx-celebrity_stes"/>
        <a href="https://www.expres.cz/celebrity/timo-tolkki-dominika-gottova.A191207_163522_dx-celebrity_stes"/>
        <a href="https://www.expres.cz/celebrity/timo-tolkki-dominika-gottova.A191207_110811_dx-celebrity_stes"/>
        <a href="https://www.expres.cz/celebrity/timo-tolkki-dominika-gottova-rozvod.A191202_142914_dx-celebrity_bk"/>
        <a href="https://www.expres.cz/celebrity/dominika-gottova-timo-tolkki-manzelstvi-alkoholismus-rozvod.A191204_012504_dx-celebrity_sal"/>
        <a href="https://www.idnes.cz/premium"/>
        <a href="https://www.expres.cz/serialy/dominika-gottova-zatimco-ona-nema-nic-ivane-spadne-do-klina-uplne-vse-zacne-valka-o-dedictvi.A191206_180014_dx-serialy_bpet"/>
        <a href="https://www.expres.cz/celebrity/timo-tolkki-dominika-gottova-pearl-claudia.A191206_114902_dx-celebrity_lare"/>
        <a href="https://www.expres.cz/celebrity/dominika-gottova-timo-tolkki-manzelstvi-alkoholismus-maniodepresivni-stavy-rozvod.A191205_234545_dx-celebrity_sal"/>
      </related>
    </article>
  </body>
</html>