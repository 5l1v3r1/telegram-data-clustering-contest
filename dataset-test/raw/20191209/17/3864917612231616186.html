<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2834443-zaversili-zjomki-filmu-pro-odesu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T17:28:00+00:00"/>
    <meta property="og:title" content="Завершили зйомки фільму про Одесу"/>
    <meta property="og:description" content="Компанія “Сучасне українське кіно” представила Державному агентству України з питань кіно завершений виробництвом повнометражний документальний фільм “Перлина Абсурду!”."/>
  </head>
  <body>
    <article>
      <h1>Завершили зйомки фільму про Одесу</h1>
      <h2>Компанія “Сучасне українське кіно” представила Державному агентству України з питань кіно завершений виробництвом повнометражний документальний фільм “Перлина Абсурду!”.</h2>
      <address>
        <time datetime="2019-12-09T17:28:00+00:00">09 Dec 2019, 17:28</time>
      </address>
      <p>Про це повідомляє <a href="http://dergkino.gov.ua/ua/news/show/2314/zaversheno_virobnitstvo_dokumentalnogo_filmu_perlina_absurdu.html">пресслужба Держкіно</a>.</p>
      <p>“Це фільм-подорож до <a href="https://www.ukrinform.ua/tag-odesa">Одеси</a> – європейського міста на узбережжі Чорного моря, яке живе у пострадянській реальності. Історія розказана від першої особи - Олександри Чупріної – про місто міфів, абсурду та сімейного коріння режисерки, зв’язок з яким було втрачено 1917 року. З того часу все перебуває за завісою вимушеного мовчання. Сьогодні старовинні будинки – це єдиний зв’язок із попередніми поколіннями, але і цей зв’язок під загрозою. Архітектурні пам’ятки перетворюються на торговельні центри, старовинне місто зникає”, - ідеться в пресрелізі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2801104-za-knigou-brativ-kapranovih-znimut-serial-pro-istoriu-ukraini.html">За книгою братів Капранових знімуть серіал про історію України</a>
      </blockquote>
      <p>Кінопроєкт фільму “Перлина Абсурду” став одним з переможців десятого конкурсного відбору Держкіно та отримав 1 млн 566 тис. 955 грн. державної фінансової підтримки (100% загальної вартості виробництва фільму). Режисером та автором сценарію є Олександра Чупріна. Продюсує картину Ельміра Асадова.</p>
      <p>Реліз фільму в Україні планується після фестивальної історії стрічки.</p>
    </article>
  </body>
</html>