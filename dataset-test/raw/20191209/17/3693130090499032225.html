<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-da-agacta-mahsur-kalan-yavru-kedi-icin-ekipler-seferber-oldu-1219705.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T17:30:00+00:00"/>
    <meta property="og:title" content="Bursa'da ağaçta mahsur kalan yavru kedi için ekipler seferber oldu"/>
    <meta property="og:description" content="Bursa'nın İnegöl ilçesinde ağaçta mahsur kalan yavru kedi için trafik ve itfaiye ekipleri seferber oldu. Trafik ekiplerinin yolu trafiğe kapatmasının ardından kediyi indirmeye çalışan itfaiye ekipleri yakalayamayınca kediyi ağaçta bıraktı."/>
  </head>
  <body>
    <article>
      <h1>Bursa'da ağaçta mahsur kalan yavru kedi için ekipler seferber oldu</h1>
      <h2>Bursa'nın İnegöl ilçesinde ağaçta mahsur kalan yavru kedi için trafik ve itfaiye ekipleri seferber oldu. Trafik ekiplerinin yolu trafiğe kapatmasının ardından kediyi indirmeye çalışan itfaiye ekipleri yakalayamayınca kediyi ağaçta bıraktı.</h2>
      <address>
        <time datetime="2019-12-09T17:30:00+00:00">09 Dec 2019, 17:30</time>
      </address>
      <p>Olay, <b>Hamidiye Mahallesi Park Caddesi </b>üzerinde meydana geldi.</p>
      <figure>
        <img src="https://images.bursadabugun.com/editor/haber/09122019/aw877790-01-5dee762354380.jpg"/>
      </figure>
      <p>Edinilen bilgilere göre, yavru bir kedinin ağaçta mahsur kaldığını gören vatandaşlar durumu <b>Bursa Büyükşehir Belediyesi itfaiye </b>ekiplerine bildirdi.</p>
      <figure>
        <img src="https://images.bursadabugun.com/editor/haber/09122019/aw877790-03-5dee761d4dad1.jpg"/>
      </figure>
      <p>Olay yerine gelen trafik ekiplerinin trafiğin yoğun olduğu<b> Anafartalar Caddesi'</b>ni trafiğe kapatmasının ardından itfaiye erleri merdivenli araç ile kediyi bulunduğu yerden kurtarmaya çalıştı.</p>
      <figure>
        <img src="https://images.bursadabugun.com/editor/haber/09122019/aw877790-04-5dee76197b1d9.jpg"/>
      </figure>
      <p>Ancak ekipleri gören yavru kedi korkarak ağacın tepesine tırmandı. Ağaçtan inmeye niyetli olmayan yavru kedi, <b>itfaiye ekipleri </b>tarafından çıktığı ağaçta bırakılarak kendisinin inmesi için terk edildi.<br/> </p>
    </article>
  </body>
</html>