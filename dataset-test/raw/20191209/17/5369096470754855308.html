<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/tenis/790242/olybiakos-tenis-fonto-ti-thalassa-tou-pirea-vidpics/"/>
    <meta property="og:site_name" content="to10.gr"/>
    <meta property="article:published_time" content="2019-12-09T17:09:53+00:00"/>
    <meta property="og:title" content="Ολυμπιακός: Τένις με φόντο τη θάλασσα του Πειραιά (vid+pics)"/>
    <meta property="og:description" content="Ο Ολυμπιακός δεν θέλει απλά να έχει ένα τμήμα τένις, αλλά την κορυφαία ακαδημία στην Ελλάδα – Τρία υπερσύχρονα γήπεδα στην ιστορική λέσχη του συλλόγου με την υπογραφή του σπουδαίου Θόδωρου Αγγελίνου."/>
  </head>
  <body>
    <article>
      <h1>Ολυμπιακός: Τένις με φόντο τη θάλασσα του Πειραιά (vid+pics)</h1>
      <h2>Ο Ολυμπιακός δεν θέλει απλά να έχει ένα τμήμα τένις, αλλά την κορυφαία ακαδημία στην Ελλάδα – Τρία υπερσύχρονα γήπεδα στην ιστορική λέσχη του συλλόγου με την υπογραφή του σπουδαίου Θόδωρου Αγγελίνου.</h2>
      <address><time datetime="2019-12-09T17:09:53+00:00">09 Dec 2019, 17:09</time> by <a rel="author">Σάββας Λιαμίρας</a></address>
      <p>Ο Ολυμπιακός είναι ο μεγαλύτερος πολυαθλητικός σύλλογος στον κόσμο, με τα τμήματά του να φέρνουν σπουδαίες επιτυχίες και να γεμίζουν με περηφάνια τους «ερυθρόλευκους» οπαδούς.</p>
      <p>Οι Πειραιώτες πριν από ένα χρόνο επανίδρυσαν επίσης το τμήμα τένις μετά από πολλά χρόνια και το στελέχωσαν με ανθρώπους που γνωρίζουν καλά τα μυστικά του αθλήματος.</p>
      <p>
        <a href="https://www.to10.gr/podosfero/champions-league/790051/olybiakos-kala-nea-gia-avraam/">
          <i>Καλά νέα για Αβραάμ, τι γίνεται με Βαλμπουενά για Ερυθρό Αστέρα</i>
        </a>
      </p>
      <p>Ανθρώπους που έχουν γράψει τη δική τους ιστορία στο ελληνικό τένις και έχουν όλα τα φόντα για να δημιουργήσουν τους πρωταθλητές του μέλλοντος. Όπως είναι ο Θοδωρής Αγγελίνος, ο οποίος στην πολυετή καριέρα του έκανε σπουδαία πράγματα, έπαιξε σε πολλά τουρνουά ανά τον κόσμο και πλέον είναι Υπεύθυνος στο τμήμα τένις του Ολυμπιακού.</p>
      <p>Μια επιλογή, που δείχνει ότι οι άνθρωποι του Ολυμπιακού δεν θέλουν απλώς να έχουν τμήμα τένις, αλλά την καλύτερη ακαδημία στην Ελλάδα. Πρόσφατα μάλιστα προχώρησαν στην ανακατασκευή των εγκαταστάσεων που βρίσκονται στην ιστορική λέσχη του συλλόγου. Με φόντο τη θάλασσα του Πειραιά, το Πασαλιμάνι και τη Μαρίνα Ζέας και σε ένα εξαιρετικό περιβάλλον με γήπεδα πιστοποιημένα από την παγκόσμια ομοσπονδία, ο Ολυμπιακός παρέχει σε όλους του λάτρες του τένις τη δυνατότητα της άθλησης και της εκμάθησης του αθλήματος, πάντα υπό το βλέμμα των κορυφαίων.</p>
      <p>Τρία υπερσύγχρονα γήπεδα, κορυφαίων προδιαγραφών, με τη σφραγίδα του Ολυμπιακού  και του σπουδαίου Θόδωρου Αγγελίνου, κάνουν την ακαδημία τένις των Πειραιωτών ως την κορυφαία επιλογή για την σωστή εκμάθηση του αθλήματος και τη δημιουργία των νέων πρωταθλητών. Στην εποχή που οι επιτυχίες του Τσιτσιπά και της Σάκκαρη έβαλαν το τένις στα σπίτια όλων των Ελλήνων, ο Ολυμπιακός πρωτοπορεί για ακόμα μία φορά και με τη σφραγίδα του Αγγελίνου συμβάλλει τα μέγιστα στη διάδοση του αθλήματος, το οποίο κάθε χρόνο γίνεται όλο και πιο δημοφιλές στη χώρα μας.</p>
      <p>
        <b>Δείτε το σχετικό βίντεο:</b>
      </p>
      <figure>
        <iframe src="https://www.youtube.com/embed/nOQiKf9iB64" width="640" height="360" data-service="Youtube" scrolling="no"/>
      </figure>
      <p>
        <b>Και τα χαρακτηριστικά αποσπάσματα από το emag:</b>
      </p>
      <figure>
        <img src="https://www.to10.gr/wp-content/uploads/2019/12/11.jpg"/>
      </figure>
      <figure>
        <img src="https://www.to10.gr/wp-content/uploads/2019/12/222.jpg"/>
      </figure>
      <p>
        <b>
          <a href="https://www.to10.gr/sport/tenis/790242/olybiakos-tenis-fonto-ti-thalassa-tou-pirea-vidpics/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>