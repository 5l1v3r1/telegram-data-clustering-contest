<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/entertainment/article/1628524/%E0%A6%9A%E0%A6%B2%E0%A7%87-%E0%A6%97%E0%A7%87%E0%A6%B2%E0%A7%87%E0%A6%A8-%E2%80%98%E0%A6%B8%E0%A7%87%E0%A6%B0%E0%A6%BE-%E0%A6%A8%E0%A6%AC%E0%A7%80%E0%A6%A8-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80%E2%80%99-%E0%A6%9C%E0%A7%81%E0%A6%B8-%E0%A6%93%E0%A7%9F%E0%A6%BE%E0%A6%B0%E0%A7%8D%E0%A6%B2%E0%A7%8D%E0%A6%A1"/>
    <meta property="og:site_name" content="প্রথম আলো"/>
    <meta property="article:published_time" content="2019-12-09T17:54:00+00:00"/>
    <meta property="og:title" content="চলে গেলেন ‘সেরা নবীন শিল্পী’ জুস ওয়ার্ল্ড"/>
    <meta property="og:description" content="ডিসেম্বরের ২ তারিখে ছিল জনপ্রিয় মার্কিন হিপহপ তারকা জুস ওয়ার্ল্ডের ২১তম জন্মদিন। সপ্তাহজুড়ে চলেছে জন্মদিনের আয়োজন। পাঁচ দিন আগে ইনস্টাগ্রামে প্রকাশিত হওয়া ছবিটি সেই জন্মদিনের পার্টির। সেটিই অক্ষয় হয়ে থাকল তরুণ এই শিল্পীর ইনস্টাগ্রাম স্টোরিতে। মাত্র ২১ বছর বয়সেই নিভে গেল তাঁর জীবনপ্রদীপ। জুস ওয়ার্ল্ডের আসল নাম জারাড আন্থনি হিগিনিস। দ্য হলিউড রিপোর্টারের প্রকাশিত প্রতিবেদন অনুসারে, রোববার সকালে..."/>
  </head>
  <body>
    <article>
      <h1>চলে গেলেন ‘সেরা নবীন শিল্পী’ জুস ওয়ার্ল্ড</h1>
      <address><time datetime="2019-12-09T17:54:00+00:00">09 Dec 2019, 17:54</time> by <a rel="author">বিনোদন ডেস্ক</a></address>
      <p>ডিসেম্বরের ২ তারিখে ছিল জনপ্রিয় মার্কিন হিপহপ তারকা জুস ওয়ার্ল্ডের ২১তম জন্মদিন। সপ্তাহজুড়ে চলেছে জন্মদিনের আয়োজন। পাঁচ দিন আগে ইনস্টাগ্রামে প্রকাশিত হওয়া ছবিটি সেই জন্মদিনের পার্টির। সেটিই অক্ষয় হয়ে থাকল তরুণ এই শিল্পীর ইনস্টাগ্রাম স্টোরিতে। মাত্র ২১ বছর বয়সেই নিভে গেল তাঁর জীবনপ্রদীপ।</p>
      <p>জুস ওয়ার্ল্ডের আসল নাম জারাড আন্থনি হিগিনিস। দ্য হলিউড রিপোর্টারের প্রকাশিত প্রতিবেদন অনুসারে, রোববার সকালে লস অ্যাঞ্জেলেসের ক্যালিফোর্নিয়া থেকে শিকাগোর মিডওয়ে এয়ারপোর্টে নামেন। সেখানেই মস্তিষ্কে অস্বাভাবিক রক্তক্ষরণে মারা যান এই শিল্পী।</p>
      <p>তাৎক্ষণিকভাবে সেখানে চিকিৎসক আসে। তখনো বেঁচে ছিলেন এই হিপহপ তারকা। স্থানীয় হাসপাতাল, ক্রাইস্ট মেডিকেল সেন্টারে নিয়ে যাওয়ার পর চিকিৎসক তাঁকে মৃত ঘোষণা করেন। আজ তাঁর ময়নাতদন্তের পর মৃত্যুর প্রকৃত কারণ জানা যাবে।</p>
      <figure>
        <img src="https://paloimages.prothom-alo.com/contents/cache/images/1600x0x0/uploads/media/2019/12/09/7eedf00098a5f37d06f87d92cd5c2a4a-5dee8a9b96520.jpg"/>
        <figcaption>এটিই ছিল জুস ওয়ার্ল্ডের পোস্ট করা সর্বশেষ ছবি। ছবি: ইনস্টাগ্রাম</figcaption>
      </figure>
      <p>২০১৫ সাল থেকে ২০১৮ সালে ‘অল গার্লস আর দ্য সেইম’ গানটি তাঁকে রাতারাতি তারকা বানিয়ে দেয়। একই বছর মুক্তি পায় তাঁর ‘লুসিড ড্রিমস’ গানটি। গানটি বছরের অন্যতম সেরা ‘হিটে’ পরিণত হয়। বিলবোর্ড হট হানড্রেডে গানটি উঠে আসে দ্বিতীয় অবস্থানে। ২০১৯ সালের বিলবোর্ড মিউজিক অ্যাওয়ার্ডে তিনি বছরের সেরা নবীন শিল্পীর ট্রফি জেতেন।</p>
      <p>এ বছর টু হানড্রেডেও উঠে এসেছে তাঁর ‘ডেথ রেস ফর লাভ’ অ্যালবামটি। তাঁর হেয়ার স্টাইলও তরুণদের ট্রেন্ডে পরিণত হয়েছিল।</p>
      <p>জুস ওয়ার্ল্ডের সর্বশেষ ইনস্টাগ্রাম পোস্টটির নিচে এখন পর্যন্ত ভালোবাসা জড়ো হয়েছে ৫১ লাখ ১২ হাজার। সাড়ে পাঁচ লাখ ভক্ত সেখানে মন্তব্য করেছেন। যার বেশির ভাগই, ‘ওপারে ভালো থেকে’।</p>
    </article>
  </body>
</html>