<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/u_rosiyi_zayavyly_scho_otrymaly_160_tys_zayavok_na_pasporty_rf_vid_zhyteliv_ordlo"/>
    <meta property="og:site_name" content="espreso.tv"/>
    <meta property="article:published_time" content="2019-12-09T17:04:00+00:00"/>
    <meta property="og:title" content="У Росії заявили, що отримали 160 тис заявок на паспорти РФ від жителів ОРДЛО"/>
    <meta property="og:description" content="З квітня поточного року в пункти прийомів документів Ростовської області надійшло понад 160 тис. заяв на отримання громадянства"/>
  </head>
  <body>
    <article>
      <h1>У Росії заявили, що отримали 160 тис заявок на паспорти РФ від жителів ОРДЛО</h1>
      <address>
        <time datetime="2019-12-09T17:04:00+00:00">09 Dec 2019, 17:04</time>
      </address>
      <p>З квітня поточного року в пункти прийомів документів Ростовської області надійшло понад 160 тис. заяв на отримання громадянства</p>
      <p>Про це повідомив прес-центр МВС РФ, передають росЗМІ.</p>
      <p>"Всього з квітня поточного року в пункти прийому документів Ростовської області надійшло понад 160 тис. заяв, а щодо 125 тис. осіб вже ухвалені рішення про набуття громадянства", - сказав міністр внутрішніх справ РФ Володимир Колокольцев.</p>
      <p>Повідомляється, що в кінці квітня президент РФ Володимир Путін підписав указ про спрощений порядок отримання російського громадянства для жителів "ДНР" і "ЛНР". Спрощений порядок отримання громадянства дозволяє отримати російський паспорт без проживання в Росії протягом п'яти років після отримання посвідки на проживання, підтвердження наявності коштів для існування, підтвердження володіння російською мовою і відмови від громадянства іноземної держави.</p>
      <ul>
        <li>Нещодавно Зеленський заявив, що <a href="https://espreso.tv/news/2019/12/02/ya_b_ne_stav_borotysya_za_lyudey_yaki_vvazhayut_sebe_rosiyanamy_zelenskyy_pro_deokupaciyu_donbasu">не став би боротися за людей, які вважають себе росіянами.</a></li>
      </ul>
    </article>
  </body>
</html>