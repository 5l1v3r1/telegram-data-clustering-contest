<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553561.html/%d9%85%d8%ad%d8%b1%d9%88%d9%85%db%8c%d8%aa-%d9%88%d8%b1%d8%b2%d8%b4%db%8c-%d8%b1%d9%88%d8%b3%db%8c%d9%87-%d8%aa%d8%a7-4-%d8%b3%d8%a7%d9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T17:28:00+00:00"/>
    <meta property="og:title" content="محرومیت ورزشی روسیه تا 4 سال"/>
    <meta property="og:description" content="آژانس جهانی ضددوپینگ، ورزش روسیه را برای چهار سال از حضور در تمامی رقابت‌های ورزشی محروم کرد."/>
  </head>
  <body>
    <article>
      <h1>محرومیت ورزشی روسیه تا 4 سال</h1>
      <address>
        <time datetime="2019-12-09T17:28:00+00:00">09 Dec 2019, 17:28</time>
      </address>
      <p>آژانس جهانی ضددوپینگ، ورزش روسیه را برای چهار سال از حضور در تمامی رقابت‌های ورزشی محروم کرد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ آژانس ضددوپینگ محرومیت سنگینی برای ورزش روسیه اعمال کرد و تمامی تیم های این کشور حق حضور در هیچ رقابت بین‌المللی را برای چهار سال ندارند و به این ترتیب روسیه در جام جهانی دوره بعد یعنی قطر و نیز المپیک تابستانی ۲۰۲۰ توکیو و المپیک زمستانی ۲۰۲۲ پکن غایب خواهد بود.</p>
      <p>آژانس جهانی ضددوپینگ، روسیه را متهم به تغییر اطلاعات این نهاد کرده است و به این ترتیب تا چهار سال تمامی ورزشکاران این کشور حق حضور در هیچ رقابتی را ندارند.   خبرگزاری تاس نیز نوشت ورزشکاران این کشور زیر پرچم روسیه نمی توانند در المپیک توکیو رقابت کنند.   کمیته‌ای در نهاد بین‌المللی مبارزه با دوپینگ دریافته است که مقام‌های روسیه اطلاعات آزمایش‌های مثبت دوپینگ را از اسناد حذف کرده‌اند. این تحقیقات در ادامه رسوایی بزرگی است که سال ۲۰۱۵ از دوپینگ سازمان یافته و با حمایت دولت پرده برمی‌داشت.   تحقیقات سال ۲۰۱۵ نشان داد ورزشکاران روس از سال ۲۰۱۱، در "تقریبا تمام" رشته‌های ورزشی در المپیک‌های تابستانی و زمستانی، زیر نظر دولت روسیه دوپینگ کرده‌اند. فدراسیون جهانی دوومیدانی، به دنبال گزارش همین سازمان مبنی بر دوپینگ سازمان‌یافته، رای به محرومیت دوومیدانی روسیه داد.   انتهای پیام/ </p>
    </article>
  </body>
</html>