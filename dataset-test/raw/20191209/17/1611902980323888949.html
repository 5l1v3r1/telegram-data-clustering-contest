<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/12/09/rosja-wykluczona-z-igrzysk-olimpijskich-w-tokio-i-w-pekinie-oskarza-banke-o-rusofobie/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-12-09T17:00:14+00:00"/>
    <meta property="og:title" content="Rosja wykluczona z igrzysk olimpijskich w Tokio i w Pekinie. Oskarżą Bańkę o rusofobię?"/>
    <meta property="og:description" content="Światowa Agencja Antydopingowa (WADA) wykluczyła Rosję z letnich igrzysk olimpijskich w Tokio w 2020 i zimowych w Pekinie w 2022 roku w związku z aferą dopingową. Decyzję podjął w poniedziałek obradujący w Lozannie Komitet Wykonawczy WADA."/>
  </head>
  <body>
    <article>
      <h1>Rosja wykluczona z igrzysk olimpijskich w Tokio i w Pekinie. Oskarżą Bańkę o rusofobię?</h1>
      <address><time datetime="2019-12-09T17:00:14+00:00">09 Dec 2019, 17:00</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Światowa Agencja Antydopingowa (WADA) wykluczyła Rosję z letnich igrzysk olimpijskich w Tokio w 2020 i zimowych w Pekinie w 2022 roku w związku z aferą dopingową. Decyzję podjął w poniedziałek obradujący w Lozannie Komitet Wykonawczy WADA.</b>
      </p>
      <p>Głosowanie nad sankcjami było jednogłośne i dwunastu członków Komitetu Wykonawczego poparło wykluczenie Rosji z igrzysk. Oznacza to, że rosyjscy sportowcy nie będą mogli startować w Tokio i w Pekinie w rosyjskich barwach.</p>
      <p>Możliwy jest jedynie ich występ pod neutralną flagą, podobnie jak w ubiegłym roku na zimowej olimpiadzie w Pjongczangu i w 2016 roku w Rio de Janeiro.</p>
      <p>Nowe sankcje mają obowiązywać do 2023 roku i obejmują również inne wielkie imprezy międzynarodowe, w tym mistrzostwa świata. W ciągu czterech najbliższych lat Rosja nie będzie mogła również organizować najważniejszych imprez.</p>
      <p>„Rosyjscy sportowcy, jeśli chcą wziąć udział w igrzyskach olimpijskich lub paraolimpijskich lub w innych ważnych wydarzeniach sportowych wymienionych w rekomendacjach, będą musieli wykazać, że nie byli zamieszani w programy dopingowe.</p>
      <p>Od decyzji WADA Rosja może się odwołać w ciągu 21 dni do Trybunału Arbitrażowego ds. Sportu (CAS). Złożenie apelacji skutkowałoby zawieszeniem sankcji aż do czasu potwierdzenia decyzji przez CAS.</p>
      <p>WADA potwierdziła jednak, że sankcje nie będą miały wpływu na plany rozegrania w Rosji meczów przyszłorocznych piłkarskich mistrzostw Europy. Cztery spotkania, w tym jedno ćwierćfinałowe, mają się odbyć w Sankt Petersburgu. W tym mieście ma zostać rozegrany także finał piłkarskiej Ligi Mistrzów w 2021 roku.</p>
      <p>Kryzys w rosyjskim sporcie trwa już prawie pięć lat, a jego ostatnia odsłona dotyczy podejrzenia o manipulacje danymi, jakie WADA otrzymała z moskiewskiego laboratorium antydopingowego. Pracujący na zlecenie WADA eksperci informatyczni stwierdzili, że z tych danych usunięto setki podejrzanych wyników. Od 1 stycznia stanowisko przewodniczącego WADA obejmie były minister sportu Witold Bańka. Moskwa zwali winę na naszą „rusofobię”..?</p>
      <p>Źródło: PAP</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/p/2020-Prenumerata-NCZ-KSIAZKA-GRATIS-POLSKA-list-ZWYKLY-/1406?utm_source=nczas&amp;utm_medium=banner&amp;utm_campaign=prenumerata-2020-nczas">
          <img src="https://nczas.com/wp-content/uploads/2019/12/prenumerata-2020-nczas-kup-dostan-gratis.png"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/12/09/bialorus-juz-w-granicach-federacji-rosyjskiej-rosjanie-pokazali-kontrowersyjna-mape-foto/"/>
        <a href="https://alaluna.pl/w-tv/programy-tv/dancing-with-the-stars-taniec-z-gwiazdami/zobacz-kto-wystapi-w-kolejnej-edycji-tanca-z-gwiazdami-znamy-nazwiska-i-gaze/"/>
        <a href="https://nczas.com/2019/12/09/wybuch-gazu-w-szczyrku-prokuratura-nie-ma-juz-watpliwosci-kto-zawinil/"/>
        <a href="https://nczas.com/2019/12/09/sad-tlumaczy-dlaczego-nie-wsadzil-durczoka-za-kratki-powaga-czynu-zarzucanego-jest-bezdyskusyjna-jednak/"/>
        <a href="https://nczas.com/2019/12/09/rosja-umacnia-wplywy-w-algierii-przed-wyborami-prezydenckimi/"/>
        <a href="https://nczas.com/2019/12/09/dziennikarka-gazety-wyborczej-zderzyla-sie-z-rownouprawnieniem-i-skomli-na-twitterze-lewica-zacznie-bronic-tradycyjnych-wartosci-foto/"/>
        <a href="https://nczas.com/2019/12/09/bogini-olga-tokarczuk-na-prezydenta-po-prawyborach-prezydenckich-w-po-wnioski-nasuwaja-sie-same/"/>
        <a href="https://alaluna.pl/gwiazdy/lewandowska-w-koncu-pokazala-brzuszek-fani-sa-zachwyceni-przepieknie-ciaza-ci-sluzy-foto/"/>
        <a href="https://nczas.com/2019/12/09/holownia-prezydentem-katolik-z-tvn-jest-gotow-poszerzyc-prawo-do-mordowania-dzieci-jesli-sejm-przedstawi-propozycje/"/>
      </related>
    </article>
  </body>
</html>