<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/12/eerste-nominaties-tv-zijn-voor-the-morning-show/"/>
    <meta property="og:site_name" content="One More Thing"/>
    <meta property="article:published_time" content="2019-12-09T17:36:32+00:00"/>
    <meta property="og:title" content="Eerste nominaties TV+ zijn voor The Morning Show"/>
    <meta property="og:description" content="The Morning Show is de eerste serie van Apple TV+ die nominaties voor internationale prijzen heeft binnengesleept. Naar verluidt zou Apple flink lobbyen."/>
  </head>
  <body>
    <article>
      <h1>Eerste nominaties TV+ zijn voor The Morning Show</h1>
      <address><time datetime="2019-12-09T17:36:32+00:00">09 Dec 2019, 17:36</time> by <a rel="author">Dennis Hoogeveen</a></address>
      <p><i>The Morning Show</i> mag zich de eerste serie van Apple TV+ noemen die een nominatie voor een internationale prijs heeft binnengesleept. Bij zowel de <i>Golden Globes</i> als de minder bekende <i>Critics’ Choice Awards </i>is de productie genoemd. De concurrentie doet het vanzelfsprekend een stuk beter, maar die hebben dan ook veel meer verschillende titels dan TV+. Naar verluidt zou Apple flink lobbyen voor de nominaties.</p>
      <p><i>The Morning Show</i> is sinds de start van TV+ het paradepaardje van Apple. De organisatie van de <i>Golden Globes</i> heeft het paradepaardje genomineerd voor meerdere prijzen, waaronder ‘Beste serie’. Ook Jennifer Aniston en Reece Witherspoon, die beiden een hoofdrol in het drama vertolken, krijgen de nominatie voor beste actrices.</p>
      <h3>Valt The Morning Show in de prijzen?</h3>
      <p>Billy Crudup, in de serie te zien als Cory Ellison, is eerder al voor de <i>Critics’ Choice Awards</i> genomineerd als beste bijrol. Hoewel dat een veel kleinere prijs is, zal Apple toch verheugd zijn op de nominatie. Iedere prijs (of kans daartoe) kan immers bijdragen aan de naamsbekendheid en erkenning voor het nieuwe platform. Apple TV+ ontving in de eerste dagen namelijk niet alleen maar lof. Veel positieve recensies van shows als <i>The Morning Show </i>doken op, maar voor negatieve beoordeling hoefde je niet lang te zoeken.</p>
      <figure>
        <iframe data-src="https://twitter.com/bzamayo/status/1197281431166357504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sommige producenten vinden dan ook dat de negatieve reviews van ‘<a href="https://www.onemorething.nl/2019/11/the-morning-show-slechte-recensies-zijn-van-apple-haters/">Apple-haters</a>‘ komen. Voor Apple is de druk om te scoren hoog, omdat het succes van Apple TV+ er vanaf kan hangen. Het is dan ook niet verwonderlijk dat het bedrijf achter de schermen een harde lobby lijkt te voeren. Zo zou het bedrijven adverteren op Hollywood-websites in de hoop de aandacht van de organisaties te trekken, blijkt uit bovenstaande tweet.</p>
      <p>Op 5 januari weten we pas meer, als de uitreiking van de <i>Golden Globes </i>zijn. Zal Apple in de prijzen vallen voor <i>The Morning Show?</i></p>
      <related>
        <h4>Bekijk ook dit.</h4>
        <a href="https://www.onemorething.nl/2019/12/reviews-apple-tv-serie-breaking-bad-ster/"/>
        <a href="https://www.onemorething.nl/2019/12/horrorserie-servant-nu-beschikbaar-op-apple-tv/"/>
        <a href="https://www.onemorething.nl/2019/11/apple-tv-film-the-banker-misbruik-beschuldiging-geen-premiere/"/>
        <a href="https://www.onemorething.nl/2019/11/the-morning-show-slechte-recensies-zijn-van-apple-haters/"/>
        <a href="https://www.onemorething.nl/2019/11/apple-gaat-in-2020-services-in-een-bundel-gooien/"/>
        <a href="https://www.onemorething.nl/2019/11/hbo-ceo-mogelijk-apple-tv-plus/"/>
      </related>
    </article>
  </body>
</html>