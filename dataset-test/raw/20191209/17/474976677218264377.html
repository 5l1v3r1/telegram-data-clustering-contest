<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/ekonomia/122983/tokarczuk-miala-nie-placic-podatku-od-nobla-ale-jest-problem.html"/>
    <meta property="og:site_name" content="Do Rzeczy"/>
    <meta property="article:published_time" content="2019-12-09T17:26:00+00:00"/>
    <meta property="og:title" content="Tokarczuk miała nie płacić podatku od Nobla. Ale jest problem"/>
    <meta property="og:description" content="Minister finansów obiecał zwolnić Olgę Tokarczuk z podatku za Nobla, ale rozporządzenia w tej sprawie wciąż nie ma – informuje nieoficjalnie RMF FM."/>
  </head>
  <body>
    <article>
      <h1>Tokarczuk miała nie płacić podatku od Nobla. Ale jest problem</h1>
      <address>
        <time datetime="2019-12-09T17:26:00+00:00">09 Dec 2019, 17:26</time>
      </address>
      <h4>Minister finansów obiecał zwolnić Olgę Tokarczuk z podatku za Nobla, ale rozporządzenia w tej sprawie wciąż nie ma – informuje nieoficjalnie RMF FM.</h4>
      <p>W październiku Olga Tokarczuk otrzymała nagrodę Nobla w dziedzinie literatury. Razem z Polką uhonorowano Austriaka, Petera Handke. Nagroda wynosi 9 mln koron szwedzkich, czyli ok. 3,5 mln zł.</p>
      <p>Ówczesny minister finansów Jerzy Kwieciński zapowiedział, że Tokarczuk zostanie zwolniona z podatku od Nobla i nie będzie musiała płacić PIT od przychodów związanych z nagrodą.</p>
      <p>Tymczasem – jak donosi RMF – projekt rozporządzenia w tej sprawie ma zostać wysłany do konsultacji dopiero w najbliższych dniach. MF zdecydowało, że dokument nie będzie procedowany przyspieszoną ścieżką.</p>
      <p>"Ministerstwo Finansów zapewnia, że ma jeszcze czas do końca roku podatkowego oraz że choć dokumentu nie ma noblistka na pewno nie zapłaci podatku" – czytamy na stronie internetowej radia.</p>
      <p>Olga Tokarczuk jest piątą polską pisarką uhonorowaną nagrodą Nobla. Dołączyła do zacnego grona, w którym są: Henryk Sienkiewicz, Władysław Reymont, Czesław Miłosz oraz Wisława Szymborska.</p>
      <p>Tokarczuk odbierze nagrodę Nobla już jutro w Sztokholmie z rąk króla Szwecji.</p>
      <footer>/ Źródło: <a href="http://www.rmf24.pl/">RMF FM<br/></a>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/122863/awantura-o-olge-tokarczuk-tvp-odpowiada-ws-transmisji.html"/>
      </related>
    </article>
  </body>
</html>