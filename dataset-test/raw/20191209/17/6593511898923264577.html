<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7958293"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T17:10:00+00:00"/>
    <meta property="og:title" content="Путин пристигна последен за срещата на върха в Париж"/>
    <meta property="og:description" content="Руският президент Владимир Путин пристигна в Елисейския дворец за участие в срещата на върха на &quot;нормандската четворка&quot; (Русия, Франция, Германия, Украйна) за уреждане на кризата в Източна Украйна"/>
  </head>
  <body>
    <article>
      <h1>Путин пристигна последен за срещата на върха в Париж</h1>
      <address><time datetime="2019-12-09T17:10:00+00:00">09 Dec 2019, 17:10</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Руският президент Владимир Путин пристигна в Елисейския дворец за участие в срещата на върха на "нормандската четворка" (Русия, Франция, Германия, Украйна) за уреждане на кризата в Източна Украйна, предаде ТАСС.</p>
      <p>На входа във вътрешния двор на резиденцията той бе посрещнат от домакина на 4-странния форум - президента на Франция Еманюел Макрон. Другите участници - германската канцлерка Ангела Меркел и президентът на Украйна Володимир Зеленски, пристигнаха няколко минути по-рано, предава БТА.</p>
      <p>Освен преговорите в нормандски формат, в Париж ще състоят и серия от паралелни двустранни разговори между лидерите. До началото на 4-странната среща, руският президент има планирани отделни срещи с Меркел, а после и с Макрон. Зеленски също ще се срещне поотделно с двамата западноевропейски лидери. След приключването на преговорите на четворката се очаква и двустранна среща на президентите на Русия и Украйна Путин и Зеленски и това ще бъде първият им личен контакт.</p>
      <p>"Нормандският формат" за преговори по кризата в Донбас съществува от юни 2014 година. За последен път четиримата лидери се срещнаха през октомври 2016 г., след което се стигна до застой в изпълнението на Минските споразумения.</p>
    </article>
  </body>
</html>