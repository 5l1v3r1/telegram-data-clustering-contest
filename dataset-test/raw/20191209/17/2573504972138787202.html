<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/235557/alessia-marcuzzi-risponde-ai-rumors-sulla-possibile-gravidanza-video/"/>
    <meta property="og:site_name" content="KontroKultura"/>
    <meta property="article:published_time" content="2019-12-09T17:40:19+00:00"/>
    <meta property="og:title" content="Alessia Marcuzzi risponde ai rumors sulla possibile gravidanza (VIDEO)"/>
    <meta property="og:description" content="In questi giorni, la conduttrice Alessia Marcuzzi è finita al centro delle polemiche poiché in molti hanno notato un pancino sospetto, che subito ha fatto pensare ad una gravidanza. A fomentare ulteriormente questo dubbio è stata anche la collega Federica Panicucci la quale, durante una puntata di Mattino 5, ha mostrato delle foto alquanto sospette. […]"/>
  </head>
  <body>
    <article>
      <h1>Alessia Marcuzzi risponde ai rumors sulla possibile gravidanza (VIDEO)</h1>
      <address><time datetime="2019-12-09T17:40:19+00:00">09 Dec 2019, 17:40</time> by <a rel="author" href="https://www.kontrokultura.it/author/claudia/" target="_blank">Claudia Caputo</a></address>
      <p>In questi giorni, la conduttrice <b>Alessia Marcuzzi</b> è finita al centro delle polemiche poiché in molti hanno notato un pancino sospetto, che subito ha fatto pensare ad una <b>gravidanza.</b> A fomentare ulteriormente questo dubbio è stata anche la collega <b>Federica Panicucci</b> la quale, durante una puntata di<b> Mattino 5</b>, ha mostrato delle foto alquanto sospette.</p>
      <p>Dalle immagini in questione, la novità sembrava inequivocabile. Ad ogni modo, dopo un po’ di tempo, è finalmente arrivata la risposta della diretta interessata. La <b>Marcuzzi,</b> infatti, ha voluto fare chiarezza sulla questione con un video su Instagram.</p>
      <h3>I sospetti sulla gravidanza di Alessia Marcuzzi</h3>
      <p>La conduttrice de L’Isola dei famosi è molto attiva sui suoi social. Il suo profilo IG, infatti, è ricco di foto e video inerenti la vita della presentatrice, le sue abitudini e i suoi momenti di follia. Molto spesso, la donna è stata criticata per i contenuti mostrati, reputati in certi casi un po’ troppo provocatori. Basti pensare a tutto il putiferio nato a causa delle foto palesemente ritoccate con Photoshop. Ad ogni modo, da un po’ di giorni, <b>Alessia Marcuzzi</b> è finita al centro dell’attenzione a causa di una possibile <b>gravidanza.</b></p>
      <p>Molti utenti avevano notato un pancino decisamente sospetto. Proprio quando la situazione sembrava palese, però, è arrivata la smentita da parte della diretta interessata. La conduttrice, infatti, attraverso un simpatico video su Instagram, ha deciso di fare chiarezza sulla questione. (<b>Continua dopo il post</b>)</p>
      <figure>
        <iframe data-src="https://twitter.com/mattino5/status/1202878018416459776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>La conduttrice risponde alla domanda con un video</h3>
      <p><b>Alessia Marcuzzi</b> si è mostrata insieme al suo uomo e, toccandosi dolcemente la pancia, ha detto che non c’è nessuna <b>gravidanza</b> in atto. Questo non vuol dire che la conduttrice non stia pensando all’idea di fare un altro figlio, tuttavia, questo non le sembra ancora il momento giusto.</p>
      <p>Sia lei sia Paolo vorrebbero tanto un bebè, ma per adesso la priorità sono Mia e Tommy. A quanto pare, dunque, bisognerà attendere che i due siano pronti all’arrivo di un fratellino o di una sorellina. Questi sono i progetti ma, come spesso ha chiarito la Marcuzzi, lei è imprevedibile, pertanto, tutto potrebbe accadere quando meno se lo aspetta.</p>
      <figure>
        <img src="https://www.kontrokultura.it/wp-content/uploads/2019/12/75429574_10218107302906799_6206147899277967360_o.jpg"/>
        <figcaption>Alessia Marcuzzi smentisce la gravidanza</figcaption>
      </figure>
    </article>
  </body>
</html>