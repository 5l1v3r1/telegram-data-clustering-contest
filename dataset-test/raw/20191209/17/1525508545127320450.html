<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793554/%D8%AA%D8%AD%D8%B1%DB%8C%D9%85-%DB%B1%DB%B7-%D8%B4%D8%AE%D8%B5-%D9%88-%DB%B2%DB%B9-%D8%B4%D8%B1%DA%A9%D8%AA-%D8%A7%D8%B2-%D8%B3%D9%88%DB%8C-%D9%88%D8%B2%D8%A7%D8%B1%D8%AA-%D8%AE%D8%B2%D8%A7%D9%86%D9%87-%D8%AF%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T17:35:12+00:00"/>
    <meta property="og:title" content="اروپایی ها هم از تحریم واشنگتن در امان نماندند؛ تحریم ۱۷ شخص و ۲۹ شرکت از سوی وزارت خزانه داری آمریکا"/>
    <meta property="og:description" content="در تازه‌ترین اقدام تحریمی آمریکا، وزارت خزانه داری این کشور اسامی جدیدی از افراد و شرکت‌ها را به فهرست تحریم‌ها افزوده است که از آمریکای لاتین، اروپا و آسیا هستند."/>
  </head>
  <body>
    <article>
      <h1>اروپایی ها هم از تحریم واشنگتن در امان نماندند؛ تحریم ۱۷ شخص و ۲۹ شرکت از سوی وزارت خزانه داری آمریکا</h1>
      <address>
        <time datetime="2019-12-09T17:35:12+00:00">09 Dec 2019, 17:35</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از وبگاه وزارت خزانه داری آمریکا، این وزارت خانه با انتشار بیانیه‌ای به بهانه روز جهانی مبارزه با فساد، با تاکید بر این که فساد امروزه مشکل جهانی است، از افراد و شبکه‌ای از شرکت‌هایی که به تازگی مشمول تحریم‌ شده‌اند، نام برده است.</p>
      <p>در این بیانیه اعلام شده «بخش کنترل دارایی خارجی وزارت خزانه داری» با هدف آن چه مبارزه با تروریست عنوان شده، بازیگران و شبکه‌ای فاسد را در کشورهای مختلف اروپا، آسیا و آمریکای لاتین هدف قرار داده است.</p>
      <p>در این فهرست نام ۱۷ شخص و ۲۹ شرکت به عنوان بخش‌های تحت تحریم عنوان شده است که از کشورهای مختلفی از جمله کشورهای اروپایی صربستان، لتونی و قبرس هستند.</p>
      <p>«آیوارس لمبرگز» شهردار شهر «ونتسپیلز» لتونی و  چند تبعه کامبوج و همچنین دو مقام دولت ونزوئلا از جمله افراد وارد شده به فهرست تحریمی آمریکا به شمار می‌روند.</p>
      <p>اعمال این تحریم‌ها که به بهانه مبارزه با فساد انجام شده در حالی از سوی دولت آمریکا دنبال شده است، که پیش از این بسیاری از کارشناسان از تحریم‌های آمریکا انتقاد کرده‌اند.</p>
      <p>با این حال تحریم شرکت‌ها و یا افراد اروپایی از سوی آمریکا اقدامی نادر و کم سابقه به شمار می‌رود که حال وزارت خزانه‌داری آمریکا آن را اجرایی کرده است.</p>
    </article>
  </body>
</html>