<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/12/09/novy-redmibook-bude-pravdepodobne-13-palcovy/"/>
    <meta property="og:site_name" content="GizChina.cz"/>
    <meta property="article:published_time" content="2019-12-09T17:00:45+00:00"/>
    <meta property="og:title" content="Nový RedmiBook bude pravděpodobně 13-palcový"/>
    <meta property="og:description" content="Už zítra je na programu dne velká představovací akce Redmi, kde se dočkáme uvedení nejen třeba telefonu Redmi K30, ale i nové generace notebooku RedmiBook."/>
  </head>
  <body>
    <article>
      <h1>Nový RedmiBook bude pravděpodobně 13-palcový</h1>
      <address><time datetime="2019-12-09T17:00:45+00:00">09 Dec 2019, 17:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Fanoušci <a href="http://gizchina.cz/tag/xiaomi">Xiaomi</a> a Redmi už netrpělivě koukají na hodiny a dnešní noc bude dlouhá, protože už zítra je na programu dne velká představovací akce Redmi, kde dojde na uvedení celé řady velmi zajímavých novinek. Hlavní hvězdou bude určitě telefon Redmi K30, ale osobně jsem velmi zvědav třeba i na novou generaci notebooku RedmiBook. Zejména po shlédnutí dnes <a href="http://notebook.cnmo.com/news/674780.html">publikovaného</a> prvního obrázku, který naznačuje, že by tento kousek mohl být menší než jsme si všichni původně mysleli.</p>
      <p>Z tohoto obrázku konečně můžeme vyčíst třeba plánovanou úhlopříčku displeje, o které bylo zatím ticho po pěšině. Podle všeho by existující 15,6-palcové a 14-palcové modely mohlo doplnit něco menšího, takže to při zběžném pohledu tipuji na 13-palcový model. Slibované minimální rámečky vypadají také nadějně a design notebooku bude určitě pro oko potěchou. Redmi slibují i velmi nízkou váhu, ale tam se musíme nechat překvapit. Je také možné, že menší variantu nové řady RedmiBooků časem doplní i větší verze, ale odstartovat by měla právě tahle velikostně dietnější.</p>
      <figure>
        <img src="https://gizchina.cz/wp-content/uploads/2019/12/2-4.jpg"/>
        <figcaption>RedmiBook 14 Enhanced Edition</figcaption>
      </figure>
      <p>Výkonnostně by nový RedmiBook měl být velmi na úrovni, protože zasvěcení hovoří třeba o procesoru Intel Core i7 z poslední 10.generace s maximálním taktem jader plných 4.9 GHz. Případně o samostatné grafické kartě nVidia MX250 se 2 GB RAM, takže i nějaké to lehčí hraní nebude zcela mimo rámec reality. Na kompletní detaily už přece jen nebudeme čekat dlouho, takže asi nemá cenu se pouštět do žádných větších akcí a spekulací.</p>
      <p>Jediným větším otazníkem tak zůstává cena, ale Redmi se určitě pokusí ji srazit na nějakou solidní hladinu. Zatím poslední notebookový počin z jejich stáje – 14-palcový RedmiBook Enhanced Edition se prodával za 3299 juanů (asi 468 dolarů), ale menší kusy obvykle stojí více. Dá se také očekávat, že zmiňovaná varianta s procesorem i7 nebude jediná a zákazník bude mít na výběr i další modely. Tak za pár hodin bude jasno.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/12/10/redmi-k30-5g-je-oficialne-na-svete-se-skvelou-vybavou/"/>
        <a href="https://gizchina.cz/2019/12/07/chystany-redmibook-bude-mit-az-11-hodin-vydrze/"/>
        <a href="https://gizchina.cz/2019/12/06/makro-snimky-z-chystaneho-redmi-k30-vypadaji-paradne/"/>
      </related>
    </article>
  </body>
</html>