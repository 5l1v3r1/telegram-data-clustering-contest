<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/detaylariyla-mest-ediyor-nissan-skyline-r32-icin-yapilmis-sonsuz-stop-tasarimi-video/"/>
    <meta property="og:site_name" content="LOG"/>
    <meta property="article:published_time" content="2019-12-09T17:30:46+00:00"/>
    <meta property="og:title" content="Detaylarıyla mest ediyor; Nissan Skyline R32 için yapılmış “sonsuz stop” tasarımı [Video]"/>
    <meta property="og:description" content="Jenerasyonların en popülerlerinden birisi olan Nissan Skyline R32, daha önce görmediğimiz bir modifikasyonun merkezine alınmış şekilde karşımıza çıkıyor."/>
  </head>
  <body>
    <article>
      <h1>Detaylarıyla mest ediyor; Nissan Skyline R32 için yapılmış “sonsuz stop” tasarımı [Video]</h1>
      <address><time datetime="2019-12-09T17:30:46+00:00">09 Dec 2019, 17:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/skyline.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/skyline-1.jpg"/>
        </figure>
      </slideshow>
      <p>Jenerasyonların en popülerlerinden birisi olan Nissan Skyline R32, daha önce görmediğimiz bir modifikasyonun merkezinde.</p>
      <p>Geçtiğimiz hafta içerisinde daha önce görmediğimiz bir fiyat etiketini efsanenin izleriyle harmanlayan bir versiyonla “tanıştık”. <a href="https://www.log.com.tr/112-milyon-dolarlik-nissan-gt-r50-satisa-hazir-versiyonuyla-karsimizda/">GT-R50</a> adıyla seslendiğimiz ve Godzilla’ya İtalyan tasarımını yansıtan bu otomobile sahip olmak isteyenlerin <b>1,12 milyon doları</b> gözden çıkarması gerekiyor. Standart versiyonların beş katına yaklaşan fiyatı olmasından ötürü kısıtlı bir kitlenin ilgilendiği otomobilin karakteristik rakibi ise bazıları için hala değişmedi. Paul Walker’ın da en sevdiği araçlarından birisi olan bu isim <b>R32</b>‘den başkası değil elbette. Nissan Skyline R32, bugün bile Godzilla’nın kendi tarihi içerisindeki en önemli birkaç jenerasyonundan. Modifikasyon garajlarının da popüler yüzlerinden olan model için radarımıza takılan son projenin ise, daha önce gördüklerinizden çok farklı olacağına eminiz.</p>
      <figure>
        <img src="https://www.log.com.tr/wp-content/uploads/2019/12/skyline-1.jpg"/>
      </figure>
      <h3>Nissan Skyline R32 sonsuz stop tasarımıyla harika görünüyor</h3>
      <p>Youtuber Steve Molans tarafından tasarlanan bu modifikasyonun temeli doğrudan aracın ışıklandırılma dinamikleri üzerine oluşuyor. R32’nin en karakteristik bölümlerinden birisi çift gözlü arka stopları bambaşka bir noktaya taşıyan Molans, bunu yaparken renkli LED ışıklardan faydalanılıyor. Grafikli yapısından ötürü “<b>sonsuz stop</b>” olarak da nitelendirebileceğimiz bölümde oluşan görsel şöleni arkamıza yaslanıp sadece seyretme hissi uyandırdığını söylemeden edemiyoruz. Stoplarla birlikte Sykline yazısını da benzer dinamiklerle donatan Molans’ın hakkını, videoyu izlediğinizde sizin de teslim edeceğinize olan inancımız tam. Sözü daha fazla uzatmadan videoyla geçe zamanı.</p>
      <h3>Video</h3>
      <figure>
        <iframe src="https://www.youtube.com/embed/jr2ZPj2SOiw" width="500" height="281" data-service="Youtube" scrolling="no"/>
      </figure>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/nihayet-gerceklesti-iste-nissan-gt-r-icin-ilk-resmi-lego-seti/"/>
      </related>
    </article>
  </body>
</html>