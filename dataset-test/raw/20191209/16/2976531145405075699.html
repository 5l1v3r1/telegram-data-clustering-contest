<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-12-09/tagstopp-slutade-med-misshandel-av-tagvard"/>
    <meta property="og:site_name" content="Sydsvenskan"/>
    <meta property="article:published_time" content="2019-12-09T16:16:00+00:00"/>
    <meta property="og:title" content="Tågstopp slutade med misshandel av tågvärd"/>
    <meta property="og:description" content="En passagerare blev så frustrerad över bristen på information att hon slog till tågvärden."/>
  </head>
  <body>
    <article>
      <h1>Tågstopp slutade med misshandel av tågvärd</h1>
      <h2>Pågatåget mot Malmö fick röd signal vid Lund C. Då blev en passagerare så frustrerad över bristen på information att hon slog till tågvärden.</h2>
      <address><time datetime="2019-12-09T16:16:00+00:00">09 Dec 2019, 16:16</time> by <a rel="author">Lena Philipson Följ</a></address>
      <p>Kvinnan döms mot sitt nekande för händelsen på stationen i Lund i mars i år. Hon var på väg hem efter ett restaurangbesök i Lund. Men tåget hon hade hoppat på stod stilla på perrongen. Kvinnan klev av och gick fram till loket där tågvärden fanns tillsammans med lokförare.</p>
      <p>Därefter går historierna isär. Den resande kvinnan menar att tågvärden var aggressiv när hon frågade efter information, och plötsligt slog till henne.</p>
      <p>Men Lunds tingsrätt tror mer på tågvärden, vars version styrks av lokföraren som delvis såg händelsen:</p>
      <p>Passageraren kom fram till loket och frågade genom den öppna dörren när tåget skulle avgå. Tågvärden visste inte, men kvinnan fortsatte fråga. Plötsligt tog hon ett steg upp på trappsteget mot hytten och slog tågvärden på vänster kind. Tågvärden puttade ner kvinnan på perrongen.</p>
      <p>Kvinnan döms för våld mot tjänsteman till villkorlig dom med samhällstjänst 50 timmar. Kvinnan ska också betala 5000 kronor till tågvärden för kränkningen. Dock tycker inte tingsrätten att någon ersättning för sveda och värk är berättigad.</p>
    </article>
  </body>
</html>