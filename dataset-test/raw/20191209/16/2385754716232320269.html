<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/601251/anastasiadis-kai-akintzi-se-deksiosi-ton-ie-tin-triti"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T16:50:00+00:00"/>
    <meta property="og:title" content="Αναστασιάδης και Ακιντζί σε δεξίωση των ΗΕ την Τρίτη"/>
    <meta property="og:description" content="Ο Πρόεδρος της Δημοκρατίας, Νίκος Αναστασιάδης και ο Τουρκοκύπριος ηγέτης, Μουσταφά Ακιντζί, θα παραστούν αύριο Τρίτη, το βράδυ, σε δεξίωση που παραθέτει..."/>
  </head>
  <body>
    <article>
      <h1>Αναστασιάδης και Ακιντζί σε δεξίωση των ΗΕ την Τρίτη</h1>
      <address><time datetime="2019-12-09T16:50:00+00:00">09 Dec 2019, 16:50</time> by <a rel="author">SigmaLive</a></address>
      <p><b>Ο Πρόεδρος της Δημοκρατίας, Νίκος Αναστασιάδης και ο Τουρκοκύπριος ηγέτης, Μουσταφά Ακιντζί, θα παραστούν αύριο Τρίτη, το βράδυ, σε δεξίωση που παραθέτει στο Λήδρα Πάλας το γραφείο των Ηνωμένων Εθνών στην Κύπρο.<br/></b> <br/>Οικοδέσποινα της δεξίωσης, που διοργανώνεται με την ευκαιρία του τέλους του έτους, είναι η Αναπληρώτρια Ειδική Σύμβουλος του ΓΓ του ΟΗΕ και Ειδική του Αντιπρόσωπος στην Κύπρο, Ελίζαμπεθ Σπέχαρ, και σε αυτή έχουν προσκληθεί, εκτός από τον Πρόεδρο Αναστασιάδη και τον Τ/κ ηγέτη, οι οποίοι απάντησαν θετικά στην πρόσκληση, πολιτικοί και άλλες προσωπικότητες και από τις δυο κοινότητες της Κύπρου, καθώς και ξένοι διπλωμάτες.<br/> <br/>Η δεξίωση θα πραγματοποιηθεί από τις 1900 μέχρι τις 2100 και κατά τη διάρκειά της η κ. Σπέχαρ αναμένεται να απευθύνει χαιρετισμό. Σύμφωνα με το επίσημο πρόγραμμα των επαφών του ο Πρόεδρος Αναστασιάδης θα προσέλθει στη δεξίωση στις 2015.</p>
    </article>
  </body>
</html>