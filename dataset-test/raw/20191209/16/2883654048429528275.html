<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/jeroen-pauw-is-omroepman-van-het-jaar/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T16:57:12+00:00"/>
    <meta property="og:title" content="Jeroen Pauw is omroepman van het jaar"/>
    <meta property="og:description" content="Jeroen Pauw is uitgeroepen tot omroepman van het jaar 2019. Pauw kreeg maandag in Beeld &amp; Geluid in Hilversum de wisselbeker uit handen van Beau van Erven Dorens, de Omroepman van 2018."/>
  </head>
  <body>
    <article>
      <h1>Jeroen Pauw is omroepman van het jaar</h1>
      <address><time datetime="2019-12-09T16:57:12+00:00">09 Dec 2019, 16:57</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Jeroen Pauw is uitgeroepen tot omroepman van het jaar 2019. Pauw kreeg maandag in Beeld &amp; Geluid in Hilversum de wisselbeker uit handen van Beau van Erven Dorens, de Omroepman van 2018.</p>
      <p>De prijs wordt jaarlijks uitgereikt door Broadcast Magazine. Grote namen als Matthijs van Nieuwkerk, Humberto Tan en Eva Jinek waren eerdere winnaars van de prijs, maar Jeroen Pauw ontbrak nog altijd in het lijstje Omroepmannen en -vrouwen van het jaar. Dit jaar kon en wilde de redactie van het blad echter niet meer om hem heen: “Pauw beleeft in alle opzichten een topjaar en blijft zichzelf verbeteren.</p>
      <p>De presentator toonde zich licht ongemakkelijk bij het in ontvangst nemen van de prijs. “Ik ben niet van de koketterie. Kijk, ik heb best veel prijzen gekregen sinds ik op televisie ben. En altijd denk ik: ‘Maar die andere was ook wel goed.”</p>
      <p>Toch is Pauw ook erg blij en trots met de onderscheiding. “Ik heb gekeken naar het lijstje met vorige winnaars en vind mezelf daartussen horen. Ik werk al lang, heb twintig jaar een eigen productiemaatschappij waarmee we veel dingen maken, ik maak al veertien jaar lang een late-nightprogramma, heb NOVA gedaan, bij RTL gezeten: in historisch perspectief zijn dat best wel goede dingen.”</p>
      <p>BuzzE</p>
    </article>
  </body>
</html>