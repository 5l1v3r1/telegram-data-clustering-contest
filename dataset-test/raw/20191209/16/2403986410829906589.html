<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/zanadto_dovgo_rosiyskiy_doping_vidvolikav_vid_chistogo_sportu__prezident_wada_n1246085"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:17:00+00:00"/>
    <meta property="og:title" content="Занадто довго російський допінг відволікав від чистого спорту, – президент WADA"/>
    <meta property="og:description" content="Президент WADA Крейг Ріді прокоментував рішення усунення Росії на 4 роки від великих міжнародних змагань і позбавлення статусу РУСАДА. Відповідне рішення було прийнято 9 грудня на засіданні WADA в Лозанні."/>
  </head>
  <body>
    <article>
      <h1>Занадто довго російський допінг відволікав від чистого спорту, – президент WADA</h1>
      <address><time datetime="2019-12-09T16:17:00+00:00">09 Dec 2019, 16:17</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Президент WADA Крейг Ріді прокоментував рішення усунення Росії на 4 роки від великих міжнародних змагань і позбавлення статусу РУСАДА. Відповідне рішення було прийнято 9 грудня на засіданні WADA в Лозанні.</b>
      </p>
      <p>Крейг Ріді назвав сильним сьогоднішнє рішення Виконкому. За його словами, воно демонструє бажання WADA діяти рішуче щодо російської "допінгової кризи".</p>
      <blockquote>Читайте також: <a href="https://24tv.ua/sport/rosiyu_vidstoronili_vid_olimpiadi_2020_na_4_roki_rishennya_vada_n1245915">Росію на чотири роки відсторонили від Олімпіад та чемпіонатів світу</a></blockquote>
      <aside>Занадто довго російський допінг відволікав від чистого спорту. Кричуще порушення російською владою умов відновлення РУСАДА, затверджених у вересні 2018 року, зажадало рішучої відповіді. Це саме те, чого ми досягли сьогодні.<br/><br/><br/>– цитує Ріді <a href="https://www.wada-ama.org/en/media/news/2019-12/wada-executive-committee-unanimously-endorses-four-year-period-of-non-compliance">сайт</a> WADA.<cite>Росії були надані всі можливості навести порядок у своєму домі й повернутися до світової антидопінгової спільноти заради своїх спортсменів та єдності спорту, але вона вважала за краще продовжити свою позицію обману й заперечення,</cite></aside>
      <p>На думку президента WADA, Виконком відреагував найрішучішим чином, "захищаючи права російських спортсменів, які можуть довести, що вони не були причетні й не використали вигоду з цих шахрайських дій".</p>
      <p><b>Що буде з "чистими" російськими спортсменами?</b> Російські спортсмени, які не вживали допінг, зможуть виступати на Олімпіадах, чемпіонатах світу та інших змаганнях під нейтральним прапором.</p>
      <h3>Яка причина відсторонення Росії?</h3>
      <p>Причиною для відсторонення стало розслідування за даними з бази Московської антидопінгової лабораторії, в якій містяться результати досліджень за 2012-2015 роки.</p>
      <p>Незалежні експерти встановили, що в базу вносилися зміни з метою приховати позитивні допінг-проби російських спортсменів. За даними The Telegraph, Москва маніпулювала даними протягом 18 місяців.</p>
      <blockquote>Читайте також: <a href="https://24tv.ua/sport/rosiya_ne_zigraye_na_chempionati_svitu_z_futbolu_v_katari_n1245979">Росія зможе зіграти на чемпіонаті світу з футболу в Катарі під нейтральним прапором</a></blockquote>
      <p>Тому WADA ініціювало розгляд питання невідповідності РУСАДА за прискореною процедурою відповідно до Міжнародного стандарту про відповідність.</p>
      <p>Росія має 21 день, щоб оскаржити рішення WADA, яке було прийнято 9-го грудня.</p>
    </article>
  </body>
</html>