<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/my-campus/news/598367/%E0%A6%95%E0%A7%81%E0%A6%AC%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%B8%E0%A6%AE%E0%A6%BF%E0%A6%A4%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%A8%E0%A7%80%E0%A6%B2-%E0%A6%A6%E0%A6%B2%E0%A7%87%E0%A6%B0-%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%AA%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B2"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T16:49:00+00:00"/>
    <meta property="og:title" content="কুবি শিক্ষক সমিতি নির্বাচনে নীল দলের পূর্ণ প্যানেল ঘোষণা"/>
    <meta property="og:description" content="কুমিল্লা বিশ্ববিদ্যালয় (কুবি) শিক্ষক সমিতির নির্বাচনে পূর্ণ প্যানেল ঘোষণা করেছে নীল দল। বঙ্গবন্ধু ও মুক্তিযুদ্ধের চেতনায় বিশ্বাসী প্রগতিশীল শিক্ষকদের সংগঠন বঙ্গবন্ধু পরিষদের নীল দল এই প্যানেল ঘোষণা করেছে। আজ সোমবার (৯ ডিসেম্বর) বঙ্গবন্ধু পরিষদ কুমিল্লা বিশ্ববিদ্যালয়ের সভাপতি কাজী ওমর..."/>
  </head>
  <body>
    <article>
      <h1>কুবি শিক্ষক সমিতি নির্বাচনে নীল দলের পূর্ণ প্যানেল ঘোষণা</h1>
      <address><time datetime="2019-12-09T16:49:00+00:00">09 Dec 2019, 16:49</time> by <a rel="author">কুবি প্রতিনিধি</a></address>
      <figure>
        <img src="https://cdn.banglatribune.com/contents/cache/images/750x0x1/uploads/media/2017/03/21/7bae4e63036b1f6e6697078eaa96b9df-58d04d744e6d9.jpg"/>
        <figcaption>কুমিল্লা বিশ্ববিদ্যালয়</figcaption>
      </figure>
      <p>কুমিল্লা বিশ্ববিদ্যালয় (কুবি) শিক্ষক সমিতির নির্বাচনে পূর্ণ প্যানেল ঘোষণা করেছে নীল দল। বঙ্গবন্ধু ও মুক্তিযুদ্ধের চেতনায় বিশ্বাসী প্রগতিশীল শিক্ষকদের সংগঠন বঙ্গবন্ধু পরিষদের নীল দল এই প্যানেল ঘোষণা করেছে।</p>
      <p>আজ সোমবার (৯ ডিসেম্বর) বঙ্গবন্ধু পরিষদ কুমিল্লা বিশ্ববিদ্যালয়ের সভাপতি কাজী ওমর সিদ্দিকী স্বাক্ষরিত এক সংবাদ বিজ্ঞপ্তিতে কার্য নির্বাহী পরিষদের নির্বাচনে ৮ পদের বিপরীতে ১৫ জন প্রার্থীর নাম ঘোষণা করা হয়।</p>
      <p>সংবাদ বিজ্ঞপ্তিতে জানানো হয়, আসন্ন কার্য নির্বাহী পরিষদের নির্বাচনে নীল দলের হয়ে সভাপতি পদে লোক প্রশাসন বিভাগের সহযোগী অধ্যাপক মো. রশিদুল ইসলাম শেখ, সহ সভাপতি পদে পদার্থ বিজ্ঞান বিভাগের সহযোগী অধ্যাপক ড. মোহাম্মদ জুলহাস মিয়া এবং ফিন্যান্স এন্ড ব্যাংকিং বিভাগের সহকারী অধ্যাপক মো. এমদাদুল হক নির্বাচন করবেন।</p>
      <p>প্যানেলে সাধারণ সম্পাদক ও যুগ্ম সাধারণ সম্পাদক পদে নির্বাচন করবেন যথাক্রমে অর্থনীতি বিভাগের সহযোগী অধ্যাপক ড. স্বপন চন্দ্র মজুমদার এবং একই বিভাগের সহকারী অধ্যাপক মো. নাসির হুসেইন।</p>
      <p>এছাড়া কোষাধ্যক্ষ পদে গণযোগাযোগ ও সাংবাদিকতা বিভাগের সহকারী অধ্যাপক মাহবুবুল হক ভূঁইয়া, প্রচার ও প্রকাশনা সম্পাদক পদে বাংলা বিভাগের সহকারী অধ্যাপক মো. মোকাদ্দেস-উল-ইসলাম, সাহিত্য,সংস্কৃতি ও ক্রীড়া সম্পাদক পদে ইংরেজি বিভাগের সহকারী অধ্যাপক ফিরোজ আহমেদ নির্বাচন করবেন।</p>
      <p>১৫ সদস্য বিশিষ্ট এ কার্যকরী পরিষদের নির্বাচনে নীল দলের কার্যকরী সদস্য হিসেবে নির্বাচন করবেন বাংলা বিভাগের অধ্যাপক ড. জি এম মনিরুজ্জামান, অর্থনীতি বিভাগের সহযোগী অধ্যাপক ড. মো. শামিমুল ইসলাম, আইসিটি বিভাগের সহযোগী অধ্যাপক মো. তোফায়েল আহমেদ, মার্কেটিং বিভাগের সহকারী অধ্যাপক মেহেদী হাসান, লোক প্রশাসন বিভাগের সহকারী অধ্যাপক মো. জিয়া উদ্দিন, ব্যবস্থাপনা শিক্ষা বিভাগের সহকারী অধ্যাপক কাজী ওমর সিদ্দিকী, প্রত্নতত্ত্ব বিভাগের সহকারী অধ্যাপক মো. সাদেকুজ্জামান।</p>
      <p>উল্লেখ্য, আগামী ১১ ডিসেম্বর কুমিল্লা বিশ্ববিদ্যালয় শিক্ষক সমিতির সপ্তম কার্যনির্বাহী পরিষদের নির্বাচন-২০২০ অনুষ্ঠিত হবে।</p>
      <footer>/এফএএন/</footer>
    </article>
  </body>
</html>