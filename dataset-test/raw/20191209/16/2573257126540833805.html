<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/637779-637779"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T16:00:19+00:00"/>
    <meta property="og:title" content="I Am Jesus Christ, arriva su PC il simulatore della vita di Gesù"/>
    <meta property="og:description" content="I Am Jesus Christ è il nuovo simulatore di vita che ha come protagonista Gesù. Rivivi i momenti più importanti della sua vita e lotta contro il Diavolo in questo nuovo titolo open world per PC."/>
  </head>
  <body>
    <article>
      <h1>I Am Jesus Christ, arriva su PC il simulatore della vita di Gesù</h1>
      <h2>I Am Jesus Christ è il nuovo simulatore di vita che ha come protagonista Gesù. Rivivi i momenti più importanti della sua vita e lotta contro il Diavolo in questo nuovo titolo open world per PC.</h2>
      <address><time datetime="2019-12-09T16:00:19+00:00">09 Dec 2019, 16:00</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/Untitled-design-2019-12-09T115200.542.png"/>
      </figure>
      <p>Si chiama<i><b> I Am Jesus Christ</b></i> ed è il nuovo titolo sviluppato dalla SimulaM in cui si <b>vestiranno i panni di Gesù</b> e si <b>vivranno i momenti più salienti della sua vita</b>, dal suo Battesimo alla sua Resurrezione. Un vero e proprio <b>simulatore di vita</b> che ha come protagonista <b><i>l’uomo più famoso al mondo</i></b>, nel corso del quale ci si ritroverà a <b>compiere miracoli</b>, <b>guarire gli ammalati</b>, <b>sfamare i più poveri</b>, <b>esorcizzare i demoni</b> e <b>lottare contro il Diavolo</b>.</p>
      <p><i><b>I Am Jesus Christ</b></i>debutterà il prossimo anno per <b>PC</b> e sarà disponibile su <b>Steam</b>. Si tratta di un <b>titolo open world</b> con una mappa totalmente e liberamente esplorabile, che ripercorre la vita di Gesù e ne <b>rivive i momenti più importanti</b>, compresa l’<b>Ultima Cena</b> ed il <b>cammino di quaranta giorni e quaranta notti compiuto nel deserto</b>, momento che precede la sua Crocifissione e durante il quale il Messia si <b>scontrerà contro Satana</b>.</p>
      <h3>I Am Jesus Christ, il simulatore di vita che ha come protagonista Gesù</h3>
      <p>Il Gesù di<i><b> I Am Jesus Christ</b></i>è, infatti, dotato di alcuni <b>super poteri</b> e di <b>abilità speciali</b> che gli vengono <b>conferiti dallo Spirito Santo</b>, la cui barra può essere rigenerata, tra le altre cose, <b>pregando</b> e <b>battezzando le persone</b> che si incontreranno durante il cammino. Sono presenti, inoltre, oltre <b>trenta diversi miracoli</b> che ci consentiranno di curare le persone, camminare sull’acqua e sfamare i più poveri, per esempio.</p>
      <figure>
        <iframe src="https://www.youtube.com/embed/2gQLDdSy2cU" width="696" height="392" data-service="Youtube" scrolling="no"/>
      </figure>
      <p>Il titolo sarà <b>disponibile in lingua inglese con sottotitoli in italiano</b> e compatibile, per il momento, solo con PC con sistema operativo Windows 10. Per maggiori informazioni, rimandiamo alla <a href="https://store.steampowered.com/app/1198970/I_Am_Jesus_Christ/"><b>pagina ufficiale dedicata al gioco</b></a>.</p>
    </article>
  </body>
</html>