<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-stolytsi-molodyk-zgvaltuvav-11-richnu-divchynku.html"/>
    <meta property="og:site_name" content="1NEWS"/>
    <meta property="article:published_time" content="2019-12-09T16:46:44+00:00"/>
    <meta property="og:title" content="У столиці молодик зґвалтував 11-річну дівчинку"/>
    <meta property="og:description" content="У столиці молодик зґвалтував 11-річну дівчинку"/>
  </head>
  <body>
    <article>
      <h1>У столиці молодик зґвалтував 11-річну дівчинку</h1>
      <address>
        <time datetime="2019-12-09T16:46:44+00:00">09 Dec 2019, 16:46</time>
      </address>
      <p>
        <b>У столиці 19-річний хлопець підозрюється у зґвалтуванні 11-річної школярки та вимаганні від неї грошей, передає <a href="https://1news.com.ua/">1NEWS</a> з посиланням на пресслужбу прокуратури міста Києва.</b>
      </p>
      <figure>
        <img src="https://1news.com.ua/wp-content/uploads/2019/12/210-1.jpg"/>
      </figure>
      <p>“Київською місцевою прокуратурою № 7 повідомлено про підозру 19-річному місцевому жителю за фактом зґвалтування неповнолітньої дівчини та вимагання в неї грошових коштів”, – йдеться в повідомленні.</p>
      <p>Встановлено, що підозрюваний після знайомства з 11-річною школяркою почав надсилати їй повідомлення сексуального характеру, поступово розбещуючи останню. Крім того, зловмисник вимагав, щоб дівчинка надсилала йому власні фотографії в оголеному вигляді та спонукав її вживати з ним наркотичні та психотропні речовини.</p>
      <p>В подальшому, застосовуючи психологічне насильство, підозрюваний, скориставшись тим, що малолітня школярка не розуміє значення вчинюваних щодо неї дій та не може чинити опору, примусив останню роздягнутися та зґвалтував її.</p>
      <p>Після цього зловмисник почав вимагати у дівчинки грошові кошти, погрожуючи у разі відмови викласти в Інтернеті фотографії школярки в оголеному вигляді.</p>
      <p>За результатами досудового розслідування, яке здійснювалося спільно з Подільським УП ГУ Національної поліції України, зловмисника вдалося встановити та затримати.</p>
      <p>Наразі молодику повідомлено про підозру за ч. 4 ст. 152 (зґвалтування малолітньої), ч. 1,2 ст. 189 (вимагання, вчинене повторно) КК України. Місцева прокуратура готує клопотання про обрання йому запобіжного заходу.</p>
      <p>Встановлюється причетність підозрюваного до вчинення інших злочинних дій.</p>
    </article>
  </body>
</html>