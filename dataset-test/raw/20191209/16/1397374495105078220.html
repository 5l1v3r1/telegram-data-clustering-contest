<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/olimpijada/rusi-besni-zbog-strasne-suspenzije-hronicna-antiruska-histerija-394989.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-12-09T16:57:00+00:00"/>
    <meta property="og:title" content="Rusi besni zbog strašne suspenzije: &quot;Hronična antiruska histerija!&quot;"/>
    <meta property="og:description" content="Premijer Rusije Dmitrij Medvedev ocenio je da je današnja odluka Svetske antidoping agencije (WADA) &quot;manifestacija hronične antiruske histerije&quot;."/>
  </head>
  <body>
    <article>
      <h1>Rusi besni zbog strašne suspenzije: "Hronična antiruska histerija!"</h1>
      <h2>Premijer Rusije Dmitrij Medvedev ocenio je da je današnja odluka Svetske antidoping agencije (WADA) "manifestacija hronične antiruske histerije".</h2>
      <address><time datetime="2019-12-09T16:57:00+00:00">09 Dec 2019, 16:57</time> by <a rel="author">Beta</a></address>
      <p><i>"Činjenica je da se ove odluke ponavljaju i često primenjuju na one sportiste koji su već kažnjeni na ovaj ili onaj način... Čini se da je reč o nastavku antiruske histerije, koja je već postala hronična"</i>, rekao je Medvedev u Gorkom, prenosi TASS.<br/><br/><anchor name=""/><a href="https://www.sportske.net/vest/olimpijada/zvanicno-bez-rusa-na-oi-i-svetskom-prvenstvu-u-fudbalu-394967.html">WADA je danas suspendovala Rusiju na četiri godine sa svih velikih sportskih takmičenja zbog manipulisanja doping podacima</a>.<br/><br/><i>"Nedavno sam u jednom intervjuu rekao da, na ruskoj strani, i dalje postoje problemi sa dopingom. To je nemoguće poreći"</i>, dodao je Medvedev.<br/><br/>On je, ipak, naveo da bi sve relevantne organizacije u zemlji trebalo da se žale na odluku WADA.  <br/><br/>Današnja odluka WADA znači da ruska himna i zastava neće biti dozvoljene na Olimpijskim igrama u Tokiju 2020. godine, kao i na Svetskom fudbalskom prvenstvu u Kataru 2022. godine.<br/><br/>Međutim, sportisti koji dokažu da nisu učestvovali u doping skandalu moći će da se takmiče na Olimpijskim igrama pod posebnim uslovima i neutralnom zastavom.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/olimpijada/zvanicno-bez-rusa-na-oi-i-svetskom-prvenstvu-u-fudbalu-394967.html"/>
        <a href="https://www.sportske.net/vest/olimpijada/rusi-u-cudu-medjunarodnom-olimpijskom-komitetu-vezane-ruke-394636.html"/>
        <a href="https://www.sportske.net/vest/olimpijada/hoce-li-rusi-ucestvovati-na-olimpijskim-igrama-394624.html"/>
        <a href="https://www.sportske.net/vest/olimpijada/rusija-negira-manipulaciju-podacima-o-dopingu-392136.html"/>
        <a href="https://www.sportske.net/vest/olimpijada/mok-deli-sakom-i-kapom-za-borbu-protiv-dopinga-ogroman-novac-391948.html"/>
      </related>
    </article>
  </body>
</html>