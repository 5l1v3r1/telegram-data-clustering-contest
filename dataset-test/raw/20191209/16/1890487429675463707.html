<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523147-kde-na-vas-banka-vydela-u-hypoteky-kdyz-ne-na-urokove-sazbe/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T16:38:51+00:00"/>
    <meta property="og:title" content="Kde na Vás banka vydělá u hypotéky když ne na úrokové sazbě?"/>
    <meta property="og:description" content="Banky jsou si dobře vědomy toho, že drtivá část populace se při výběru hypotéky soustředí na výši úrokové sazby a fakt, jestli je jim banka schopna hypotéku vůbec poskytnout. A protože konkurence tlačí úrokové sazby nízko, je třeba hledat alternativní způsoby výdělku na poskytování hypoték. Těchto alternativ je přitom hned několik…"/>
  </head>
  <body>
    <article>
      <h1>Kde na Vás banka vydělá u hypotéky když ne na úrokové sazbě?</h1>
      <address><time datetime="2019-12-09T16:38:51+00:00">09 Dec 2019, 16:38</time> by <a rel="author">Petr Rozkošný</a></address>
      <p>Banky jsou si dobře vědomy toho, že drtivá část populace se při výběru <a href="https://www.kurzy.cz/hypoteky/">hypotéky</a> soustředí na výši <a href="https://www.kurzy.cz/urokove-sazby/">úrokové sazby</a> a fakt, jestli je jim banka schopna <a href="https://www.kurzy.cz/hypoteky/">hypotéku</a> vůbec poskytnout. A protože konkurence tlačí <a href="https://www.kurzy.cz/urokove-sazby/">úrokové sazby</a> nízko, je třeba hledat alternativní způsoby výdělku na poskytování <a href="https://www.kurzy.cz/hypoteky/">hypoték</a>. Těchto alternativ je přitom hned několik…</p>
      <h3>Pojištění <a href="https://regiony.kurzy.cz/katastr/">nemovitosti</a></h3>
      <p>Jeho sjednání je nutné pro získání peněz z <a href="https://www.kurzy.cz/hypoteky/">hypotéky</a> a banky v tomto produktu vidí příležitost k výdělku, snaží se tedy žadatele o <a href="https://www.kurzy.cz/hypoteky/">hypotéku</a> motivovat ke sjednání pojištění <a href="https://regiony.kurzy.cz/katastr/">nemovitosti</a> u spolupracující pojišťovny, a to například o něco málo nižší úrokovou sazbou. Je však nutné si spočítat, jestli úspora na měsíční splátce <a href="https://www.kurzy.cz/hypoteky/">hypotéky</a> není vykoupena vyšším pojistným či méně kvalitním krytím rizik.</p>
      <h3>Úvěrové pojištění</h3>
      <p>Další finanční produkt, za jehož sjednání lze získat drobnou slevu z <a href="https://www.kurzy.cz/urokove-sazby/">úrokové sazby</a>. Nejenže je vhodné si zjistit, jestli tento produkt vůbec potřebujete, tj. nekupujete krytí rizik jež Vám kryje jiná pojistka, ale také si spočítat, za jakou cenu si krytí rizik kupujete. Na rozdíl od plateb na úrocích, peníze zaplacené na úvěrovém pojištění si neodečtete od základu <a href="https://www.kurzy.cz/dane-danova-priznani/">daně</a>, tj. někdy může být skutečně výhodnější čerpat <a href="https://www.kurzy.cz/hypoteky/">hypotéku</a> s vyšší úrokovou sazbou, bez sjednání úvěrového pojištění či sjednání pojištění u jiné instituce.</p>
      <h3>Běžný účet</h3>
      <p>Třetí z produktů, za jehož sjednání lze získat slevu z <a href="https://www.kurzy.cz/urokove-sazby/">úrokové sazby</a> (někdy ještě za podmínky, že z účtu bude splácena inkasem <a href="https://www.kurzy.cz/hypoteky/hypoteka/">hypotéka</a>). U běžného účtu jsou ředitelé poboček schopni nabídnout vedení zdarma na omezenou dobu. Je však vhodné si spočítat, na kolik Vás přijde další běžný účet a jestli platba poplatků není vyšší než úspora na platbě <a href="https://www.kurzy.cz/hypoteky/">hypotéky</a> (po zohlednění odpočtu zaplacených úroků od základu <a href="https://www.kurzy.cz/dane-danova-priznani/">daně</a>).</p>
      <h3><a href="https://www.kurzy.cz/sporeni/">Spořicí</a> a úvěrové produkty všeho druhu</h3>
      <p>Další slevu z <a href="https://www.kurzy.cz/urokove-sazby/">úrokové sazby</a> lze získat v případě, že se pro banku stanete tzv. VIP klientem, tj. pokud u ní čerpáte <a href="https://www.kurzy.cz/hypoteky/">úvěry</a> v určité výši, případně u ní máte uložen dostatečný objem peněz. I zde je vhodné být obezřetný a spočítat si, jestli není sleva na úrokové sazbě vykoupena výrazně horšími podmínkami, např. vyšší sazbou spotřebitelského úvěru refinancovaného k bance, omezené možnosti předčasné splátky tohoto (spotřebitelského) úvěru či nižší úrokovou sazbou a vyššími poplatky u <a href="https://www.kurzy.cz/sporeni/">spořicích</a> produktů.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/287004-akcie-kde-v-evrope-vydelate-a-kde-vas-pripravi-o-penize-aneb-vsude-dobre-doma-nejlip/"/>
        <a href="https://www.kurzy.cz/zpravy/nazory/A-V-T-31911/"/>
        <a href="https://www.kurzy.cz/zpravy/358667-kolik-penez-vam-pujci-hypotecni-banka-u-hypoteky-na-pronajem/"/>
        <a href="https://oz.kurzy.cz/bawag-bank-cz-as/hypoteka-hypotek-bawag-bank-pz444655u.htm"/>
        <a href="https://oz.kurzy.cz/hypoteka-hypotek-bawag-bank-zneni/"/>
        <a href="https://www.kurzy.cz/kryptomeny/bank-coin/nakup-"/>
        <a href="https://www.kurzy.cz/zpravy/nazory/A-V-T-25535/"/>
        <a href="https://oz.kurzy.cz/hvb-bank-czech-republic-as/banka-ktera-vam-opravdu-rozumi-hvb-bank-p355696zu.htm"/>
        <a href="https://movie.kurzy.cz/y/T0cJMIl_zo4"/>
        <a href="https://movie.kurzy.cz/y/iRKkpI9mVT8/"/>
        <a href="https://www.kurzy.cz/zpravy/391424-cez-vam-muze-vydelat-az-8--rocne-pozor-ale-na-rizika/"/>
        <a href="https://www.kurzy.cz/tema/1937725.html"/>
      </related>
    </article>
  </body>
</html>