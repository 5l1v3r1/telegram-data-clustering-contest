<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1076564/samsung-galaxy-a51-galaxy-a71-cena-w-europie/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-12-09T16:30:44+00:00"/>
    <meta property="og:title" content="Znamy ceny Samsunga Galaxy A51 i Galaxy A71 w Europie. Czy warto będzie je kupić?"/>
    <meta property="og:description" content="Galaxy A51 i Galaxy A71 pojawiły się w jednym z europejskich sklepów, dzięki czemu poznaliśmy ich ceny. Czy Samsung szykuje dwa średniaki o świetnym stosunku ceny do jakości? A może po raz kolejny Koreańczycy zdecydowanie przedobrzyli?"/>
  </head>
  <body>
    <article>
      <h1>Znamy ceny Samsunga Galaxy A51 i Galaxy A71 w Europie. Czy warto będzie je kupić?</h1>
      <address><time datetime="2019-12-09T16:30:44+00:00">09 Dec 2019, 16:30</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/12/Zrzut-ekranu-140.jpg"/>
        <figcaption>Fot. Samsung, Mab Hacker</figcaption>
      </figure>
      <p>Galaxy A51 i Galaxy A71 pojawiły się w jednym z europejskich sklepów, dzięki czemu poznaliśmy ich ceny. Czy Samsung szykuje dwa średniaki o świetnym stosunku ceny do jakości? A może po raz kolejny Koreańczycy zdecydowanie przedobrzyli?</p>
      <p>Kilka godzin temu pisałem o europejskich cenach <a href="https://bit.ly/2LD4MC8">Galaxy S10 Lite</a> i <a href="https://bit.ly/2LD4MC8">Galaxy Note 10 Lite</a>, które zdradził jeden ze słowackich sklepów. To jednak nie jedyne przedpremierowe nowości marki Samsung, które pojawiły się wstępnie w jego ofercie – ujawniono też ceny <b>Galaxy A51</b> i <b>Galaxy A71</b>.</p>
      <h3>Ceny Galaxy A51 i Galaxy A71 w Europie</h3>
      <p>Galaxy A51 i Galaxy A71 to średnia półka w ofercie Samsunga i ich ceny też są średniopółkowe, choć w skali tego producenta. Prezentują się one następująco:</p>
      <ul>
        <li>Samsung Galaxy A51 – <b>375 euro</b> (ok. 1605 złotych),</li>
        <li>Samsung Galaxy A71 – <b>469 euro</b> (ok. 2010 złotych).</li>
      </ul>
      <p>W tym momencie pozwolę sobie przypomnieć, że poprzednicy tych smartfonów kosztowali w Polsce na start odpowiednio 1599 i 1799 złotych, więc o ile cena Galaxy A51 w przeliczeniu jest w zasadzie taka sama, tak Galaxy A71 jest już wyraźnie droższy. Niestety, nie wiemy skąd to się bierze, bo o tym drugim telefonie wiemy naprawdę niewiele – <a href="https://www.gsmmaniak.pl/1069994/samsung-galaxy-a71-rendery/">znamy tylko jego wygląd</a> i wszystko to, co da się na tej postawie określić.</p>
      <p>Trochę inaczej jest z Galaxy A51.</p>
      <h3>Co wiemy o Galaxy A51?</h3>
      <p><a href="https://www.gsmmaniak.pl/1075732/samsung-galaxy-a51-specyfikacja-wyglad/">O Galaxy A51 pisałem całkiem niedawno</a>, więc tutaj tylko przybliżę najważniejsze elementy jego specyfikacji.</p>
      <p>Na wyposażeniu Galaxy A51 znajdziemy: procesor <b>Exynos 9611</b> z 4 lub 6 GB RAM i 64 lub 128 GB pamięci, akumulator 4000 mAh, ekran AMOLED typu Infinity-O (z dziurką na kamerkę selfie 32 MP) ze zintegrowanym czytnikiem linii papilanych, poczwórny aparat fotograficzny (48 MP + 12 MP + 5 MP + 5 MP), złącze jack 3,5 mm oraz NFC.</p>
      <figure>
        <a href="http://www.youtube.com/watch?v=rFsEH4atbKM">
          <img src="https://img.youtube.com/vi/rFsEH4atbKM/0.jpg"/>
        </a>
      </figure>
      <p>Będzie to więc trochę poprawiony <a href="https://www.gsmmaniak.pl/995138/samsung-galaxy-a50-test/">Galaxy A50</a>. Pytanie czy wystarczająco, by kupić go zamiast zeszłorocznego, <a href="https://www.ceneo.pl/77397396#pid=525">wyraźnie tańszego modelu</a>? Ostateczna decyzja należy oczywiście do klientów.</p>
      <p>Na koniec przypominam, że premiera Galaxy A51 i Galaxy A71 została zaplanowana na <b>12 grudnia</b>, a według wspomnianego sklepu sprzedaż na Słowacji rozpocznie się <b>27 grudnia</b>.</p>
      <h3>Polecamy:</h3>
      <related>
        <a href="https://www.gsmmaniak.pl/1075732/samsung-galaxy-a51-specyfikacja-wyglad/"/>
      </related>
      <related>
        <a href="https://www.gsmmaniak.pl/1069994/samsung-galaxy-a71-rendery/"/>
      </related>
      <p>
        <i>
          <a href="https://www.galaxyclub.nl/nieuws/prijzen-voor-samsung-galaxy-a51-a71-s10-lite-note-10-lite/">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1076462/samsung-galaxy-s10-lite-galaxy-note-10-lite-cena-w-europie/"/>
        <a href="https://www.gsmmaniak.pl/1076318/samsung-galaxy-s11-na-zdjeciach-ekskluzywny-aparat-108-mp/"/>
        <a href="https://www.gsmmaniak.pl/1075732/samsung-galaxy-a51-specyfikacja-wyglad/"/>
        <a href="https://www.gsmmaniak.pl/1075582/spokojnie-wykorzystasz-120-hz-samsung-galaxy-s11-plus-dostanie-ogromna-baterie/"/>
      </related>
    </article>
  </body>
</html>