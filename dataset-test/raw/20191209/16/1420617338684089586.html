<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/formia-organizzazione-e-sfruttamento-della-prostituzione-minorile-assolti-due-ragazzi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T16:09:02+00:00"/>
    <meta property="og:title" content="Formia, organizzazione e sfruttamento della prostituzione minorile: assolti due ragazzi"/>
    <meta property="og:description" content="Due ragazzi di Minturno, Pasquale Fabbricatore – arrestato il 31 maggio del 2016 a Formia e S.A denunciato a piede libero – erano stati accusati di organizzazione e sfruttamento della prostituzione minorile, insieme ad un altro uomo di nazionalità marocchina che, stando al racconto di una delle vittime, l’avrebbe sequestrata e poi violentata. La posizione […]"/>
  </head>
  <body>
    <article>
      <h1>Formia, organizzazione e sfruttamento della prostituzione minorile: assolti due ragazzi</h1>
      <address><time datetime="2019-12-09T16:09:02+00:00">09 Dec 2019, 16:09</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/04/tribunale-681x454.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Due ragazzi di Minturno, <b>Pasquale Fabbricatore</b> – arrestato il 31 maggio del 2016 a Formia e <b>S.A</b> denunciato a piede libero – erano stati accusati di <b>organizzazione e sfruttamento della prostituzione minorile</b>, insieme ad un altro uomo di nazionalità marocchina che, stando al racconto di una delle vittime, l’avrebbe sequestrata e poi violentata. La posizione di quest’ultimo era stata subito archiviata, ma si è finalmente conclusa anche la vicenda per i due ragazzi assolti dal tribunale di Cassino su richiesta del pm perché il <b>fatto non sussiste</b>. </p>
      <p>La vicenda vissuta da Pasquale Fabbricatore è stata spiegata durante una conferenza stampa alla presenza del ragazzo e dei suoi avvocati Pasquale Cardillo Cupo e Roberto Palermo. Il ragazzo, arrestato quando aveva 18 anni, ha raccontato i momenti difficili vissuti in carcere, gli 11 mesi agli arresti domiciliari, la vergogna delle accuse pesanti e la difficoltà a rifarsi una vita e a ricominciare da zero. </p>
      <p>Ora il Presidente del Collegio del tribunale di Cassino ha disposto il rinvio degli atti alla Procura per procedere contro le <b>due ragazze minorenn</b>i, che apparivano come le vittime di sfruttamento della prostituzione – rispettivamente una di Minturno e l’altra residente a Campodimele – per il <b>reato di calunnia</b>. Per i due giovani, invece, è arrivata la <b>piena assoluzione</b>. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/gaeta-e-terracina/formia-apertura-straordinaria-sportello-agenzia-riscossione-entro-il-2-dicembre-pagamento-rata-pace-fiscale.html"/>
        <a href="https://www.ilcorrieredellacitta.com/news/formia-testata-allex-moglie-mentre-assiste-il-figlio-in-ospedale-luomo-finisce-in-carcere.html"/>
        <a href="https://www.ilcorrieredellacitta.com/gaeta-e-terracina/formia-crolla-un-pino-a-causa-della-tromba-daria-tragedia-sfiorata.html"/>
        <a href="https://www.ilcorrieredellacitta.com/ultime-notizie/formia-coppia-gay-vessata-dai-vicini-di-casa-questa-mattina-lennesima-intimidazione.html"/>
        <a href="https://www.ilcorrieredellacitta.com/ultime-notizie/festival-della-commedia-italiana-paolo-conticini-star-della-serata-a-formia.html"/>
        <a href="https://www.ilcorrieredellacitta.com/news-latina/latina-ragazza-rianimazione-dopo-rinoplastica.html"/>
      </related>
    </article>
  </body>
</html>