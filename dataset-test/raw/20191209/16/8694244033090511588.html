<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/269797/directorul-cancelariei-prefectului-de-suceava-este-diana-mihaela-gasparel-prefectul-alexandru-moldovan-am-semnat-ordinul-de-numire"/>
    <meta property="og:site_name" content="NewsBucovina"/>
    <meta property="article:published_time" content="2019-12-09T16:44:19+00:00"/>
    <meta property="og:title" content="Directorul Cancelariei prefectului de Suceava este Diana Mihaela Gășpărel. Prefectul Alexandru Moldovan: Am semnat ordinul de numire"/>
    <meta property="og:description" content="Prefectul de Suceava, Alexandru Moldovan, a declarat pentru News Bucovina că a semnat luni seara ordinul de numire a Dianei Mihaela Gășpărel în funcția de director al Cancelariei Instituției Prefectului. „Am semnat ordinul de numire”, a declarat prefectul. El a spus că Diana Gășpărel are o experiență importantă în administrație. Prefectul a menționat că noul …"/>
  </head>
  <body>
    <article>
      <h1>Directorul Cancelariei prefectului de Suceava este Diana Mihaela Gășpărel. Prefectul Alexandru Moldovan: Am semnat ordinul de numire</h1>
      <address>
        <time datetime="2019-12-09T16:44:19+00:00">09 Dec 2019, 16:44</time>
      </address>
      <p>Prefectul de Suceava, Alexandru Moldovan, a declarat pentru News Bucovina că a semnat luni seara ordinul de numire a Dianei Mihaela Gășpărel în funcția de director al Cancelariei Instituției Prefectului.</p>
      <figure>
        <img src="https://www.newsbucovina.ro/wp-content/uploads/2019/12/Diana_Gasparel.jpg"/>
      </figure>
      <p>„Am semnat ordinul de numire”, a declarat prefectul.</p>
      <p>El a spus că Diana Gășpărel are o experiență importantă în administrație.</p>
      <p>Prefectul a menționat că noul director al Cancelariei va fi și responsabil cu comunicarea cu mass-media.</p>
      <p>Diana Mihaela Gășpărel a absolvit în iunie 1997 Facultatea de Biologie – secţia Ecologie a Universității Alexandru Ioan Cuza din Iași, iar apoi a devenit inspector debutant în cadrul Inspectoratului de Protecţia Mediului Iaşi.</p>
      <p>Din 2006 ea a preluat funcţia de comisar şef al Comisariatului Judeţean Iaşi din cadrul Gărzii Naţionale de Mediu.</p>
      <p>Din 2009 a coordonat activitatea de inspecţie de mediu în Regiunea de Nord – Est, cele şase comisariate judeţene: Bacău, Botoşani, Iaşi, Neamţ, Suceava şi Vaslui fiind servicii în structura Comisariatului Regional Suceava.</p>
      <p>Ea a preluat ulterior șefia Sucursalei Nord- Vatra Dornei a Societății Naționale a Apelor Minerale.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/269839/flutur-dupa-discutii-cu-reprezentantii-transgaz-a-constatat-ca-a-fost-doar-o-poveste-implicarea-fostei-guvernari-in-constructia-magistralei-de-gaz-spre-vatra-dornei-ma-voi-implica"/>
        <a href="https://www.newsbucovina.ro/actualitate/269820/primarul-ion-lungu-a-semnat-cu-ministrul-lucrarilor-publice-ion-stefan-contractul-de-finantare-pentru-amenajarea-zonei-de-agrement-din-zona-raului-suceava-proiectul-costa-162-milioane-de-lei-si-va"/>
        <a href="https://www.newsbucovina.ro/actualitate/269815/primul-demnitar-din-primaria-suceava-care-recunoaste-ca-sistemul-centralizat-de-incalzire-din-municipiu-e-perimat-si-nu-va-mai-rezista-mai-mult-de-trei-ani-viceprimarul-marian-andronache-spune-ca-luc"/>
      </related>
    </article>
  </body>
</html>