<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110643-Grigor-Dimitrov-s-nov-trenyor"/>
    <meta property="og:site_name" content="Канал 3"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="Григор Димитров с нов треньор"/>
    <meta property="og:description" content="Българинът ще работи с бившият наставник на Томи Хаас"/>
  </head>
  <body>
    <article>
      <h1>Григор Димитров с нов треньор</h1>
      <h2>Българинът ще работи с бившият наставник на Томи Хаас</h2>
      <address>
        <time datetime="2019-12-09T16:09:00+00:00">09 Dec 2019, 16:09</time>
      </address>
      <p>
        <b>Най-добрият български тенисист Григор Димитров започна работа с Крис Гро. Треньорът е работил в миналото с Томи Хаас. Роденият в Германия специалист бе в екипа на германеца в периода 2012-2013 година и след това през 2015г. Той е работил още с Михаел Берер, Тейлър Фриц и Брадли Клан.</b>
      </p>
      <p>В последните четири години Гро е бил консултант към тенис федерацията на САЩ.</p>
      <p>Григор Димитров вече започна своята подготовка за новия сезон. В последните няколко месеца Димитров е без треньор. За последно той работи с Радек Щепанек. На пресконференцията, която той даде в София първата ни ракета заяви, че все още получава съвети от Андре Агаси.</p>
      <p>Най-добрият резултат на българина за годината беше на турнир, в който той нямаше треньор. На Us Open и Радек Щепанек и Андре Агаси ги нямаше, а той достигна до полуфинал. Тогава Григор Димитров постигна една от най-големите победи в своята кариера, като надигра Роджър Федерер за първи път.</p>
      <related>
        <h4>Още по темата</h4>
        <a href="http://kanal3.bg/news/sport/tennis/108343-Grigor-Dimitrov%253A-Nadyavam-se-da-igraya-tenis-i-sled-10-g."/>
      </related>
    </article>
  </body>
</html>