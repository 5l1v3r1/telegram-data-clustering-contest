<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/country/news/598366/%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%AA%E0%A6%B0-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T16:47:00+00:00"/>
    <meta property="og:title" content="স্ত্রীকে কুপিয়ে হত্যার পর স্বামীর আত্মহত্যা"/>
    <meta property="og:description" content="টাঙ্গাইলের কালিহাতীতে স্ত্রীকে কুপিয়ে হত্যার পর লাল মিয়া (৫৫) নামের এক ব্যক্তি আত্মহত্যা করেছেন। সোমবার (৯ ডিসেম্বর) রাত ৮ টার দিকে উপজেলার আউলিয়াবাদ এলাকায় এ ঘটনা ঘটে।পুলিশ ও স্থানীয়রা জানান, নিহতের নাম আনোয়ারা বেগম (৫০)। এ দম্পতির দুই ছেলে ও এক মেয়ে রয়েছে। তাদের এক ছেলে আমিনুর কাতারে..."/>
  </head>
  <body>
    <article>
      <h1>স্ত্রীকে কুপিয়ে হত্যার পর স্বামীর আত্মহত্যা</h1>
      <address><time datetime="2019-12-09T16:47:00+00:00">09 Dec 2019, 16:47</time> by <a rel="author">টাঙ্গাইল প্রতিনিধি</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2015/12/13/3396ed0779981f2df1e7aec0e3b4a2c5-tangail-.jpg"/>
      </figure>
      <p>টাঙ্গাইলের কালিহাতীতে স্ত্রীকে কুপিয়ে হত্যার পর লাল মিয়া (৫৫) নামের এক ব্যক্তি আত্মহত্যা করেছেন। সোমবার (৯ ডিসেম্বর) রাত ৮ টার দিকে উপজেলার আউলিয়াবাদ এলাকায় এ ঘটনা ঘটে।<br/>পুলিশ ও স্থানীয়রা জানান, নিহতের নাম আনোয়ারা বেগম (৫০)। এ দম্পতির দুই ছেলে ও এক মেয়ে রয়েছে। তাদের এক ছেলে আমিনুর কাতারে এবং আরেক ছেলে আনোয়ার সৌদি আরবে থাকেন। বিদেশ থেকে ছেলেরা মায়ের নামে টাকা পাঠান। এ নিয়ে স্বামী-স্ত্রীর মধ্যে দীর্ঘদিন ধরে কলহ চলছিল। সোমবার রাতে নিজ ঘরে কথা কাটাকাটির একপর্যায়ে উত্তেজিত হয়ে লাল মিয়া দা দিয়ে আনোয়ারা বেগমকে কুপিয়ে হত্যা করেন। পরে নিজেও ঘরের মধ্যে গলায় ফাঁস দিয়ে আত্মহত্যা করেন।<br/>কালিহাতী থানার অফিসার ইনচার্জ (ওসি) হাসান আল মামুন বিষয়টি নিশ্চিত করে বলেন, ‘খবর পেয়ে ঘটনাস্থলে গিয়ে লাশ দুটি উদ্ধার করা হয়েছে। ঘটনার বিস্তারিত জানার চেষ্টা চলছে।’</p>
      <p> </p>
      <footer>/ওআর/</footer>
    </article>
  </body>
</html>