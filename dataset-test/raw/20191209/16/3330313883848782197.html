<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/907189/helmond-sport-niet-vervolgd-wel-aannemelijk-dat-sidibe-racistisch-bejegend-is.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-12-09T16:44:00+00:00"/>
    <meta property="og:title" content="Helmond Sport niet vervolgd na Zwarte Piet-opmerkingen aan adres Jong PSV-speler"/>
    <meta property="og:description" content="De aanklager gaat Helmond Sport niet vervolgen na incidenten op de tribunes tijdens de wedstrijd tegen Jong PSV van afgelopen vrijdag. Jong PSV-speler Sekou Sidibe gaf na de wedstrijd aan racistisch te zijn bejegend door een aantal Helmond-fans. De directeur van Helmond Sport, Leon Vlemmings, haalt opgelucht adem. &quot;Ik ben blij dat dit de conclusie is van een uitvoerig onderzoek&quot;, laat hij weten aan het Eindhovens Dagblad. &quot;Helmond Sport is een club die zich sterk en positief inzet voor de maatschappij.&quot; Helmondse fans reageren op 'racistisch bejegende' Sidibe: 'Waar ben je mee bezig?'"/>
  </head>
  <body>
    <article>
      <h1>Helmond Sport niet vervolgd na Zwarte Piet-opmerkingen aan adres Jong PSV-speler</h1>
      <address>
        <time datetime="2019-12-09T16:44:00+00:00">09 Dec 2019, 16:44</time>
      </address>
      <p>
        <b>De aanklager gaat Helmond Sport niet vervolgen na incidenten op de tribunes tijdens de wedstrijd tegen Jong PSV van afgelopen vrijdag. Jong PSV-speler Sekou Sidibe gaf na de wedstrijd aan racistisch te zijn bejegend door een aantal Helmond-fans.</b>
      </p>
      <p>De directeur van Helmond Sport, Leon Vlemmings, haalt opgelucht adem. "Ik ben blij dat dit de conclusie is van een uitvoerig onderzoek", laat hij weten aan het <a href="https://www.ed.nl/helmond-sport/helmond-sport-niet-vervolgd-voor-incident-rond-sidibe-onheuse-bejegening-wel-aannemelijk~ab0c8e6b/?utm_source=twitter&amp;utm_medium=social&amp;utm_campaign=socialsharing_web"><i>Eindhovens Dagblad</i></a>. "Helmond Sport is een club die zich sterk en positief inzet voor de maatschappij."</p>
      <p>De aanklager betaald voetbal geeft aan dat Helmond Sport geen tuchtrechtelijk verwijt kan worden gemaakt na het opstellen van een dossier. Sidibe gaf vrijdag al aan dat hij de opmerkingen van de supporters niet vond kunnen. Hij werd uitgemaakt voor 'Zwarte Piet'. "Daarom werd ik ook boos en dat heb ik ook laten blijken."</p>
      <p>Helmond Sport startte na de uitspraken van Sidibe gelijk een onderzoek en bracht een statement naar buiten waarin het kritiek toonde op de racistische geluiden. Volgens de aanklager heeft de club voldoende gedaan om uit te zoeken of er racistische uitlatingen zijn gedaan en meldt dat er geen verdere getuigen zijn die bevestigen dat er met Zwarte Piet is geroepen. Toch neemt de aanklager wel aan dat het 'aannemelijk' is dat Sidibe opmerkingen naar zijn hoofd geslingerd heeft gekregen.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905915/helmondse-fans-reageren-op-racistisch-bejegende-sidibe-waar-ben-je-mee-bezig-.html?campname=highlighted-content&amp;camplink=onderaan"/>
      </related>
    </article>
  </body>
</html>