<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23012/na-suho-so-potegnili-19-smucev-in-11-scuk.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T16:43:00+00:00"/>
    <meta property="og:title" content="Na suho so potegnili 19 smučev in 11 ščuk!"/>
    <meta property="og:description" content="V organizaciji RD Radgona - Temeljna enota Videm, je na Blaguškem jezeru v Slovenskih goricah potekalo zanimivo druženje in tekmovanje ribičev - duo spinn cup. Na tekmovanju v dvojicah je kljub mrzlem, turobnem in zlasti meglenem dnevu sodelovalo kar 42 ribičev, torej 21 parov z območja Gornje Radgone, iz celega Prekmurja ..."/>
  </head>
  <body>
    <article>
      <h1>Na suho so potegnili 19 smučev in 11 ščuk!</h1>
      <h2>Kar 21 dvojic se je udeležilo zanimivega tekmovanja na Blaguškem jezeru</h2>
      <address><time datetime="2019-12-09T16:43:00+00:00">09 Dec 2019, 16:43</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/na-suho-so-potegnili-19-smucev-in-11-scuk_3151812372.jpg"/>
        <figcaption>Duo spinn cup na Blaguškem jezeru</figcaption>
      </figure>
      <p>V organizaciji RD Radgona - Temeljna enota Videm, je na Blaguškem jezeru v Slovenskih goricah potekalo zanimivo druženje in tekmovanje ribičev - duo spinn cup. Na tekmovanju v dvojicah je kljub mrzlem, turobnem in zlasti meglenem dnevu sodelovalo kar 42 ribičev, torej 21 parov z območja Gornje Radgone, iz celega Prekmurja in Štajerske, a tudi iz sosednje Hrvaške. Vsi udeleženci so ulovili 11 smučev in 19 ščuk, a kot pravi tajnik TE Videm <b>Kristjan Hegler</b> je "porazno", da od 21 parov niti ene ribe ni dobilo kar osem dvojic. Toda to je pripisal mrzlemu vremenu in sploh pogojem tekmovanja. Ob tem se je Hegler zahvalil vsem sodelujočim ribičem in sodnikom, ki so kljub mrazu bili prisotni na druženju.</p>
      <p>Končni vrstni red: 1. Tilen Slekovec &amp; Uroš Slekovec (oba Murščak), 2. Marko Pintarič &amp; Uroš Lovrec (Gornja Radgona/Ptuj), 3. Dominik Muža &amp; Dražen Muža (Petrinja, Hrvaška), 4. Jože Kovač &amp; Sani Župec (Apače/Stogovci), 5. Borut Novak &amp; Boštjan Novak (Gornja Radgona/Kraljevci) itd.</p>
      <p>Z največjo ulovljeno ribo se lahko pohvali <b>Uroš Lovrec</b>, ki je ujel 62 cm dolgo ščuko. Priznanja in nagrade sta najboljšim podelila predsednik in blagajnik RD Radgona, Temeljna enota Videm, <b>Daniel Horvat</b> in <b>Tadej Vajs</b>. In ob dobri družbi, prijetnem namakanju ter druženju, dobrem kulinaričnem in tekočem okrepčilu, kljub nizki temperaturi ozračja in vode, nikomur ni bilo niti mrzlo...</p>
    </article>
  </body>
</html>