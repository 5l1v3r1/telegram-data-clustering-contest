<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/netiketai-darbo-netekes-buves-zalgirio-strategas-man-bus-sunku-grizti-dirbti-i-graikija/300495"/>
    <meta property="og:site_name" content="krepsinis.net"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Netikėtai darbo netekęs buvęs „Žalgirio“ strategas: man bus sunku grįžti dirbti į Graikiją"/>
    <meta property="og:description" content="Atėnų Peristeri komandą palikęs Ilias Zouros tokio sprendimo buvo šokiruotas."/>
  </head>
  <body>
    <article>
      <h1>Netikėtai darbo netekęs buvęs „Žalgirio“ strategas: man bus sunku grįžti dirbti į Graikiją </h1>
      <address>
        <time datetime="2019-12-09T16:30:00+00:00">09 Dec 2019, 16:30</time>
      </address>
      <p>Atėnų „Peristeri“ komandą palikęs <b>Ilias Zouros </b>tokio sprendimo buvo šokiruotas.</p>
      <p>Buvusio Kauno „Žalgirio“ stratego treniruojamas klubas Graikijos lygoje žengė antroje pozicijoje, bet ekipos vadovai priėmė netikėtą sprendimą atleisti vyr. trenerį.</p>
      <p>„Eurohoops“ portalui graikas teigė, kad tokia įvykių baigtis jam buvo didelė staigmena, dėl kurios jis abejoja, ar dar kada dirbs gimtojoje šalyje.</p>
      <p>Tiesa, be darbo I.Zouros ilgai nebuvo ir jau stojo prie Holono UNET vairo.</p>
      <p>„Nesitikėjau, kad išgirsiu, jog turiu trauktis. Dirbu trenerio darbą 34 metus ir tokio dalyko man dar nėra nutikę. Keli žaidėjai buvo traumuoti, bet ėjome teisingu keliu. Neturiu paaiškinimo tam, kas nutiko, man tai – mįslė. Man bus sunku vėl grįžti treniruoti Graikijos klubą.</p>
      <p>Su Holono klubu kontaktavome dar vasarą, tarp mūsų buvo gera chemija, bet prie komandos vairo stojo Sharonas Druckeris, o aš išvykau į „Periteri“. Tačiau kai mane atleido, su manimi susisiekė Izraelio ekipa ir nusprendžiau prie jos prisijungti“, – sakė I.Zouros.</p>
    </article>
  </body>
</html>