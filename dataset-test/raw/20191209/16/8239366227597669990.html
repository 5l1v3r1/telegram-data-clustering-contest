<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/markiyan_malskyy_sered_nayuspishnishyh_kerivnykiv_oblastey_ukrainy_332721.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T16:21:00+00:00"/>
    <meta property="og:title" content="Маркіян Мальський серед найуспішніших керівників областей України"/>
    <meta property="og:description" content="Інтернет-ресурс “Деловая столица” вчергове підготував рейтинг успішності голів областей України. До п’ятірки найкращих увійшов і очільник Львівської ОДА Маркіян Мальський."/>
  </head>
  <body>
    <article>
      <h1>Маркіян Мальський серед найуспішніших керівників областей України</h1>
      <h2>Інтернет-ресурс “Деловая столица” вчергове підготував рейтинг успішності голів областей України. До п’ятірки найкращих увійшов і очільник Львівської ОДА Маркіян Мальський.</h2>
      <address>
        <time datetime="2019-12-09T16:21:00+00:00">09 Dec 2019, 16:21</time>
      </address>
      <figure>
        <img src="https://galinfo.com.ua/media/gallery/intxt/r/e/reiting.jpg"/>
      </figure>
      <p>Як повідомляє “<a href="https://www.dsnews.ua/politics/reyting-gubernatorov-kogo-sleduyushchego-uvolit-zelenskiy-09122019100000?fbclid=IwAR0e5j3toQmspqizcUSCW6zXXJbEXglXtOmze0p7olxBwZfA1cuVXa2flZ8">ДС</a>”, до першої п'ятірки лідерів рейтингу входить голова Львівської ОДА Маркіян Мальський. Він набрав 49 балів. На посаді Маркіян Маркіянович з 5 липня. Відтоді область досягла чимало успіхів. Зокрема, вона входить до четвірки кращих за загальною площею нового житла на тисячу мешканців. А а також серед п’яти регіонів з найбільшою загальною площею нових нежитлових будівель на тисячу мешканців. Більш того — показник безробіття населення працездатного віку тут найнижчий.</p>
      <p>Аналізуючи звіти та офіційну інформацію відповідних установ, ДС прийшла до висновку, що Львівщина залишається другою після Києва за динамікою чисельності штатних працівників.</p>
      <p>Однак, за цим показником ситуація в області погіршилася: якщо в першому півріччі кількість працівників зросла на 0,1% в порівнянні з аналогічним періодом минулого року (2018 року), то за підсумками трьох кварталів скоротилося на 0,2%.</p>
      <p>Також на Львівщині погіршилась динаміка нефінансових послуг: у першому півріччі було зростання на 0,4% в ринкових цінах, а за підсумками трьох кварталів — вже падіння на 0,7%. За динамікою будівництва область опустилася з п'ятого місця на 14: якщо в першому півріччі будівельна продукція виросла на 39,5%, то за підсумками трьох кварталів — тільки-но на 20%. До того ж негативну динаміку продовжує демонструвати промисловість: падіння на 2,9% в січні-вересні і на 3% за підсумками десяти місяців.</p>
      <figure>
        <img src="https://galinfo.com.ua/media/gallery/intxt/m/a/malsk_eea36.jpg"/>
        <figcaption>Маркіян Мальський на інвестиційному форумі в Маріуполі.</figcaption>
      </figure>
      <p><b>Додамо</b>, що від літа в Україні спостерігається падіння промислового виробництва: у червні — на 2,3% в порівнянні з тим же місяцем минулого року, в липні — на 0,2%, в серпні — на 1,7%, у вересні — на 1 , 1%, в жовтні — на 5%. Цим знівельовано весь приріст, досягнутий в січні-травні. За підсумками десяти місяців отримали скорочення промпродукції на 0,6%. Негативна динаміка зафіксована вже в 13 з 23 регіонів.</p>
      <p>Окрім того, в 11 областях зменшився обсяг реалізованих нефінансових послуг, у восьми — скоротився обсяг освоєних капітальних інвестицій, в п'яти — впало сільгоспвиробництво і обвалився експорт товарів і послуг, в трьох — допущений відтік прямих іноземних інвестицій і впало будівництво.</p>
      <p>Середньооблікова чисельність штатних працівників в Україні скоротилася в січні-вересні на 2,5%, а за підсумками десяти місяців — вже на 2,7%. Кількість працівників зменшилася у всіх регіонах, крім Києва.</p>
      <p>Навесні відновили зростання заборгованості із зарплати. Протягом березня-вересня сума боргу зросла з 2,45 до 3,14 млрд грн, а на 1 листопада досягла 3,44 млрд грн. Це на 40% більше, ніж на 1 березня. Заборгованість перед працівниками збільшилася в усіх регіонах, крім чотирьох.</p>
      <p>Все йде до того, що проблеми в економіці будуть наростати. І це спільна відповідальність всієї Зе-команди, включно з президентом, парламентською більшістю, урядом і голівами ОДА.</p>
      <p><b>Нагадаємо</b>, що “ДС” підсумувала показники соціально-економічний розвитку регіонів за три квартали. <a href="https://www.dsnews.ua/politics/reyting-gubernatorov-gde-samye-slabye-mesta-ze-komandy-15102019110000">Методика</a> була описана у публікації рейтингу за перше півріччя і залишається незмінною. Порівнюються показники 23 регіонів (без окупованих АРК і Севастополя та частково окупованих Донеччини та Луганщини) за 20 суспільно важливими критеріям. Усі цифри взяті з відомостей Держстату та його територіальних органів.</p>
    </article>
  </body>
</html>