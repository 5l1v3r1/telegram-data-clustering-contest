<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/catradio/aquesta-es-la-setmana-del-teatre-a-catalunya-radio/nota-de-premsa/2969708/"/>
    <meta property="og:site_name" content="CCMA"/>
    <meta property="article:published_time" content="2019-12-09T16:25:32+00:00"/>
    <meta property="og:title" content="Aquesta és la setmana del teatre a Catalunya Ràdio"/>
    <meta property="og:description" content="Des d'avui, 9 de desembre, fins al diumenge 15, Catalunya Ràdio du a terme una iniciativa de suport al teatre, incorporant informació relacionada amb l'actualitat de l'escena teatral catalana en la programació de tota la setmana."/>
  </head>
  <body>
    <article>
      <h1>Aquesta és la setmana del teatre a Catalunya Ràdio</h1>
      <h2>Des d'avui, 9 de desembre, fins al diumenge 15, Catalunya Ràdio du a terme una iniciativa de suport al teatre, incorporant informació relacionada amb l'actualitat de l'escena teatral catalana en la programació de tota la setmana.</h2>
      <address><time datetime="2019-12-09T16:25:32+00:00">09 Dec 2019, 16:25</time> by <a rel="author">Catalunya Ràdio</a></address>
      <p>
        <b>Actors concursant cada dia a "L'apocalipsi"</b>
      </p>
      <p>De dilluns 9 a divendres 13, a les 12.05, el concurs "<a href="https://www.ccma.cat/catradio/lapocalipsi/">L'apocalipsi (El matí de Catalunya Ràdio)</a>", amb Elisenda Carod, Elisenda Pineda i Charlie Pee, tindrà cada dia un actor concursant al programa: <a href="https://www.ccma.cat/catradio/alacarta/lapocalipsi-el-mati-de-catalunya-radio/el-mon-sacaba-marc-rodriguez-sassabenta-en-directe-que-esta-en-un-concurs-i-antetukoumpo/audio/1057327/">dilluns, Marc Rodríguez</a>; dimarts, Ivan Labanda i Xana Sousa Gómez; dimecres, Elena Gadel; dijous, Mikel Iglesias, i divendres, Joan Pera.</p>
      <p> </p>
      <p>
        <b>Dilluns 9: "L'amic retrobat", "Europa bull" i "Hamlet", a iCat</b>
      </p>
      <p>Avui a les 22.30, el programa "<a href="https://www.ccma.cat/catradio/entre-caixes/">Entre caixes</a>", d'iCat, amb Carme Canet i Pep Vila, parla amb els actors Quim Avila i Joan Amargós, que protagonitzen "L'amic retrobat" al Teatre Nacional de Catalunya (TNC); Jordi Oriol, director de l'obra "Europa bull", també al TNC, i el titellaire Jorge Valle, que mostrarà com és el "Hamlet" de Shakespeare amb titelles que estrena a la sala Versus Glòries de Barcelona.</p>
      <p> </p>
      <p>
        <b>Els actors Joan Pera, Jordi Bosch i Paco Mir, a "La nit dels ignorants 3.0"</b>
      </p>
      <p>També avui, a partir de la 1 de la matinada, "<a href="https://www.ccma.cat/catradio/la-nit-dels-ignorants/">La nit dels ignorants 3.0</a>", amb <b>Xavier Solà</b>, entrevistarà l'actor <b>Joan Pera</b>, que protagonitza "El pare de la núvia" al Teatre Condal de Barcelona fins al 9 de febrer vinent. El programa entrevistarà també els actors <b>Jordi Bosch</b>, la matinada del dijous 12, i <b>Paco Mir</b>, la del diumenge 15.</p>
      <p> </p>
      <p>
        <b>Dimarts 10: Feliu Formosa i Joan Casas parlen de les set tragèdies de Sòfocles</b>
      </p>
      <p>El programa "<a href="https://www.ccma.cat/catradio/lirradiador/">L'irradiador</a>", d'iCat, amb <b>David Guzmán</b>, parlarà demà, a les 22.30, amb</p>
      <p>dos grans savis del teatre com són <b>Feliu Formosa</b> i <b>Joan Casas</b>, que han curat i traduït les set tragèdies senceres que es conserven de l'autor grec a "Sòfocles: tragèdies" (Comanegra, en coedició amb l'Institut del Teatre).</p>
      <p> </p>
      <p>
        <b>Dijous 12: Carme Portacelli, Mercè Pons, Marta Bayarri i Pere Arquillué</b>
      </p>
      <p>A les 11.00, "<a href="https://www.ccma.cat/catradio/el-mati-de-catalunya-radio/">El matí de Catalunya Ràdio</a>", amb <b>Mònica Terribas</b>, dedicarà "El galliner" d'<b>Àlex Gorina</b>, <b>Alfons Gorina</b> i <b>Gemma Ruiz</b>, a entrevistar la directora teatral <b>Carme Portacelli</b>, que aquell mateix dia 12 estrena "Mrs. Dalloway", de <b>Virginia Woolf</b>, al Teatre Nacional de Catalunya. Àlex Gorina recordarà cinc pel·lícules que han explicat el món del teatre de manera deliciosa i la Gemma Ruiz farà un repàs d'algunes de les properes estrenes teatrals més contundents.</p>
      <p>A les 17.00, l'"<a href="https://www.ccma.cat/catradio/estat-de-gracia/">Estat de Gràcia</a>", amb <b>Roger de Gràcia</b>, parlarà de la precarietat laboral al món del teatre, especialment de les dones a partir dels 45-50 anys, amb les actrius <b>Mercè Pons</b> i <b>Marta Bayarri</b>.</p>
      <p>A partir de les 19.00, el "<a href="https://www.ccma.cat/catradio/tot-costa/">Tot costa</a>", amb <b>Jordi Costa</b> i <b>Sònia Gelmà</b>, a la secció "L'esport és cultura", entrevistarà l'actor <b>Pere Arquillué</b>, que protagonitza l'obra "Jerusalem", de <b>Jez Butterworth</b>, al Teatre Romea de Barcelona fins al 6 de gener.</p>
      <p> </p>
      <p>
        <b>Divendres 13: La "Vida digital" de Mont Plans</b>
      </p>
      <p>A partir de les 13.00, "<a href="https://www.ccma.cat/catradio/popap/">Popap</a>", amb <b>Mariola Dinarès</b>, entrevistarà l'actriu <b>Mont Plans</b> per conèixer la seva "vida digital".</p>
      <p> </p>
      <p>
        <b>Dissabte 14: Especial Samuel Beckett</b>
      </p>
      <p>A partir de les 23.00, "<a href="https://www.ccma.cat/catradio/ciutat-maragda/">Ciutat Maragda</a>", amb <b>David Guzman</b>, farà un especial <b>Samuel Beckett</b> amb motiu dels 30 anys de la mort de l'autor irlandès i de la creació de la Sala Beckett de Barcelona, en què repassarà la seva obra teatral i la programació especial de la Sala amb el seu director, <b>Toni Casares</b>.</p>
      <p> </p>
      <p>
        <b>Diumenge 15: Teatre musical i esport</b>
      </p>
      <p>A partir de les 18.00, el "<a href="https://www.ccma.cat/catradio/tot-gira/">Tot gira</a>", amb <b>David Clupés</b>, farà una peça de <b>Xevi Soler</b> sobre la relació entre el teatre musical i l'esport.</p>
      <p> </p>
      <p>
        <a href="http://www.catradio.cat/">catradio.cat</a>
      </p>
      <p> </p>
    </article>
  </body>
</html>