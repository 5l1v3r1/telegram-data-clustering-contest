<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/141305/%D9%87%D9%85%D8%AA%DB%8C-%D8%AF%D9%84%D8%A7%DB%8C%D9%84-%D8%A7%D9%81%D8%B2%D8%A7%DB%8C%D8%B4-%D8%AF%D9%84%D8%A7%D8%B1-%D8%A8%D9%87-%DB%B1%DB%B3%DB%B5%DB%B5%DB%B0-%D8%AA%D9%88%D9%85%D8%A7%D9%86-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF-%D9%88-%D8%A7%D9%85%DB%8C%D8%AF%D9%88%D8%A7%D8%B1-%D8%A8%D9%87-%D8%A2%DB%8C%D9%86%D8%AF%D9%87-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-12-09T16:24:00+00:00"/>
    <meta property="og:title" content="همتی دلایل افزایش دلار به ۱۳۵۵۰ تومان را اعلام کرد و امیدوار به آینده شد"/>
    <meta property="og:description" content="رئیس کل بانک مرکزی با اعلام دلایل نوسانات اخیر بازار و دلار امروز ۱۳۵۵۰ تومانی گفت : امیدواری زیادی وجود دارد که شرایط به روال طبیعی گذشته باز گردد."/>
  </head>
  <body>
    <article>
      <h1>همتی دلایل افزایش دلار به ۱۳۵۵۰ تومان را اعلام کرد و امیدوار به آینده شد</h1>
      <address>
        <time datetime="2019-12-09T16:24:00+00:00">09 Dec 2019, 16:24</time>
      </address>
      <p>
        <i>رئیس کل بانک مرکزی با اعلام دلایل نوسانات اخیر بازار و دلار امروز ۱۳۵۵۰ تومانی گفت : امیدواری زیادی وجود دارد که شرایط به روال طبیعی گذشته باز گردد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a> به نقل از تسنیم ، عبدالناصر همتی در خصوص دلایل نوسانات اخیر دلار که امروز به 13550 تومان هم رسید گفت: صبر ما زیاد است و همانطور که در یک سال گذشته نرخ ارز را کنترل کردیم و متناسب با ارزش ذاتی آن نرخ‌ها تعدیل شد، اکنون نیز این تلاش را برای بازگرداندن ثبات به بازار ادامه می‌دهیم. امیدواری زیادی وجود دارد که شرایط به روال طبیعی گذشته باز گردد.</p>
      <p>وی افرود: با موضوع نرخ ارز و نوسانات هیجانی برخورد نمی‌کنیم و ثبات را به بازار ارز برمی گردانیم. شوک قیمتی بنزین و فضای روانی داخل و خارج بر اقتصاد بخشی از علت این افزایش قیمت ارز بود. از طرف دیگر فضاسازی دیروز درباره لایحه بودجه و تلاش برای اعلام مشکل دار بودن بودجه ، منجر به بروز شوک‌هایی از سوی طرفداران افزایش نرخ ارز رخ داد و طبق اطلاعات ، شبکه‌هایی در خارج نیز برای افزایش نرخ ارز تلاش می‌کنند.</p>
      <p>همتی ادامه داد : بی‌ثباتی عراق نیز بی‌تاثیر نبود و مقداری از صادرات را مختل کرد. علاوه بر این در پایان سال میلادی ، تسویه حساب شرکت‌ها با طرف‌های خارجی افزایش یافته و منجر به رشد تقاضا شده است .</p>
      <p>براساس این گزارش، امروز هم در ادامه روند صعودی قمیت ها در بازار ارز ، بهای هر دلار از 13550 تومان فراتر رفت و هر یورو هم به 14850 تومان در حال داد و ستد است . سکه تمام طرح جدید و قدیم هم از 4.62 میلیون تومان عبور کرد و هر گرم طلا هم از بیشتر از 471 هزار تومان شد.</p>
      <p>انتهای پیام</p>
    </article>
  </body>
</html>