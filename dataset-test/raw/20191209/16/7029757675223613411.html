<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/rusiya-razdava-pasporti-na-125-000-zhiteli-v-separatistka-iztochna-ukrayna.html"/>
    <meta property="og:site_name" content="News.bg"/>
    <meta property="article:published_time" content="2019-12-09T16:36:21+00:00"/>
    <meta property="og:title" content="Русия раздава паспорти на 125 000 жители в сепаратистка източна Украйна"/>
    <meta property="og:description" content="Повече от 160 000 жители са кандидатствали за руски паспорти"/>
  </head>
  <body>
    <article>
      <h1>Русия раздава паспорти на 125 000 жители в сепаратистка източна Украйна</h1>
      <address>
        <time datetime="2019-12-09T16:36:21+00:00">09 Dec 2019, 16:36</time>
      </address>
      <p><b>Русия е издала паспорти на 125 000 жители</b> на държаната от бунтовници <b>източна Украйна</b>, заяви министърът на вътрешните работи на Русия, <b>задълбочавайки връзките на Москва със сепаратисткия регион</b>, дори при започнали преговори с Киев, насочени към прекратяване на конфликта, съобщава "Ройтерс".</p>
      <p>През април, президентът Владимир <b>Путин опрости процедурата за руски паспорти за жителите на проруската, държана от сепаратисти Украйна</b>, което накара<b> Киев да призове Запада за нови международни санкции срещу Москва</b>.</p>
      <p><b>Повече от 160 000 жители са кандидатствали за руски паспорти</b>, от които 125 000 са ги получили, заяви вътрешният министър Владимир Колоколцев, цитиран от ТАСС.</p>
      <p><b>Путин пристигна в Париж за преговори за конфликта в източна Украйна</b> с лидерите на Украйна, Германия и Франция. Това е първият път от три години, в който лидерите се срещат за подобна среща на върха.</p>
      <p>Очаква се те <b>да настояват за прекратяване на огъня</b> в конфликт, продължил повече от пет години и взел живота над 13 000 души. Но <b>перспективите за пробив остават мрачни</b>, смятат дипломати.</p>
      <p><b>Киев обвинява Москва, че води неофициална война в източна Украйна</b>, доставя<b> войски и тежко въоръжение в района на Донбас</b>. Русия отрича и определя конфликта като гражданска война.</p>
    </article>
  </body>
</html>