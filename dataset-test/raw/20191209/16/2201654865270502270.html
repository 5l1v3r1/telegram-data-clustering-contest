<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.napi.hu/nemzetkozi_gazdasag/meghalt_a_fed_volt_elnoke.696537.html"/>
    <meta property="og:site_name" content="Napi.hu"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Meghalt a Fed volt elnöke"/>
    <meta property="og:description" content="Meghalt 92 éves korában Paul Volcker, a Federal Reserve (Fed) egykori elnöke."/>
  </head>
  <body>
    <article>
      <h1>Meghalt a Fed volt elnöke</h1>
      <h2>Meghalt 92 éves korában Paul Volcker, a Federal Reserve (Fed) egykori elnöke.</h2>
      <address><time datetime="2019-12-09T16:30:00+00:00">09 Dec 2019, 16:30</time> by <a rel="author" href="https://www.napi.hu/szerzo/Domokos%20L%C3%A1szl%C3%B3" target="_blank">Domokos László</a></address>
      <p>Paul Volcker 1979-1987 között vezette az amerikai jegybankot. A <a href="https://www.marketwatch.com/story/former-fed-chairman-paul-volcker-dies-at-92-2019-12-09">legendás jegybankár </a>kitartóan harcolt az infláció ellen.</p>
      <p>Még Jimmy Carter amerikai elnök nevezte ki őt a Fed élére 1979 augusztusában. Vezetése alatt a Fed hamarosan elkezdte tovább emelni a rövid távú nominális kamatokat arra a szintre, amely lejjebb vitte az inflációt. Volcker, akit 1981 januárjától Ronald Reagan elnök is támogatott, a heves politikai támadások ellenére kitartott ezen politika mellett, és 1981 júliusára az irányadó ráta 22 százalékon tetőzött.</p>
      <p>Aktív volt a 2008-as gazdasági válság utáni időszakban is. A Volckerről elnevezett szabály <a href="https://www.napi.hu/tozsdek-piacok/elkeszult_a_volcker-szabaly_vegleges_valtozata.571672.html">megtiltotta </a>a bankoknak a saját számlás kereskedést (proprietary trading) 2013-tól. Ez a tágabb Dodd-Frank pénzügyi piacszabályozási csomag része volt, amelyet még 2010-ben szavaztak meg.</p>
      <p><a href="https://en.wikipedia.org/wiki/Paul_Volcker">Legutóbb </a>2009. február és 2011. január között Barack Obama elnök gazdasági tanácsadó testületének elnöke volt.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://dex.hu/x.php?id=index_kulfold_cikklink&amp;url=https%3A%2F%2Fajanlat.indamediasales.hu%2Fmarkabiztonsag%2FIndamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál. Indamedia Csoport</p>
    </article>
  </body>
</html>