<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191209-hatvana-metert-masztak-felfele-a-negyeves-ikrek.html"/>
    <meta property="og:site_name" content="Origo"/>
    <meta property="article:published_time" content="2019-12-09T16:43:00+00:00"/>
    <meta property="og:title" content="Hatvan métert másztak felfelé a négyéves ikrek egy árokba zuhant autóból"/>
    <meta property="og:description" content="Az apjuk szörnyethalt az autóban, miután lezuhantak."/>
  </head>
  <body>
    <article>
      <h1>Hatvan métert másztak felfelé a négyéves ikrek egy árokba zuhant autóból</h1>
      <address><time datetime="2019-12-09T16:43:00+00:00">09 Dec 2019, 16:43</time> by <a rel="author">MTI</a></address>
      <p><b>Csaknem 60 métert mászott felfelé egy árokból egy négyéves ikerpár, miután autóbalesetet szenvedtek apjukkal - közölte a Washington állami rendőrség. <br/></b>A seattle-i KING-TV beszámolója szerint a 47 éves Corey Simmons péntek délután karambolozott a Washington állambeli Whidbey Islanden.</p>
      <aside>A férfi nem volt bekötve, amikor a jármű fáknak csapódott, majd legurult az árokba.</aside>
      <p>A családtagok szerint</p>
      <p><mark>az ikrek, miután kiszabadították magukat a hátsó ülésről, nagyjából 61 métert másztak felfelé, mire elérték az autóutat.<br/></mark><br/>A rendőrség szerint a kislányokat végül kisebb sérülésekkel szállították kórházba, miután egy arra autózó nő észrevette őket, és értesítette a rendőrséget.</p>
      <p>A Seattle-től 55 kilométerre északra történt baleset körülményeit még vizsgálják.</p>
    </article>
  </body>
</html>