<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/beurs/beurs-inside/artikel/4949401/willem-middelkoop-beleggen-goud-en-grondstoffen"/>
    <meta property="og:site_name" content="RTLZ"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Middelkoop over beleggen in grondstoffen: 'Inspelen op toekomstige schaarste'"/>
    <meta property="og:description" content="Willem Middelkoop belegt met zijn Commodity Discovery Fund in bedrijven in de grondstoffensector. De sector doet het erg slecht en zijn fonds is nog maar 58 procent van wat het ooit was. Toch denkt Willem nog steeds dat grondstoffen een goede investering zijn voor de toekomst."/>
  </head>
  <body>
    <article>
      <h1>Middelkoop over beleggen in grondstoffen: 'Inspelen op toekomstige schaarste'</h1>
      <address>
        <time datetime="2019-12-09T16:18:00+00:00">09 Dec 2019, 16:18</time>
      </address>
      <p>Willem Middelkoop belegt met zijn Commodity Discovery Fund in bedrijven in de grondstoffensector. De sector doet het erg slecht en zijn fonds is nog maar 58 procent van wat het ooit was. Toch denkt Willem nog steeds dat grondstoffen een goede investering zijn voor de toekomst.</p>
      <p>Willem Middelkoop belegt al vijftien jaar professioneel in grondstoffen. Hij stapte naar eigen zeggen op het verkeerde moment in. In het programma Beurs Inside bespreekt hij met Roland Koopman waarom hij nog steeds vertrouwen heeft in beleggen in deze sector.</p>
      <p>
        <b>
          <a href="https://www.onlineseminar.nl/rtlz/webinar/28012/willem-middelkoop-cdf-is-de-hoofdgast-bij-beurs-in/#watch-player">Kijk hier de hele uitzending terug.</a>
        </b>
      </p>
      <h3>Crisis voor de grondstoffensector</h3>
      <p>Willem Middelkoop legt uit dat de grondstoffensector in de ergste crisis zit. "Ons instapmoment bij Commodity Discovery Fund was echt een hele slechte timing." Toch houdt hij vertrouwen en mikt hij op een toekomstige schaarste in grondstoffen.</p>
      <p>Willem merkt op dat we in een wereld leven waarin we alles uit de grond halen. "We produceren veel meer dan we ontdekken, dat zien we ook terug bij olie en gas." Hier probeert hij met zijn fonds op in te spelen. "We zijn de aarde aan het uitputten en dat is een vreselijk verhaal, maar beleggers kunnen profiteren van deze schaarste in grondstoffen."  </p>
      <h3>Fysiek goud</h3>
      <p>Willem benadrukt dat hij binnen zijn portefeuille spreidt. Het fonds zit ongeveer voor 75 procent in edelmetalen. "Dat zijn dan goud, zilver en platina." Hij wil namelijk ook een crisis bestendige portefeuille hebben. "De andere 25 procent zijn basismetalen, dus koper, nikkel en zink." </p>
      <p>Toch staat de belegger vooral bekend om zijn beleggingen in fysiek goud. Hij vindt het dan ook onterecht dat De Nederlandsche Bank pensioenfondsen nog steeds verbiedt om hierin te beleggen. Hij denkt namelijk dat individuele pensioenfondsen nu juist goud moeten toevoegen als <i>hedge</i> op staatsobligaties met een gegarandeerd negatief rendement.</p>
      <p>Hij staat hierin niet alleen, zelfs de banken op Wall Street adviseren nu goud toe te voegen aan de portfolio.</p>
      <figure>
        <img src="https://www.rtlz.nl/sites/default/files/styles/block_image/public/content/images/2018/07/10/mediamonks.jpg?h=80e52d75&amp;itok=Z8QLpFP_"/>
      </figure>
      <p>
        <a href="https://www.rtlz.nl/beurs/beurs-inside/artikel/4941796/mediamonks-productiebedrijf-reclame-brexit-beurs-londen-sorrell">Meer Beurs Inside Victor Knaap over het succes van MediaMonks: 'Nog meer groeien'</a>
      </p>
      <h3>Gouden Tip</h3>
      <p>Naast hoofdgast Willem Middelkoop, schuiven ook deze week weer drie deskundigen aan in Beurs Inside. En over goud gesproken, deze week delen Albert Jellema, Hans de Geus en Corné van Zeijl hun gouden tip voor komende week. In 1 minuut pitchen zij hun favoriete aandeel of beleggingsstrategie. Kijk het terug in de <a href="https://www.onlineseminar.nl/rtlz/webinar/28012/willem-middelkoop-cdf-is-de-hoofdgast-bij-beurs-in/#watch-player">uitzending.</a></p>
      <h3>Beurs Inside - Voor kennis en winst</h3>
      <p>Beurs Inside is een interactief programma, wat betekent dat kijkers mee kunnen praten en vragen kunnen stellen tijdens de uitzending. Een aantal vragen zal in de live-uitzending worden beantwoord.</p>
      <p>Voor de overige vragen zit elke week een deskundig team van moderators klaar om zoveel mogelijk vragen van kijkers te beantwoorden.  </p>
      <p>Heb je ook een vraag over je beleggingen? <a href="https://www.onlineseminar.nl/rtlz"><b>Meld je nu hier aan</b></a><a href="https://www.onlineseminar.nl/rtlz"> </a>voor de komende seminars.</p>
    </article>
  </body>
</html>