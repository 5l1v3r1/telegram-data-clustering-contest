<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jansatta.com/national/parliament-winter-session-2019-citizenship-amendment-bill-today-live-updates/1246891/"/>
    <meta property="og:site_name" content="Jansatta"/>
    <meta property="article:published_time" content="2019-12-09T16:41:32+00:00"/>
    <meta property="og:title" content="Citizenship Amendment Bill In Parliament Today LIVE Updates: ओवैसी ने सदन में नागरिकता संशोधन बिल फाड़ा, कार्यवाही से हटाया गया"/>
    <meta property="og:description" content="Parliament Winter Session 2019 LIVE Updates: मोदी सरकार ने सोमवार को लोकसभा में नागरिकता संशोधन बिल पेश किया। जैसे ही केंद्रीय गृह मंत्री अमित शाह ने नागरिकता संशोधन विधेयक पेश किया, विपक्षी सांसद हंगामा करने लगे। बिल पेश होने के पक्ष में हुई वोटिंग को लेकर इसके पक्ष में 293 वोट पड़े वहीं बिल के खिलाफ 82 नोट पड़े। बिल पर कुल 375 सदस्यों ने मतदान किया। इससे पहले केंद्रीय गृह मंत्री ने कहा कि वह अभी बिल पेश कर रहे हैं और विपक्षी सांसदों के एक-एक सवालों का जवाब देंगे, तब आप वॉकआउट मत करिएगा। शाह ने कहा कि नागरिकता संशोधन विधेयक किसी भी तरह से देश के अल्पसंख्यकों के खिलाफ नहीं है।"/>
  </head>
  <body>
    <article>
      <h1>Citizenship Amendment Bill In Parliament Today LIVE Updates: ओवैसी ने सदन में नागरिकता संशोधन बिल फाड़ा, कार्यवाही से हटाया गया</h1>
      <h2>Parliament Winter Session 2019, Citizenship Amendment Bill Today LIVE Updates: कांग्रेस नेता अधीर रंजन चौधरी ने कहा कि ये इस विधेयक को पास कर के संविधान के आर्टिकल 13 और आर्टिकल 14 को कमजोर किया जा रहा है।</h2>
      <address><time datetime="2019-12-09T16:41:32+00:00">09 Dec 2019, 16:41</time> by <a rel="author" href="https://www.jansatta.com/author/jansatta-online/" target="_blank">जनसत्ता ऑनलाइन</a></address>
      <p><b>Parliament Winter Session 2019 LIVE Updates: </b>मोदी सरकार ने सोमवार को लोकसभा में नागरिकता संशोधन बिल पेश किया। जैसे ही केंद्रीय गृह मंत्री अमित शाह ने नागरिकता संशोधन विधेयक पेश किया, विपक्षी सांसद हंगामा करने लगे। बिल पेश होने के पक्ष में हुई वोटिंग को लेकर इसके पक्ष में 293 वोट पड़े वहीं बिल के खिलाफ 82 नोट पड़े। बिल पर कुल 375 सदस्यों ने मतदान किया। इससे पहले केंद्रीय गृह मंत्री ने कहा कि वह अभी बिल पेश कर रहे हैं और विपक्षी सांसदों के एक-एक सवालों का जवाब देंगे, तब आप वॉकआउट मत करिएगा। शाह ने कहा कि नागरिकता संशोधन विधेयक किसी भी तरह से देश के अल्पसंख्यकों के खिलाफ नहीं है।</p>
      <p>इस बिल के खिलाफ कांग्रेस सदन में जमकर हंगामा कर रही है। कांग्रेस नेता अधीर रंजन चौधरी ने कहा कि ये इस विधेयक को पास कर के संविधान के आर्टिकल 13 और आर्टिकल 14 को कमजोर किया जा रहा है। पार्टी के मुताबिक यह विधेयक देश के संविधान और पार्टी के धर्मनिरपेक्ष मूल्यों के खिलाफ है। कांग्रेस के वरिष्ठ नेता कपिल सिब्बल ने नागरिकता (संशोधन) विधेयक (कैब) को लेकर सरकार पर हमला बोलते हुए कहा कि यह विधेयक एक ऐसी ‘कैब’ है जिसका चालक विभाजनकारी है। नागरिकता (संशोधन) विधेयक (कैब) पाकिस्तान, बांग्लादेश और अफगानिस्तान के गैर मुस्लिम अल्पसंख्यकों को अत्याचार से बचने के लिए भारत में नागरिकता प्रदान करने के लिए है। कांग्रेस ने कहा कि संसद में वह इस विधेयक का कड़ा विरोध करेगी क्योंकि यह देश के संविधान और धर्मनिरपेक्ष मूल्यों के खिलाफ है</p>
    </article>
  </body>
</html>