<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/746080"/>
    <meta property="og:site_name" content="เดลินิวส์"/>
    <meta property="article:published_time" content="2019-12-09T16:37:00+00:00"/>
    <meta property="og:title" content="ตำนานอาแจ็กซ์ยกมาเนคือนิวโรนัลโด"/>
    <meta property="og:description" content="ตำนานอาแจ็กซ์ 'แดนนี บลินด์' ยกย่อง 'มาเน' คือ 'คริสเตียโน โรนัลโด' คนใหม่"/>
  </head>
  <body>
    <article>
      <h1>ตำนานอาแจ็กซ์ยกมาเนคือนิวโรนัลโด</h1>
      <address>
        <time datetime="2019-12-09T16:37:00+00:00">09 Dec 2019, 16:37</time>
      </address>
      <p>
        <b>ตำนานอาแจ็กซ์ "แดนนี บลินด์" ยกย่อง "มาเน" คือ "คริสเตียโน โรนัลโด" คนใหม่</b>
      </p>
      <p>แดนนี บลินด์ ตำนานแข้งทีมอาแจ็กซ์ อัมสเตอร์ดัม คุณพ่อของ เดลีย์ บลินด์ อดีตนักเตะ "ผีแดง" แมนเชสเตอร์ ยูไนเต็ด กล่าวยกย่อง ซาดิโอ มาเน ซูเปอร์สตาร์ชาวเซเนกัลของ "หงส์แดง" ลิเวอร์พูล ว่าได้พัฒนาฝีเท้าจนก้าวขึ้นมาเป็น คริสเตียโน โรนัลโด คนใหม่เป็นที่เรียบร้อยแล้ว<br/><br/>"ซาดิโอ มาเน คือโรนัลโดคนใหม่ของวงการฟุตบอลตอนนี้ สำหรับนักเตะเกมรุก เขาสุดยอดไร้เทียมทาน เขามีคุณภาพระดับสูง ผมให้ความเคารพในฝีเท้าของเขามาก เขาสามารถยิงประตูด้วยเท้าซ้าย เท้าขวา หรือการโหม่ง เขาสามารถทำแอสซิสต์ชั้นยอด เขาเป็นนักกีฬาที่น่าเหลือเชื่อ เป็นสุดยอดนักฟุตบอลรุ่นใหม่ ถ้าคุณดูที่ทักษะความสามารถของเขา นั่นคือหนึ่งสิ่งยอดเยี่ยม แต่เขามีการวิ่งทำทางที่ยอดเยี่ยมด้วย มีพละกำลัง คุณต้องการทั้งความแข็งแรงของสภาพร่างกายและจิตใจ ซาดิโอ มีให้คุณทุกอย่าง ผมไม่อยากเปรียบเทียบเขากับ (ลิโอเนล) เมสซี ผมคิดว่า ซาดิโอ เหมือนกับ คริสเตียโน โรนัลโด ในช่วงเวลาที่ดีที่สุดมากกว่า".</p>
    </article>
  </body>
</html>