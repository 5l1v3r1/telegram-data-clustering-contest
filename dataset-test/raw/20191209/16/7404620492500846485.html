<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/zaporizki-studenti-stali-krashhimi-u-sudovih-debatah/"/>
    <meta property="og:site_name" content="МИГ"/>
    <meta property="article:published_time" content="2019-12-09T16:02:17+00:00"/>
    <meta property="og:title" content="Запорізькі студенти стали кращими у судових дебатах"/>
    <meta property="og:description" content="Нещодавно команда юридичного факультету Запорізького національного університету «Servi legis» взяла участь у фінальній частині ІІ етапу Всеукраїнського студентського турніру із судових дебатів у справах адміністративної юрисдикції. Змагання проходило на базі Касаційного адміністративного суду в с"/>
  </head>
  <body>
    <article>
      <h1>Запорізькі студенти стали кращими у судових дебатах</h1>
      <address><time datetime="2019-12-09T16:02:17+00:00">09 Dec 2019, 16:02</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Нещодавно команда юридичного факультету Запорізького національного університету «Servi legis» взяла участь у фінальній частині ІІ етапу Всеукраїнського студентського турніру із судових дебатів у справах адміністративної юрисдикції.</p>
      <p>Змагання проходило на базі Касаційного адміністративного суду в складі Верховного Суду (м. Київ). До складу команди увійшли <b>Валерія Тимошенко, Дмитро Усатенко, Анастасія Козинець</b>, <b>Анастасія Сахно, Аліна Свіденка</b> й <b>Олександр Федоров.</b></p>
      <p>Команда юридичного факультету достойно представила університет, посівши <b>1 місце.</b> Студенти представили на розгляд справу про оскарження накладення дисциплінарного стягнення на полковника поліції. Усі члени журі високо оцінили рівень підготовки, особливо відмітивши чіткість та злагодженість роботи усієї команди, а також майстерне володіння процесуальними нормами.</p>
      <p>
        <i>Довідково:</i>
      </p>
      <p>
        <i>Турнір – це командне творче змагання серед здобувачів вищої освіти закладів вищої освіти. Цей захід проходить у формі навчального моделювання судового засідання адміністративного суду в справі адміністративної юрисдикції, в якому команди грають роль сторін публічно-правового спору.</i>
      </p>
    </article>
  </body>
</html>