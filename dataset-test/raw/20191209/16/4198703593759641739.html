<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-politics/2019_q4/Article-4c5577f617bee61027.htm"/>
    <meta property="og:site_name" content="mako"/>
    <meta property="article:published_time" content="2019-12-09T16:53:00+00:00"/>
    <meta property="og:title" content="חותרים להכרעה: המהלך המשולב של כחול לבן שנועד להכריע את נתניהו. פרשנות"/>
    <meta property="og:description" content="גנץ ולפיד מצד אחד ניסו לחשוף את הכוונות של נתניהו בנוגע לחסינות, צעד שיקשה עליו במהלך קמפיין הבחירות. במקביל העבירו את המסר שהם הולכים הפעם על כל הקופה. דפנה ליאל מסבירה"/>
  </head>
  <body>
    <article>
      <h1>חותרים להכרעה: המהלך המשולב של כחול לבן שנועד להכריע את נתניהו. פרשנות</h1>
      <h2>גנץ ולפיד מצד אחד ניסו לחשוף את הכוונות של נתניהו בנוגע לחסינות, צעד שיקשה עליו במהלך קמפיין הבחירות. במקביל העבירו את המסר שהם הולכים הפעם על כל הקופה: במפלגה מעריכים שביטול הרוטציה בין גנץ ללפיד תוסיף למפלגה 2-4 מנדטים. המטרה: לגרום לנתניהו להילחץ ולהסכים להיות שני ברוטציה. דפנה ליאל מסבירה‎</h2>
      <address><time datetime="2019-12-09T16:53:00+00:00">09 Dec 2019, 16:53</time> by <a rel="author">החדשות 12</a></address>
      <p>במערכת הפוליטית מעריכים ש<a href="https://wadm.mako.co.il/news-politics/2019_q4/Article-ecf27129f2bee61026.htm?sCh=31750a2610f26110&amp;pId=173113802&amp;Partner=interlink">הוויתור של יאיר לפיד על הרוטציה</a> עם <a href="https://www.mako.co.il/Tagit/%D7%91%D7%A0%D7%99+%D7%92%D7%A0%D7%A5%20?partner=gtags">בני גנץ</a> על ראשות הממשלה שווה לכחול לבן בין שניים לארבעה מנדטים. על פי חלק מההערכות, המהלך נועד להלחיץ את נתניהו ולשדר לו שבבחירות הבאות המפלגה יכולה להרכיב גוש של 61 מנדטים – וכך לגרום לנתניהו להסכים למקום השני ברוטציה עם גנץ, להרכיב ממשלת אחדות ולהימנע ממערכת <a href="https://www.mako.co.il/news-israel-elections?partner=gtags">בחירות</a> שלישית.</p>
      <p><a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a> </p>
      <p>כשגנץ ביקש היום מנתניהו להודיע פומבית שיוותר על בקשת החסינות, הוא ידע מה תהיה התשובה – הנושא עלה שוב ושוב במהלך פגישות המשא ומתן. אנשי נתניהו הבהירו שזה חסר סיכוי: נתניהו רואה בחסינות זכות משפטית בסיסית, בדיוק כמו ייצוג משפטי – ח"כ שמרגיש שנגרם לו עוול, זכאי לבקש חסינות.</p>
      <p>למעשה, גנץ מנסה לאלץ את נתניהו לחשוף את עמדתו בנושא כבר עכשיו מאחר וזה לא פופולרי בציבור הרחב. לכן טען נתניהו בתגובה שמדובר בספין, במקום לענות לגופו של עניין.</p>
      <p>זאת ועוד: ויתור על בקשת החסינות משמעותו שהשעון המשפטי מתחיל לתקתק, והמשפט של נתניהו יוכל להתחיל תוך זמן קצר. הדיון על החסינות מעכב את ההליך עוד, כך שהמשפט ייפתח רק לאחר הרכבת הממשלה הבאה – וזאת <a href="https://www.mako.co.il/news-law/2019_q4/Article-56d54fa422bee61026.htm?sCh=31750a2610f26110&amp;pId=173113802&amp;Partner=interlink">כשייתכן שהיועץ מנדלבליט </a>יודיע שכלל לא ניתן להטיל את המנדט על נתניהו.</p>
    </article>
  </body>
</html>