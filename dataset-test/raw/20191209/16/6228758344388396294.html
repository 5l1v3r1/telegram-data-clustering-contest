<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.727837/varning-for-natfiskeattack-mot-elder-scrolls-online-spelare?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="M3"/>
    <meta property="article:published_time" content="2019-12-09T16:11:00+00:00"/>
    <meta property="og:title" content="Varning för nätfiskeattack mot Elder Scrolls Online-spelare"/>
    <meta property="og:description" content="Konto som utger sig för att vara Elder Scrolls Online-utvecklare försöker lura till sig användaruppgifter från spelare."/>
  </head>
  <body>
    <article>
      <h1>Varning för nätfiskeattack mot Elder Scrolls Online-spelare</h1>
      <address>
        <time datetime="2019-12-09T16:11:00+00:00">09 Dec 2019, 16:11</time>
      </address>
      <p>
        <i>Konto som utger sig för att vara Elder Scrolls Online-utvecklare försöker lura till sig användaruppgifter från spelare.</i>
      </p>
      <p>Användare på <a href="https://www.reddit.com/r/elderscrollsonline/comments/e1o08n/got_this_from_a_playstation_private_message/">Reddit</a> har uppmärksammat ett nytt bluffmeddelande som försöker lura till sig användaruppgifter från The Elder Scrolls Online-spelare.</p>
      <p>Bedragarna skickar privata meddelanden till Playstation 4-användare där de utger sig för att vara Elder Scrolls Online-utvecklare och säger att något är fel på deras konto. De måste därför skicka mejl, lösenord och födelsedatum till dem inom femton minuter annars kommer kontot att stängas av.</p>
      <p>Metoden är ett sätt att skrämma upp spelare och få dem att begå ett misstag. En spelutvecklare kommer aldrig att höra av sig till dig på liknande sätt utan istället kontakta dig via din angivna mejl-adress om det skulle vara något fel på ditt konto.</p>
      <p>Ett företag kommer inte heller be dig att någonsin avslöja dina privata lösenord.</p>
      <p>
        <i>
          <b>Missa inte: <a href="https://m3.idg.se/2.1022/1.727822/gtfo">Payday-utvecklare släpper nytt, svenskt fps-spel</a></b>
        </i>
      </p>
    </article>
  </body>
</html>