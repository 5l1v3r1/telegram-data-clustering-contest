<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/politics/news/598363/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A7%AE-%E0%A6%86%E0%A6%B8%E0%A6%A8%E0%A7%87%E0%A6%B0-%E0%A6%89%E0%A6%AA%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%86.-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%AE%E0%A7%8B%E0%A6%B8%E0%A6%B2%E0%A7%87%E0%A6%AE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T16:27:00+00:00"/>
    <meta property="og:title" content="চট্টগ্রাম-৮ আসনের উপনির্বাচনে আ. লীগ প্রার্থী মোসলেম উদ্দিন"/>
    <meta property="og:description" content="চট্টগ্রাম-৮ আসনের উপনির্বাচনে আওয়ামী লীগের মনোনয়ন পেয়েছেন মোসলেম উদ্দিন আহমেদ। তিনি চট্টগ্রাম দক্ষিণ জেলা আওয়ামী লীগের সভাপতি। সোমবার (৯ ডিসেম্বর) রাতে গণভবনে আওয়ামী লীগের সংসদীয় ও স্থানীয় সরকার মনোনয়ন বোর্ডের সভায় এ সিদ্ধান্ত হয়। সভায় সভাপতিত্ব করেন আওয়ামী লীগ সভাপতি ও প্রধানমন্ত্রী..."/>
  </head>
  <body>
    <article>
      <h1>চট্টগ্রাম-৮ আসনের উপনির্বাচনে আ. লীগ প্রার্থী মোসলেম উদ্দিন</h1>
      <address><time datetime="2019-12-09T16:27:00+00:00">09 Dec 2019, 16:27</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/12/09/6c017a8b298813ea07976d779c3a326f-5dee75b9a38c7.jpg"/>
        <figcaption>মোসলেম উদ্দিন আহমেদ</figcaption>
      </figure>
      <p>চট্টগ্রাম-৮ আসনের উপনির্বাচনে আওয়ামী লীগের মনোনয়ন পেয়েছেন মোসলেম উদ্দিন আহমেদ। তিনি চট্টগ্রাম দক্ষিণ জেলা আওয়ামী লীগের সভাপতি। সোমবার (৯ ডিসেম্বর) রাতে গণভবনে আওয়ামী লীগের সংসদীয় ও স্থানীয় সরকার মনোনয়ন বোর্ডের সভায় এ সিদ্ধান্ত হয়। সভায় সভাপতিত্ব করেন আওয়ামী লীগ সভাপতি ও প্রধানমন্ত্রী শেখ হাসিনা। সভায় চাঁদপুরের হাইমচর পৌরসভায় মো. নূর হোসেন এবং দুপচাঁচিয়া উপজেলায় এনামুল হককে দলীয় মনোনয়ন দেওয়ার সিদ্ধান্ত হয়। </p>
      <p>আওয়ামী লীগের দফতর সম্পাদক ড. আবদুস সোবহান গোলাপ বাংলা ট্রিবিউনকে এসব তথ্য জানান।</p>
      <p>উল্লেখ্য, নির্বাচন কমিশন ঘোষিত তফসিল অনুযায়ী আগামী ১৩ জানুয়ারি চট্টগ্রাম-৮ আসনে উপনির্বাচন অনুষ্ঠিত হবে। উপনির্বাচনে মনোনয়নপত্র জমা দেওয়ার শেষ দিন ১২ ডিসেম্বর। বাছাই ১৫ ডিসেম্বর এবং প্রার্থিতা প্রত্যাহার ২২ ডিসেম্বর।</p>
      <p>এ আসনের মোট ভোটার সংখ্যা ৪ লাখ ৭৫ হাজার ৯৯৬। এরমধ্যে পুরুষ ভোটার ২ লাখ ৪১ হাজার ৯২২, মহিলা ভোটার ২ লাখ ৩৪ হাজার ৭৪ জন। নির্বাচনে ভোটগ্রহণ হবে সকাল ৯টা থেকে বিকাল ৫টা পর্যন্ত। ইলেকট্রনিক ভোটিং মেশিনে (ইভিএম) ভোটগ্রহণ হবে।</p>
      <p>গত ৭ নভেম্বর চট্টগ্রাম-৮ আসনের সংসদ সদস্য মঈনউদ্দীন খান বাদলের মৃত্যুর কারণে আসনটি শূন্য হয়।</p>
      <footer>/এমএইচবি/আইএ/এমওএফ/</footer>
    </article>
  </body>
</html>