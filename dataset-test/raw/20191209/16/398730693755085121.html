<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/misstankt-foremal-sprangdes-i-balsta/"/>
    <meta property="og:site_name" content="DN.SE"/>
    <meta property="article:published_time" content="2019-12-09T16:09:38+00:00"/>
    <meta property="og:title" content="Misstänkt föremål sprängdes i Bålsta"/>
    <meta property="og:description" content="Polisen spärrade på måndagseftermiddagen av ett område i Bålsta, nordväst om Stockholm, sedan ett misstänkt farligt föremål hittats på en parkeringsplats."/>
  </head>
  <body>
    <article>
      <h1>Misstänkt föremål sprängdes i Bålsta</h1>
      <address><time datetime="2019-12-09T16:09:38+00:00">09 Dec 2019, 16:09</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Polisen spärrade på måndagseftermiddagen av ett område i Bålsta, nordväst om Stockholm, sedan ett misstänkt farligt föremål hittats på en parkeringsplats. Det nationella bombskyddet kallades in och oskadliggjorde föremålet vid 19-tiden varefter avspärrningarna hävdes.</b>
      </p>
      <p>– Det skedde genom en kontrollerad detonation. Nu ska bombskyddet analysera vad det var för föremål och se om det var farligt, säger Fabian Hamnqvist, polisens presstalesperson vid region Mitt, till TT.</p>
      <p><b>Upprinnelsen var en bilägare</b> som ringde polisen för skadegörelse på fordonet. Polispatrullen som kallades till platsen upptäckte föremålet i närheten av bilen. Det är oklart om föremålet hade någon koppling till skadegörelsen.</p>
      <p>Inga personer behövde evakueras under polisinsatsen.</p>
    </article>
  </body>
</html>