<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468975/%D8%A7%D8%B3%D9%85%D8%A7%D8%B9%DB%8C%D9%84-%D9%86%D8%AC%D8%A7%D8%B1-%D8%B1%D8%A6%DB%8C%D8%B3-%D8%B3%D8%A7%D8%B2%D9%85%D8%A7%D9%86-%D9%85%D8%AF%DB%8C%D8%B1%DB%8C%D8%AA-%D8%A8%D8%AD%D8%B1%D8%A7%D9%86-%DA%A9%D8%B4%D9%88%D8%B1-%D8%B4%D8%AF"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T16:06:17+00:00"/>
    <meta property="og:title" content="«اسماعیل نجار» رئیس سازمان مدیریت بحران کشور شد"/>
    <meta property="og:description" content="رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد."/>
  </head>
  <body>
    <article>
      <h1>«اسماعیل نجار» رئیس سازمان مدیریت بحران کشور شد</h1>
      <h2>رئیس جمهور در حکمی «اسماعیل نجار» را برای یک دوره پنج ساله به سمت «رئیس سازمان مدیریت بحران کشور» منصوب کرد.</h2>
      <address>
        <time datetime="2019-12-09T16:06:17+00:00">09 Dec 2019, 16:06</time>
      </address>
      <p>به گزارش همشهری آنلاین به نقل از پایگاه اطلاع رسانی ریاست جمهوری، متن حکم حجت‌الاسلام والمسلمین <a href="https://www.hamshahrionline.ir/news/85337/%D8%B2%D9%86%D8%AF%DA%AF%DB%8C%D9%86%D8%A7%D9%85%D9%87-%D8%AD%D8%B3%D9%86-%D8%B1%D9%88%D8%AD%D8%A7%D9%86%DB%8C-%DB%B1%DB%B3%DB%B2%DB%B7">حسن روحانی</a> به شرح زیر است:</p>
      <p>بسم الله الرحمن الرحیم</p>
      <p>جناب آقای اسماعیل نجار</p>
      <p>در اجرای ماده (۸) قانون مدیریت بحران کشور مصوب ۱۳۹۸.۰۵.۰۷ مجلس شورای اسلامی، با عنایت به پیشنهاد وزیر محترم کشور و تصویب هیأت محترم وزیران در جلسه مورخ ۱۳۹۸.۰۸.۲۶، نظر به تعهد و تجربیات ارزنده جناب‌عالی، به موجب این حکم برای یک دوره پنج ساله به سمت «رئیس سازمان مدیریت بحران کشور» منصوب می‌شوید.</p>
      <p>برای انجام این مسئولیت خطیر انتظار دارد با مدیریت جهادی و تلاش مجدانه نسبت به تحقق وظایف مقرر در ماده (۹) قانون با اولویت تهیه و تدوین «سند راهبرد ملی مدیریت بحران»، برنامه‌های ملی «کاهش خطر حوادث و سوانح»، «آمادگی و پاسخ» و «بازسازی و بازتوانی» اقدام نموده و در راستای ارتقای همکاری و هماهنگی بین سازمانی و به منظور ایجاد هم‌افزایی و تحقق اهداف کلان، از طریق تشکیل بانک اطلاعات تخصصی مدیریت بحران و دسترسی متناسب به نظام جامع مدیریت اطلاعات، تلاش وافر نمایید.</p>
    </article>
  </body>
</html>