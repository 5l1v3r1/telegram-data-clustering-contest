<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/523159-uctenkovka-upozorneni-na-moznost-vyrazeni-uctenek-ze-slosovani/"/>
    <meta property="og:site_name" content="KurzyCZ"/>
    <meta property="article:published_time" content="2019-12-09T16:40:27+00:00"/>
    <meta property="og:title" content="Účtenkovka: Upozornění na možnost vyřazení účtenek ze slosování"/>
    <meta property="og:description" content="Účtenkovka je soutěž, která se těší vaší velké oblibě. Je vás již 1 milion, kteří jste se do ní zapojili a dohromady zaregistrovali více než 400 milionů účtenek. Vyslyšeli jsme vaše volání a od 1. prosince omezili počet účtenek zaregistrovaných jedním hráčem na 500 měsíčně. Ochrana soutěžících před těmi, kteří k zvětšení svých šancí na výhru volí neférové praktiky, je pro nás jednoznačnou prioritou."/>
  </head>
  <body>
    <article>
      <h1>Účtenkovka: Upozornění na možnost vyřazení účtenek ze slosování</h1>
      <address><time datetime="2019-12-09T16:40:27+00:00">09 Dec 2019, 16:40</time> by <a rel="author">Mfcr.cz</a></address>
      <p><a href="https://www.kurzy.cz/dane/uctenkovka/">Účtenkovka</a> je soutěž, která se těší vaší velké oblibě. Je vás již 1 milion, kteří jste se do ní zapojili a dohromady zaregistrovali více než 400 milionů účtenek. Vyslyšeli jsme vaše volání a od 1. prosince omezili počet účtenek zaregistrovaných jedním hráčem na 500 měsíčně. Ochrana soutěžících před těmi, kteří k zvětšení svých šancí na výhru volí neférové praktiky, je pro nás jednoznačnou prioritou.</p>
      <p>Proto se Finanční správa zaměřila na podnikatelské subjekty, které vystavují větší počet účtenek s minimálními hodnotami na tržby, které se jeví jako fiktivní. Apelujeme na soutěžící, aby tyto účtenky, které nezískali od standardního obchodníka za reálné plnění, do <a href="https://www.kurzy.cz/dane/uctenkovka/">Účtenkovky</a> neregistrovali. <b>V případě, že tyto účtenky budou vylosovány jako výherní, nemusí být výhra vůbec vyplacena.</b></p>
      <p>V souladu s Herním plánem také důrazně doporučujeme <b>využívat k registraci účtenek výhradně oficiální aplikaci Ministerstva financí</b>, nikoliv alternativní aplikace třetích <a href="https://volby.kurzy.cz/strany">stran</a>. Účtenky, které nebyly zaregistrovány prostřednictvím oficiální aplikace <i><a href="https://www.kurzy.cz/dane/uctenkovka/">Účtenkovka</a></i> či prostřednictvím formuláře na webu www.uctenkovka.cz, mohou být vyřazeny ze slosování. V případě, že tyto účtenky budou vylosovány jako výherní, nemusí být výhra vůbec vyplacena.</p>
      <p>Uvedené platí již pro slosování, které se uskuteční 15. ledna z účtenek zaregistrovaných v prosinci.</p>
      <related>
        <h4>Příbuzné stránky</h4>
        <a href="https://www.kurzy.cz/tema/4739885.html"/>
        <a href="https://www.kurzy.cz/tema/5607397.html"/>
        <a href="https://prace.kurzy.cz/urad-prace/volna-mista/moznost-pokracovani-pracovniho-pomeru-dle-moznosti-organizace/mzdy"/>
        <a href="https://prace.kurzy.cz/urad-prace/volna-mista/moznost-vyberu-smen-dle-vasich-casovych-moznosti/mzdy"/>
        <a href="https://prace.kurzy.cz/urad-prace/volna-mista/moznost-vyberu-smen-dle-vasich-casovych-moznosti/"/>
        <a href="https://www.kurzy.cz/zpravy/422030-majitele-predplacenych-sim-karet-zahlti-uctenky-eet/"/>
        <a href="https://video.kurzy.cz/y/2D1F4TZiBo4/"/>
        <a href="https://oz.kurzy.cz/monet-as/e-uctenky-p489980z325879u.htm"/>
        <a href="https://www.kurzy.cz/zpravy/412174-jedna-uctenka-v-obchode-nestaci-po-startu-eet-budeme-mit-dve/"/>
        <a href="https://www.kurzy.cz/zpravy/nazory/A-V-T-7557/"/>
        <a href="https://oz.kurzy.cz/tomas-lunak/stastna-uctenka-p451404z295345u.htm"/>
        <a href="https://oz.kurzy.cz/ing-roman-svetly/loterie-uctenka-p502738z335466u.htm"/>
      </related>
    </article>
  </body>
</html>