<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727776/tass-putin-pristigna-v-eliseyskiya-dvorets-za-sreshtata-ot-normandskiya-format-v-parizh.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:31:00+00:00"/>
    <meta property="og:title" content="ТАСС: Путин пристигна в Елисейския дворец за срещата от нормандския формат в Париж"/>
    <meta property="og:description" content="Париж. Руският президент Владимир Путин пристигна на Елисейския дворец, където ще се проведе срещата на върха на Норманската четворка (Русия, Франция, Германия, Украйна) за разрешаване на конфликта в Донбас, предава TACC Путин бе посрещнат от домакина на срещата, френския президент Еманюел Макрон. Други участници в срещата - германският канцлер Ангела Меркел и президентът на"/>
  </head>
  <body>
    <article>
      <h1>ТАСС: Путин пристигна в Елисейския дворец за срещата от нормандския формат в Париж</h1>
      <address><time datetime="2019-12-09T16:31:00+00:00">09 Dec 2019, 16:31</time> by <a rel="author">Агенция "Фокус"</a></address>
      <p><b><i>Париж. </i></b>Руският президент Владимир Путин пристигна на Елисейския дворец, където ще се проведе срещата на върха на Норманската четворка (Русия, Франция, Германия, Украйна) за разрешаване на конфликта в Донбас, предава <b>TACC</b><br/>Путин бе посрещнат от домакина на срещата, френският президент Еманюел Макрон.<br/><br/>Други участници в срещата - германският канцлер Ангела Меркел и президентът на Украйна Владимир Зеленски - пристигнаха на Елисейския дворец малко по-рано. <br/><br/>Освен преговорите в нормандския формат, в Париж ще се проведе поредица от паралелни двустранни разговори между лидерите. Преди началото на четиристранната среща на върха, президентът на Руската федерация е планирал отделни преговори с германския канцлер, а след това и с френския президент. След приключване на преговорите се очаква двустранна среща и между Путин и украинския президент Владимир Зеленски, която ще бъде първият им личен контакт.<br/><br/>Така нареченият нормандски формат на преговори за Украйна съществува от юни 2014 г. Тогава, по време на честването на 70-годишнината от десанта на съюзниците в Нормандия през Втората световна война, лидерите на Русия, Украйна, Франция и Германия за първи път обсъдиха уреждането на конфликта в Донбас. Последната среща между тях се проведе през октомври 2016 г. <br/><br/><b><i>Превод и редакция: </i></b>Теодор Пенев</p>
    </article>
  </body>
</html>