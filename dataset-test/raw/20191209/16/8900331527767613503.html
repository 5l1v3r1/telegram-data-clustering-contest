<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/vermoedelijke-opstelling-ajax-valencia/"/>
    <meta property="og:site_name" content="Ajax1.nl"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Vermoedelijke opstelling Ajax – Valencia: Lang én Onana in de basis"/>
    <meta property="og:description" content="Erik ten Hag zal het bij het maken van de opstelling van Ajax - Valencia moeten stellen zonder de geblesseerde Quincy Promes, David Neres en Zakaria Labyad."/>
  </head>
  <body>
    <article>
      <h1>Vermoedelijke opstelling Ajax – Valencia: Lang én Onana in de basis</h1>
      <address><time datetime="2019-12-09T16:12:00+00:00">09 Dec 2019, 16:12</time> by <a rel="author">André Fonteyn</a></address>
      <p>Ajax staat aan de vooravond van de cruciale Champions League-ontmoeting tegen Valencia. De Amsterdammers moeten minimaal gelijkspelen voor een plek in de achtste finales, terwijl de Spanjaarden moeten winnen in de Johan Cruijff Arena. Erik ten Hag zal het bij het maken van de opstelling van Ajax – Valencia moeten stellen zonder de geblesseerde Quincy Promes, David Neres en Zakaria Labyad. Hierdoor zal Noa Lang vermoedelijk opnieuw aan de aftrap verschijnen.</p>
      <p>Wel lijkt het erop dat Andre Onana, die na het duel tegen Willem II (0-2) last had van <a href="https://www.ajax1.nl/onana-twijfelgeval-voor-duel-met-valencia/">hamstringklachten</a>, wél fit genoeg is om te beginnen. Ook Daley Blind en Joël Veltman, die twee weken geleden tegen Lille nog ontbraken dor een schorsing, mogen weer terugkeren in de ploeg.</p>
      <p>Voorin zal Dusan Tadic naar verwachting zijn vaste plek in de spits innemen, terwijl hij op de flanken, behalve Lang, wordt bijgestaan door Hakim Ziyech. Hierdoor komt er op het middenveld weer een plekje vrij, die waarschijnlijk zal worden ingenomen door Edson Alvarez, waardoor het Latijns-Amerikaanse blok met de Mexicaan en Lisandro Martínez in ere zal worden hersteld.</p>
      <p>Overigens zal Jasper Cillessen ontbreken in het doel van Valencia, zo meldt <a href="https://www.nu.nl/champions-league/6016538/valencia-keeper-cillessen-mist-cruciaal-champions-league-duel-met-ajax.html"><i>NU.nl</i></a>.. De oud-Ajacied is niet op tijd hersteld van een kuitblessure, die hij zaterdag opliep in het uitduel met Levante (0-2). Hij wordt zo goed als zeker vervangen door de 29-jarige Spanjaard Jaume Doménech.</p>
      <h3>Vermoedelijke opstelling Ajax – Valencia :</h3>
      <p>Onana; Dest, Veltman, Blind, Tagliafico; Álvarez, Van de Beek, Martínez; Ziyech, Tadic, Lang.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
        <figcaption>Noa Lang lijkt opnieuw de kans te krijgen in de basis opstelling tijdens Ajax – Valencia</figcaption>
      </figure>
    </article>
  </body>
</html>