<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918138.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T16:08:00+00:00"/>
    <meta property="og:title" content="لاوروف با ترامپ در کاخ سفید دیدار می‌کند"/>
    <meta property="og:description" content="به گزارش فارس، خبرگزاری اینترفکس به نقل از منابعی در وزارت خارجه روسیه خبر داد که «سرگئی لاوروف» وزیر خارجه این کشور در جریان سفر خود به واشنگتن در روز سه شنبه با دونالد ترامپ رئیس جمهور آمریکا دیدار و رایزنی خواهد کرد. "/>
  </head>
  <body>
    <article>
      <h1>لاوروف با ترامپ در کاخ سفید دیدار می‌کند</h1>
      <address>
        <time datetime="2019-12-09T16:08:00+00:00">09 Dec 2019, 16:08</time>
      </address>
      <p>وزیر خارجه روسیه قرار است روز سه شنبه در کاخ سفید با «دونالد ترامپ» رئیس جمهور آمریکا دیدار و رایزنی کند.</p>
      <p>به گزارش فارس، خبرگزاری اینترفکس به نقل از منابعی در وزارت خارجه روسیه خبر داد که «سرگئی لاوروف» وزیر خارجه این کشور در جریان سفر خود به واشنگتن در روز سه شنبه با دونالد ترامپ رئیس جمهور آمریکا دیدار و رایزنی خواهد کرد. </p>
      <p>رئیس جمهور آمریکا در ماه ژوئن طی کنفرانس خبری در نشست سران گروه 8 در ژاپن از دعوت ولادیمیر پوتین رئیس جمهور روسیه از وی برای سفر به مسکو و شرکت در مراسم بزرگداشت پایان جنگ جهانی دوم خبر داده بود. </p>
      <p>با این حال ترامپ بعدها اعلام کرد که به دلیل مسائل مربوط به انتخابات نمی‌تواند در این مراسم شرکت کند. </p>
      <p>در محافل سیاسی آمریکا ترامپ متهم به ارتباط با مقامات روسیه در جریان مبارزات انتخاباتی سال 2016 است اگر چه تا کنون این روابط به طور رسمی تایید نشده است. </p>
      <p>مسکو نیز هرگونه دخالت در انتخابات ریاست جمهوری آمریکا را قویا رد کرده است.</p>
    </article>
  </body>
</html>