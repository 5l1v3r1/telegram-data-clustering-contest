<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/samsun-haber/samsun-da-uyusturucuya-gecit-yok-19-h52278.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T16:30:26+00:00"/>
    <meta property="og:title" content="Samsun'da uyuşturucuya geçit yok! "/>
    <meta property="og:description" content="Amasya'dan Samsun'a uyuşturucu madde getiren 2 şahıs yakalanarak gözaltına alındı. "/>
  </head>
  <body>
    <article>
      <h1>Samsun'da uyuşturucuya geçit yok! </h1>
      <h2>Amasya'dan Samsun'a uyuşturucu madde getiren 2 şahıs yakalanarak gözaltına alındı. </h2>
      <address><time datetime="2019-12-09T16:30:26+00:00">09 Dec 2019, 16:30</time> by <a rel="author" href="https://www.samsunhaber.com/profil/68/tahir-omer-cokluk" target="_blank">Tahir Ömer Çokluk</a></address>
      <p><b>Samsun</b>'a 2 bin 756 adet uyuşturucu hap getiren 2 şahıs polis ekiplerinin çalışmaları doğrultusunda yakalanarak gözaltına alındı.</p>
      <p>Samsun narkotik ekipleri Amasya'nın Merzifon ilçesinden 2 kişinin Samsun'a uyuşturucu madde getireceği bilgisini aldı. İstihbarat doğrultusunda çalışmalara başlayan polis ekipleri Samsun girişinde şahıslarla birlikte 2 bin 756 adet uyuşturucu madde etkisi doğuran sentetik ecza ve 2 adet ecstasy hap ele geçirdi.</p>
      <p>Olayla ilgili soruşturma devam ediyor.</p>
    </article>
  </body>
</html>