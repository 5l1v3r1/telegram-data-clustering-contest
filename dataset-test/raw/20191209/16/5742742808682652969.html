<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/pristi-generace-iphonu-bude-obsahovat-vylepseny-ochranny-okruh-baterie-39620"/>
    <meta property="og:site_name" content="mobilenet.cz"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="Příští generace iPhonů bude obsahovat vylepšený ochranný okruh baterie"/>
    <meta property="og:description" content="Modul ochranného okruhu má být o 50 % menší To dává prostor ke zvětšení samotné baterie"/>
  </head>
  <body>
    <article>
      <h1>Příští generace iPhonů bude obsahovat vylepšený ochranný okruh baterie</h1>
      <address><time datetime="2019-12-09T16:00:00+00:00">09 Dec 2019, 16:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Modul ochranného okruhu má být o 50 % menší <br/>   •  To dává prostor ke zvětšení samotné baterie</b>
      </p>
      <p>Nejnovější generace <a href="https://mobilenet.cz/clanky/maji-iphony-11-opravdu-nejodolnejsi-sklo-na-trhu-podivejte-se-na-srovnani-s-note10-38991">iPhonů 11</a> přinesla po delší době opravdu velmi slušnou výdrž. Trojlístek nových iPhonů zpravidla bez větších potíží přečká jeden pracovní den a problémem není ani meta dvoudenní, o čemž jsme se přesvědčili i během podrobného testovaní <a href="https://mobilenet.cz/katalog/apple-iphone-11">iPhonu 11</a> a vybavenějšího <a href="https://mobilenet.cz/katalog/apple-iphone-11-pro">iPhonu 11 Pro</a>.</p>
      <figure>
        <iframe data-src="https://twitter.com/MacRumors/status/1203889279652392960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Příští generace iPhonů, jež se dočká představení v průběhu příštího roku, však údajně přinese ještě markantnější zlepšení, a to díky upravené součástce důležité pro zachování životnosti baterie (i její ochrany). Konkrétně se jedná o ochranný okruh baterie, který má být nově o 50 % menší, než tomu bylo u předchozích iPhonů. S informací přišel důvěryhodný <a href="http://en.thelec.kr/news/articleView.html?idxno=632">The Elec</a>.</p>
      <figure>
        <iframe data-src="https://twitter.com/SamMobiles/status/1197184993140846592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Menší modul by pochopitelně umožnil nárůst baterie. Ty má údajně dodávat jihokorejský výrobce ITM Semiconductor. Ochranný okruh u baterie zajišťuje, že nedochází k přílišnému vybíjení, či naopak „přebíjení“. Podle informací The Elec se stejný ochranný okruh baterie objeví i u chystaných <a href="https://mobilenet.cz/clanky/samsung-pracuje-na-displejich-typu-samoled-objevi-se-u-rady-galaxy-s11-39407">Samsungů Galaxy S11</a>.</p>
      <related>
        <h4>Související články</h4>
        <a href="https://mobilenet.cz/clanky/apple-opet-zbroji-proti-neoficialnim-servisum-a-domacim-vymenam-baterie-38598"/>
        <a href="https://mobilenet.cz/clanky/novy-apple-smart-battery-case-potesi-podporou-bezdratoveho-nabijeni-i-usb-pd-36944"/>
        <a href="https://mobilenet.cz/clanky/tri-tydny-stary-iphone-xs-max-vzplal-v-kapse-kalhot-majitel-zvazuje-pravni-kroky-36821"/>
        <a href="https://mobilenet.cz/clanky/trh-s-bateriemi-je-zavisly-na-kongu-i-cine-jejich-politika-muze-ohrozit-ceny-39304"/>
        <a href="https://mobilenet.cz/clanky/pouzdro-nebo-powerbanka-apple-brzy-predstavi-smart-battery-case-pro-iphony-11-39294"/>
        <a href="https://mobilenet.cz/clanky/budouci-ohebne-telefony-by-mohly-mit-take-ohebne-baterie-39022"/>
      </related>
    </article>
  </body>
</html>