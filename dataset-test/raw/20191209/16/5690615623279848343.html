<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840335-spolucheni-shtati-vidmovlyat-u-vizi-mayzhe-kozhnomu-drugomu-ukrayintsyu-statistika-derzhdepu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:55:00+00:00"/>
    <meta property="og:title" content="Сполучені Штати відмовлять у візі майже кожному другому українцю - статистика Держдепу"/>
    <meta property="og:description" content="КИЇВ. 9 грудня. УНН. Сполучені Штати Америки майже в половині випадків відмовляють українцям, які вирішили тимчасово відвідати країну, пише УНН з посиланням …"/>
  </head>
  <body>
    <article>
      <h1>Сполучені Штати відмовлять у візі майже кожному другому українцю - статистика Держдепу</h1>
      <address><time datetime="2019-12-09T16:55:00+00:00">09 Dec 2019, 16:55</time> by <a rel="author">Олексій Супрун</a></address>
      <p><b>КИЇВ. 9 грудня. УНН.</b> Сполучені Штати Америки майже в половині випадків відмовляють українцям, які вирішили тимчасово відвідати країну, пише <b>УНН</b> з посиланням на дані, <a href="https://travel.state.gov/content/dam/visas/Statistics/Non-Immigrant-Statistics/RefusalRates/FY19.pdf">опубліковані Бюро Державного департаменту США</a>.</p>
      <p>Згідно даних Державного департаменту США рівень відмов для українців складає 45,06%.</p>
      <p>Для сусідніх з Україною держав рівень відмов значно нижчий: для громадян Польщі — 2,76%; Білорусі — 21,93%; Словаччини — 11,99%; Румунія — 9,11%; Російської Федерації — 15,19%.</p>
      <p><b><i>Довідка:</i></b> віза B-1/B-2 — віза США, що видається іноземним громадянам, які вирушають до США на тимчасове перебування у справах бізнесу, відпочинку чи лікування.</p>
      <p>Віза не гарантує в’їзду до країни, а дозволяє її власнику прибути до пункту перетину кордону США і звернутися за дозволом на в’їзд. Інспектор імміграційної служби США у пункті перетину кордону визначає, чи може власник візи в’їхати до Сполучених Штатів та термін перебування іноземного громадянина у країні.</p>
      <p>Як передавав <b>УНН</b>, у Держдумі <a href="https://www.unn.com.ua/uk/news/1839697-u-derzhdumi-vidreaguvali-na-plani-kabminu-zaboroniti-yizditi-ukrayintsyam-v-rf-za-vnutrishnimi-pasportami">відреагували</a> на плани Кабміну заборонити їздити українцям в РФ за внутрішніми паспортами.</p>
    </article>
  </body>
</html>