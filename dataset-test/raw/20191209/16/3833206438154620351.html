<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Snezhanka-s-nadnormeno-teglo-izplashi-decata-v-detska-gradina-920538"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T16:20:00+00:00"/>
    <meta property="og:title" content="Снежанка с наднормено тегло изплаши децата в детска градина"/>
    <meta property="og:description" content="Децата в Русия с трепет очакват появата на Дядо Мраз и неговата помощничка Снежанка. Белобрадият ста..."/>
  </head>
  <body>
    <article>
      <h1>Снежанка с наднормено тегло изплаши децата в детска градина</h1>
      <address>
        <time datetime="2019-12-09T16:20:00+00:00">09 Dec 2019, 16:20</time>
      </address>
      <p>Децата в Русия с трепет очакват появата на Дядо Мраз и неговата помощничка Снежанка. Белобрадият старец се появява с купища подаръци, които е приготвил за малчуганите.</p>
      <p>По традиция в детските градини на северната държава всяка година се провежда тържество с появата на белобрадия старец. Тази година хит в интернет стана Снежанка в свръх тежка категория, която с появата си на "сцената“ втрещи и развесели всички гости на новогодишния спектакъл. Освен с ефектен танц и много вталено облекло, Снежанка бе подготвила и стихотворение.</p>
      <p>Малките зрители със захлас гледат така добре хапващата девица и в тях се е породил въпрос - нима това е истинската Снежанка? Май са ни докарали Баба Яга! Видеото е запаметило за вечни времена диалога между Снежанка и помощника й в публиката. "Вие не ме поканихте на празника си“, жалва се Снежанка, а гласът зад кадър казва "А ти кой си, не те познавам“, точно в този момент чисто по детски и искрено се чува едно гласче - "Това е Баба Яга“!</p>
      <p>Публиката избухва в смях, а съкрушената Снежанка получава урок за цял живот, че децата не са слепи, а много добре виждат, когато превъплъщенията на възрастните не са подходящи, пише Блиц.</p>
    </article>
  </body>
</html>