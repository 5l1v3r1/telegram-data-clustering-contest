<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/controlli-a-mentana-e-fonte-nuova-scattano-2-arresti-e-una-denuncia.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T16:09:49+00:00"/>
    <meta property="og:title" content="Controlli a Mentana e Fonte Nuova: scattano 2 arresti e una denuncia"/>
    <meta property="og:description" content="Nelle ultime ore, i Carabinieri della stazione di Mentana hanno eseguito due provvedimenti dell’autorità giudiziaria. Il primo è stato emesso dal Tribunale di Roma nei confronti di un 45enne del posto, il quale deve scontare 3 anni e 6 mesi di reclusione per la detenzione di più di 2 kg. di cocaina a gennaio del […]"/>
  </head>
  <body>
    <article>
      <h1>Controlli a Mentana e Fonte Nuova: scattano 2 arresti e una denuncia</h1>
      <address><time datetime="2019-12-09T16:09:49+00:00">09 Dec 2019, 16:09</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/10/Una-pattuglia-dei-Carabinieri.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nelle ultime ore, i Carabinieri della stazione di Mentana hanno eseguito due provvedimenti dell’autorità giudiziaria.</p>
      <p>Il primo è stato emesso dal Tribunale di Roma nei confronti di un 45enne del posto, il quale deve scontare 3 anni e 6 mesi di reclusione per la detenzione di più di 2 kg. di cocaina a gennaio del 2018. L’uomo è già ristretto al regime degli arresti domiciliari dal mese di ottobre 2018, in quanto colpito da ordine di custodia cautelare nell’ambito dell’operazione “I soliti noti” condotta dalla sezione operativa.</p>
      <p>Il secondo, invece, emesso sempre dal Tribunale di Roma, riguarda un 27enne romeno che deve scontare la pena di 1 anno e 11 mesi per i reati di rapina e lesioni personali commessi a Roma nel 2014. L’arrestato è stato tradotto presso il carcere di Rebibbia.  </p>
      <p>I carabinieri della sezione radiomobile, invece, hanno denunciato in stato di libertà per resistenza e oltraggio a pubblico ufficiale, un 27enne di Fonte Nuova, il quale, in evidente stato di alterazione dovuta all’abuso di alcol, ha dato in escandescenze all’esterno di un pub di Monterotondo. Veniva così richiesto l’intervento dei militari, i quali, intervenuti sul posto, venivano aggrediti con insulti e minacce dal giovane, che opponeva anche resistenza all’identificazione. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/controlli-a-mentana-e-fonte-nuova-scattano-2-arresti-e-una-denuncia.html"/>
        <a href="https://www.ilcorrieredellacitta.com/news/formia-organizzazione-e-sfruttamento-della-prostituzione-minorile-assolti-due-ragazzi.html"/>
        <a href="https://www.ilcorrieredellacitta.com/ultime-notizie/fiumicino-tassista-furioso-aggredisce-brutalmente-un-cliente-licenza-revocata.html"/>
        <a href="https://www.ilcorrieredellacitta.com/news-anzio/anzio-lavori-in-corso-sulla-litoranea-in-arrivo-nuovi-marciapiedi-illuminazione-artistica-parcheggi-arredo-urbano-e-pista-ciclabile.html"/>
        <a href="https://www.ilcorrieredellacitta.com/ultime-notizie/roma-la-storta-manutenzione-stradale-che-manca-da-3-mesi.html"/>
        <a href="https://www.ilcorrieredellacitta.com/news/roma-oggi-i-funerali-di-piero-terracina-era-uno-degli-ultimi-sopravvissuti-al-campo-di-sterminio-di-auschwitz.html"/>
      </related>
    </article>
  </body>
</html>