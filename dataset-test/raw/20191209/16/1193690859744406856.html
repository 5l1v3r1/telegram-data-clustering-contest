<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/sport/my-v-kontakti-z-wada-reaktsiia-fifa-na-vidstoronennia-rosii-vid-zmahan-204350.html"/>
    <meta property="og:site_name" content="5 канал"/>
    <meta property="article:published_time" content="2019-12-09T16:45:00+00:00"/>
    <meta property="og:title" content="&quot;Ми в контакті з WADA&quot; – реакція FIFA на відсторонення Росії від змагань"/>
    <meta property="og:description" content="FIFA зважила на сьогоднішнє рішення виконавчого комітету WADA"/>
  </head>
  <body>
    <article>
      <h1>"Ми в контакті з WADA" – реакція FIFA на відсторонення Росії від змагань</h1>
      <address>
        <time datetime="2019-12-09T16:45:00+00:00">09 Dec 2019, 16:45</time>
      </address>
      <p>З'явилася реакція FIFA на 4-річні санкції проти Росії, затверджені виконавчим комітетом Всесвітнього антидопінгового агентства (WADA). Про таке повідомляє "<a href="https://ukr.lb.ua/sport/2019/12/09/444354_fifa_prokomentuvali_rishennya_wada.html">LB.UA</a>".</p>
      <p>"ФІФА зважила на сьогоднішнє рішення виконавчого комітету WADA. Ми у контакті з WADA й Асоціацією літніх олімпійських міжнародних федерацій. Рішення про можливе поширення санкцій на футбол буде прийнято разом із ними", – підкреслили у повідомленні.</p>
      <blockquote>Як повідомляв 5.UA, Всесвітнє допінгове агентство (WADA) <a href="https://www.5.ua/sport/proshchavai-nash-dopinhovyi-mishka-wada-vidstoronylo-rosiiu-vid-dvokh-nastupnykh-olimpiiskykh-ihor-ta-chs-iz-futbolu-204324.html">відсторонило Російську Федерацію</a> від двох наступних Олімпійських ігор та від усіх міжнародних змагань на чотири роки.</blockquote>
      <p>Слід зазначити, що на сьогоднішньому засіданні виконком WADA прийняв рекомендацію Атлетичного комітету, який наполягав на позбавленні Росії права брати участь у великих міжнародних спортивних заходах, у число яких входять Олімпіади і чемпіонати світу.</p>
      <p>WADA вжила відповідних заходів проти Росії через те, що російська влада втрутилася в базу даних московської лабораторії, щоб приховати сотні потенційних випадків допінгу.</p>
      <p>Однак російські спортсмени й надалі зможуть брати участь в Олімпійських іграх 2020 року в Токіо, якщо доведуть, що вони не причетні до вживання допінгу. У такому випадку вони зможуть змагатися під нейтральним прапором і без державного гімну Росії.</p>
      <p>Крім того, національна футбольна збірна Росії не буде допущена до участі в Чемпіонаті світу з футболу в Катарі в 2022 році в будь-якій формі, якщо тільки Москва не виграє апеляцію на це рішення.</p>
    </article>
  </body>
</html>