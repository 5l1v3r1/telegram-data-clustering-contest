<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/397776-%d7%a0%d7%aa%d7%a0%d7%99%d7%94%d7%95-%d7%9c%d7%95%d7%97%d7%a5-%d7%9c%d7%99%d7%91%d7%a8%d7%9e%d7%9f-%d7%a6%d7%a8%d7%99%d7%9a-%d7%9c%d7%9e%d7%a0%d7%95%d7%a2-%d7%90%d7%aa-%d7%94%d7%91%d7%97%d7%99"/>
    <meta property="og:site_name" content="סרוגים"/>
    <meta property="article:published_time" content="2019-12-09T16:36:42+00:00"/>
    <meta property="og:title" content="נתניהו לוחץ: &quot;ליברמן צריך למנוע את הבחירות&quot;"/>
    <meta property="og:description" content="ראש הממשלה מנצל את היממות האחרונות עד לפיזור הכנסת ללחוץ על יו&quot;ר ישראל ביתנו למנוע את הבחירות: &quot;אפשר לעשות מאמץ אחרון&quot;. במקביל: כעת פגיש......."/>
  </head>
  <body>
    <article>
      <h1>נתניהו לוחץ: "ליברמן צריך למנוע את הבחירות"</h1>
      <h2>ראש הממשלה מנצל את היממות האחרונות עד לפיזור הכנסת ללחוץ על יו"ר ישראל ביתנו למנוע את הבחירות: "אפשר לעשות מאמץ אחרון". במקביל: כעת פגישת ראשי רשויות בליכוד עם ליברמן</h2>
      <address><time datetime="2019-12-09T16:36:42+00:00">09 Dec 2019, 16:36</time> by <a rel="author">, חדשות סרוגים</a></address>
      <p>ראש הממשלה נתניהו מנצל את שתי היממות האחרונות עד לפיזור הכנסת ללחוץ על יו"ר ישראל ביתנו למנוע את הבחירות: "אפשר לעשות מאמץ אחרון". ותקף את גנץ ולפיד: "48 שעות לפני שפג הזמן,  הם מעמידים תנאים לעצם קיום השיחות".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>עברו 84 יום מאז הבחירות, בכל הזמן הזה בני גנץ ויאיר לפיד סירבו לכל הצעה שהצענו, הצעות נדיבות ומרחיקות לכת. הם סירבו לכל הצעה להקים ממשלת אחדות לאומית רחבה. עכשיו, כשנותרו רק יומיים, 48 שעות עד שפג הזמן, הם מעמידים תנאים לעצם קיום השיחות.</p>
      <p>זה ברור לצערי שהם לא רוצים להקים ממשלת אחדות לאומית רחבה, ממשלה שיש לה הזדמנות היסטורית להשיג הסכם הגנה עם ארה״ב ולהחיל את הריבונות הישראלית על חלקים נרחבים מיהודה ושומרון – זה מה שהם מסרבים לו וזה מה שהם מנסים להסתיר מעיני הציבור.</p>
      <p>אני קורא להם להתעשת, אפשר לעשות מאמץ אחרון, ואני חושב שגם אביגדור ליברמן צריך לעשות מאמץ אחרון – צריך למנוע את הבחירות המיותרות האלה ולהקים ממשלה לאומית חזקה למדינת ישראל.</p>
    </article>
  </body>
</html>