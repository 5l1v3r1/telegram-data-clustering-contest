<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wired.it/gadget/videogiochi/2019/12/09/lucchetto-nintendo-nes/"/>
    <meta property="og:site_name" content="Wired"/>
    <meta property="article:published_time" content="2019-12-09T16:32:46+00:00"/>
    <meta property="og:title" content="Regali di Natale assurdi: il lucchetto per Nintendo"/>
    <meta property="og:description" content="In occasione del Natale 1989 apparve un malefico lucchetto dedicato a Nintendo Nes che andava a bloccare l'accesso alla slot per le cartucce"/>
  </head>
  <body>
    <article>
      <h1>Regali di Natale assurdi: il lucchetto per Nintendo</h1>
      <address><time datetime="2019-12-09T16:32:46+00:00">09 Dec 2019, 16:32</time> by <a rel="author" href="https://www.wired.it/author/dbarbera/" target="_blank">Diego Barbera</a></address>
      <h3>Andava a bloccare l'accesso allo slot per inserire le cartucce dei giochi e proteggeva il Nes dagli accessi indesiderati</h3>
      <p>Molti bambini americani ancora lo ricordano con orrore, come <b>accessorio più funesto del Natale 1989</b>. Si chiamava ironicamente Homework First ossia “<i>Prima i compiti</i>” e sembrava un cacciavite un po’ tozzo. In realtà bastava osservarlo da vicino per scoprire subito il suo malefico scopo: era un vero e proprio <b>lucchetto per bloccare l’accesso a Nintendo Nes</b>.</p>
      <p>Prodotto dalla società statunitense SafeCare, veniva presentato come il primo accessorio di sicurezza per la console nipponica campione di vendite, <b>rivolgendosi ai genitori</b> per controllare quando e quanto i pargoli potessero giocare. Ma non solo, perché poteva anche evitare che qualche malintenzionato potesse accendere il Nes e <b>accedere ai salvataggi</b> magari modificandoli o, peggio ancora cancellandoli.</p>
      <p>Già, perché il lucchetto andava ad agganciarsi proprio <b>alla slot dove inserire le cartucce</b> rendendo di fatto il dispositivo inutilizzabile. Il funzionamento era presto detto con la combinazione che si impostava ruotando gli anelli assicurando in modo salto e inattaccabile Homework First al Nes.</p>
      <figure>
        <iframe data-src="https://twitter.com/Lord_Arse/status/1203825694167502848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Contattati da <i><a href="https://www.theverge.com/2014/9/10/6130973/safe-care-homework-first-nintendo-lock">The Verge</a></i>, i produttori di Safe Care hanno dichiarato di aver venduto qualcosa come 25000 esemplari dell’infame blocca-console. Il <b>costo era di 15,95 dollari</b>, piuttosto caro per l’epoca. Naturalmente, il lucchetto non era in alcun modo legato a Nintendo, era soltanto un accessorio prodotto da terze parti.</p>
      <p>A oltre trentanni dalla presentazione, Nintendo Nes non smette di appassionare ancora oggi, con progetti che vedono non soltanto <a href="https://www.wired.it/gadget/videogiochi/2016/11/11/nintendo-classic-mini-nes-disponibile/">versioni miniaturizzate</a> ma anche modifiche interessantissime come <a href="https://www.wired.it/gadget/videogiochi/2019/11/14/ecco-il-nes-che-funziona-senza-tv/">quella che integra</a> un sistema a proiezione. Numerosi anche gli accessori che strizzano l’occhio ai nostalgici, come per il recente <a href="https://www.wired.it/gadget/computer/2019/11/12/8bitdo-n30-mouse-vintage-nes/">mouse</a> che ne riprende il design.</p>
    </article>
  </body>
</html>