<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/70d2146941150.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T16:04:42+00:00"/>
    <meta property="og:title" content="نیازمند همگرایی برای تعیین تکلیف بافت پیرامون حرم مطهر رضوی هستیم"/>
    <meta property="og:description" content="سید الحسینی گفت:ما به شدت نیازمند اجماع و همگرایی و عزم جدی همه ذی نفعان اعم از مردم و حوزه های دولتی، عمومی، خصوصی و شهرداری برای تعیین تکلیف برنامه توسعه و پیش برد اقدامات توسعه ای در این بافت هستیم."/>
  </head>
  <body>
    <article>
      <h6 class="kicker">عضو هیئت مدیره شرکت بازآفرینی شهری ایران:</h6>
      <h1>نیازمند همگرایی برای تعیین تکلیف بافت پیرامون حرم مطهر رضوی هستیم</h1>
      <address><time datetime="2019-12-09T16:04:42+00:00">09 Dec 2019, 16:04</time> by <a rel="author">شبستان</a></address>
      <p>«سید مسلم سید الحسینی » در حاشیه بازدید از اولین نمایشگاه فرصت های سرمایه گذاری و اقتصاد شهری و در گفتگو با خبرنگار خبرگزاری شبستان در مشهد با بیان اینکه شهرها به عنوان موتور محرک توسعه هستند و نقش خیلی مهمی در اقتصاد ملی کشور دارند، گفت:از ابعاد مهم پایداری شهری، رسیدن به اقتصاد پایدار و افزایش توان رقابتی شهرها در سطح ملی و جهانی است که بتواند سهم بیشتری از سرمایه گذاری را به خود جذب کند.<br/>عضو هیئت مدیره شرکت باز آفرینی شهری ایران با بیان اینکه جذب سرمایه و هرگونه اقدام در این خصوص در بافت پیرامون حرم مطهر رضوی کمک به پیشرفت آن خواهد بود،تصریح کرد: باز آفرینی شهری در راستای بهسازی بافت با نگاه پایداری، باید با توجه به ظرفیت های درونی و اقدامات همسو با وجهه و حیثیت مکان و حفظ و ارتقای ارزشهای ملموس و نا ملموس آن باشد.<br/>سیدالحسینی با اشاره به اینکه بهسازی و نوسازی بخاطر ماهیت ارزش آفرینی آن به مثابه یک صنعت تعبیر می شود که به دنبال خلق ارزش افزوده است، اظهارداشت:ظرفیت های اقتصادی فراوانی در حوزه تولید است و برنامه های بهسازی و نوسازی برای حضور سرمایه، اعم از کلان و خرد وجود دارد اما این امر مستلزم پذیرش تفکر جدید مبتنی بر تعامل بین برنامه ریزی و بازار است.<br/>وی ادامه داد:رویکرد شرکت بازآفرینی شهری ایران برای توسعه بافتهای نا کارآمد شهری در تعامل محیط رقابتی با ارتقای توان رقابتی بر اساس ارزش آفرینی و تکیه بر ظرفیت های درونی است.<br/>عضو هیئت مدیره شرکت باز آفرینی شهری ایران ادامه داد: بافت پیرامون حرم مطهر رضوی واجد دارایی ها و ارزش های مادی و غیر مادی هست که با بهره گیری از مدل مدیریتی خلاق، استفاده صحیح از بازار سرمایه و ...</p>
    </article>
  </body>
</html>