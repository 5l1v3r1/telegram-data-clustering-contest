<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/ofis_quotkarpatquot_pereyikhav_u_zoomagazyn_eksgravec_quotshakhtaryaquot"/>
    <meta property="og:site_name" content="espreso.tv"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Офіс &quot;Карпат&quot; переїхав у зоомагазин, - ексгравець &quot;Шахтаря&quot;"/>
    <meta property="og:description" content="Колишній футболіст донецького &quot;Шахтаря&quot; В'ячеслав Шевчук висловився щодо ситуації у львівських &quot;Карпатах&quot;, експерт вважає, що у команди справді все &quot;складно&quot;"/>
  </head>
  <body>
    <article>
      <h1>Офіс "Карпат" переїхав у зоомагазин, - ексгравець "Шахтаря"</h1>
      <address>
        <time datetime="2019-12-09T16:18:00+00:00">09 Dec 2019, 16:18</time>
      </address>
      <p>Колишній футболіст донецького "Шахтаря" В'ячеслав Шевчук висловився щодо ситуації у львівських "Карпатах", експерт вважає, що у команди справді все "складно"</p>
      <p>Про це повідомляє телеканал<a href="https://footballua.tv/"> "Футбол 1".</a></p>
      <p>Колишній захисник донецького "Шахтаря" і збірної України В'ячеслав Шевчук прокоментував результат матчу 17-го туру чемпіонату України, де чернігівська "Десна" розгромила у Львові "Карпати" (6:2).</p>
      <p>"Видно, що у "Карпат" все дуже складно. Офіс переїхав в якийсь зоомагазин. 13 років люди чекають, коли землю виділять. Пам'ятаю, як "Карпати" відскочили від "Волині", а так вже б грали в Першій лізі. Знущаються з вболівальників. А у Львові класні вболівальники, це було добре видно, коли грала збірна. І з "Шахтарем" ми як грали – класна атмосфера. А зараз три вболівальники ходить", - висловився експерт.</p>
      <p>Після 17-го туру чемпіонату України з футболу, львівські "Карпати" ділять з полтавською "Ворсклою" 11-12 сходинку в турнірній таблиці, в обидвох команд по 11 очок.</p>
      <ul>
        <li>Нагадаємо, 6 грудня, у першому матчі 17-го туру чемпіонату України з футболу донецький<a href="https://espreso.tv/news/2019/12/06/quotshakhtarquot_vpevneno_peremig_quotolimpikquot_u_matchi_chempionatu_ukrayiny"> "Шахтар" переміг "Олімпік" з рахунком 3:0.</a></li>
        <li>7 грудня <a href="https://espreso.tv/news/2019/12/07/quotoleksandriyaquot_rozgromyla_quotvorskluquot_v_chempionati_ukrayiny">"Олександрія" на своєму полі перемогла "Ворсклу"</a>.</li>
        <li>Крім цього,"Колос" із села Ковалівка <a href="https://espreso.tv/news/2019/12/07/quotkolosquot_u_bilshosti_roztroschyv_quotdnipro_1quot_u_chempionati_ukrayiny">переміг за чисельної переваги "Дніпро-1"</a>.</li>
        <li>У Львові у 17-му турі <a href="https://espreso.tv/news/2019/12/08/quotdesnaquot_prynyzyla_u_lvovi_quotkarpatyquot_u_matchi_z_8_ma_golamy_ta_vyluchennyam">"Десна" перемогла "Карпати"</a> з рахунком 6:2.</li>
        <li>8 грудня у Києві <a href="https://espreso.tv/news/2019/12/08/quotdynamoquot_progralo_quotzoriquot_u_matchi_za_druge_misce_v_upl">"Динамо" у меншості поступилося "Зорі"</a> та опустилося на четверте місце.</li>
      </ul>
    </article>
  </body>
</html>