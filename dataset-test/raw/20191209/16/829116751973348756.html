<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191209-kipiter-usb-condom-syncstop.html"/>
    <meta property="og:site_name" content="Origo"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="Hasznos ajándék lehet az utazóknak az USB koton"/>
    <meta property="og:description" content="Képes megvédeni az eszközöket a hackelési kísérletektől."/>
  </head>
  <body>
    <article>
      <h1>Hasznos ajándék lehet az utazóknak az USB koton</h1>
      <address><time datetime="2019-12-09T16:07:00+00:00">09 Dec 2019, 16:07</time> by <a rel="author">Origo</a></address>
      <p>
        <b>Képes megvédeni az eszközöket a hackelési kísérletektől.</b>
      </p>
      <p>Nemrégiben mi is beszámoltunk a hírről, hogy Los Angeles főügyésze <a href="https://www.origo.hu/techbazis/20191116-nyilvanos-usb-mobiltolto-veszely.html">óva intette a lakosságot és az utazókat</a> a nyilvános USB kütyütöltő portok használatától, mivel azokon keresztül hackelhetőek lehetnek a rájuk kötött eszközök. Helyettük a saját tulajdonú, konnektorba dugható töltők használatát javasolja.</p>
      <figure>
        <img src="https://cdn.nwmgroups.hu/s/img/i/1912/20191209kipiter-syncstop.jpg?w=644&amp;h=426"/>
        <figcaption>Kipiter SyncStop<cite>Forrás: Kipiter</cite></figcaption>
      </figure>
      <p>Ennek kapcsán a <a href="https://www.ghacks.net/2019/12/09/usb-condoms-are-a-thing-now/">gHacks</a> írója most felhívta a figyelmet, hogy a nyilvános USB kapuk használatát elkerülni nem tudók legalább részben megvédhetik az eszközeiket a rosszindulatú töltőállomásoktól: csak be kell iktatniuk a <a href="https://shop.syncstop.com/collections/buy/products/usb-condom?variant=35430087052">The Original USB Condom</a> hardvert a töltőállomás USB portja és a mobileszköz adatkábele közé.</p>
      <aside>A kütyü fizikailag lehetetlenné teszi az adatkommunikációt a töltőállomás és a mobil között, azonban a töltési funkció működésére nincs kihatással.</aside>
      <p>Az Egyesült Államokból rendelhető The Original USB Condom 6,99 dollárba (nettó 2100 forintba) kerül, ám ez a modell szó szerint csak egy nyomtatott áramköri lap. Aki esztétikai és praktikus szempontokból gyári műanyag védőburkolatban szeretné megvenni a terméket, annak a <a href="https://shop.syncstop.com/collections/buy/products/syncstop?variant=35007070860">SyncStop</a> variánsát kell megrendelnie 12,99 dollárért, nettó 3900 forintért.</p>
      <figure>
        <img src="https://cdn.nwmgroups.hu/s/img/i/1912/20191209kipiter-usb-condom.jpg?w=644&amp;h=384"/>
        <figcaption>Kipiter The Original USB Condom<cite>Forrás: Kipiter</cite></figcaption>
      </figure>
      <p>A kütyük érdekes meglepetésnek bizonyulhatnak a sokat utazó rokonoknak és barátoknak, bár a most leadott rendelések már szinte biztosan nem jönnek meg időben ahhoz, hogy be lehessen tenni a kütyüket a karácsonyfa alá.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191209-windows-7-patch-2020-januar-utan.html"/>
        <a href="https://www.origo.hu/techbazis/20191209-amd-radeon-software-adrenalin-2020-boost.html"/>
        <a href="https://www.origo.hu/techbazis/20191207-intel-pentium-g3420-cpu-processzor.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>