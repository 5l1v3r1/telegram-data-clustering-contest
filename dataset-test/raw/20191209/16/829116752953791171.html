<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-lionel-messi-fc-barcelona-internazionale-bajnokok-ligaja-kerethirdetes.html"/>
    <meta property="og:site_name" content="Origo"/>
    <meta property="article:published_time" content="2019-12-09T16:32:00+00:00"/>
    <meta property="og:title" content="Messi kihagyja a Barca BL-meccsét"/>
    <meta property="og:description" content="A katalán csapat már az előző körben bebiztosította továbbjutását."/>
  </head>
  <body>
    <article>
      <h1>Messi kihagyja a Barca BL-meccsét</h1>
      <address><time datetime="2019-12-09T16:32:00+00:00">09 Dec 2019, 16:32</time> by <a rel="author">Origo</a></address>
      <p>
        <b>Lionel Messi, az FC Barcelona hatszoros aranylabdás támadója kihagyja csapata kedd esti milánói Bajnokok Ligája-mérkőzését.</b>
      </p>
      <p>A katalánok az előző fordulóban 3-1-re legyőzték a Borussia Dortmundot a Camp Nouban, ezzel kiharcolták a továbbjutást és bebiztosították első helyüket az F csoportban. Innentől kezdve a Barcának tét nélküli a keddi Internazionale elleni rangadó, amelyre Lionel Messi el sem utazott a csapattal.</p>
      <figure>
        <iframe data-src="https://twitter.com/FCBarcelona/status/1204027253836918786?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az olaszok a csoport második helyén állnak, a továbbjutáshoz viszont győzniük kell, mert a csoport másik mérkőzésén a Borussia Dortmund hazai pályán fogadja – és minden bizonnyal le fogja győzni – a már biztos kieső Slavia Prahát.</p>
      <p>A katalánok az előző szezonban is hasonló helyzetben voltak. A csoportkör utolsó fordulójában már cserecsapattal fogadták a Tottenhamet, amely végül a Camp Nouban kiharcolta a továbbjutást, és meg sem állt a madridi BL-döntőig.</p>
      <p><a href="https://www.origo.hu/sport/futball/20191205-gerard-pique-fc-barcelona-labdarugas-uzlet-tenisz-vallalat.html">Gerard Piqué</a> és Sergi Roberto valamint a brazil Arthur Melo is kihagyja a mérkőzést. Katalán újságírói információk szerint utóbbi <a href="https://www.origo.hu/sport/futball/20191209-arthur-melo-a-barcelona-focistaja-nemi-betegseg-miatt-kihagyja-a-real-madrid-elleni-meccset.html">szexuális úton terjedő</a> betegség, tripper miatt nem léphetett pályára.</p>
    </article>
  </body>
</html>