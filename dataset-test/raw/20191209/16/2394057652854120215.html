<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/kupcy-ofiru--niespodziewana-premiera-nowego-dodatku-do-karcianki-gwint.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T16:44:00+00:00"/>
    <meta property="og:title" content="Kupcy Ofiru – niespodziewana premiera nowego dodatku do karcianki Gwint"/>
    <meta property="og:description" content="Rozszerzenie trafiło już na komputery osobiste i urządzenia mobilne z systemem iOS."/>
  </head>
  <body>
    <article>
      <h1>Kupcy Ofiru – niespodziewana premiera nowego dodatku do karcianki Gwint</h1>
      <h2>Rozszerzenie trafiło już na komputery osobiste i urządzenia mobilne z systemem iOS.</h2>
      <address><time datetime="2019-12-09T16:44:00+00:00">09 Dec 2019, 16:44</time> by <a rel="author">LM</a></address>
      <figure>
        <img src="https://img6.gram.pl/cnjl20191209164138727zbsz.jpg"/>
      </figure>
      <p>Miła niespodzianka dla fanów Gwint: Wiedźmińska gra karciana. <b>Bez wcześniejszej zapowiedzi studio CD Projekt RED wydało dziś najnowszy dodatek do gry karcianej zatytułowany Kupcy Ofiru. Ten wprowadza do zabawy ponad 70 nowych kart; mechanikę Manewrów Bojowych, oferujących dodatkowe bonusy; a także tryb scenariuszy, czyli specjalnych misji podzielonych na etapy</b>. Wszystko to oczywiście dla miłośników Gwinta na komputerach osobistych i urządzeniach mobilnych z systemem iOS, gdyż – jak wcześniej zapowiedziano – <a href="https://www.gram.pl/news/2019/12/04/cd-projekt-red-konczy-wsparcie-gwinta-na-konsolach-playstation-4-i-xbox-one.shtml">konsolowe wersje tytułu nie będą już rozwijane</a>. Ostatecznie omówione tu nowinki najpewniej pojawią się w zaplanowanym na 2020 roku wydaniu Gwinta na systemach Android.<br/><br/>Jednocześnie twórcy ogłosili <a href="https://www.playgwent.com/pl/updates/merchants-of-ofir">sprzedaż Paki Ofirskiej Okazji</a>, która oferuje <b>10 beczek Kupców Ofiru premium, rewers dodatku oraz skórkę dowódcy upiór dla talii potworów</b>. Poniżej zwiastun rozszerzenia.<br/><br/><b>Gwint: Wiedźmińska gra karciana</b> dostępne jest na <b>PC, PlayStation 4, Xbox One, iOS</b> w modelu free-to-play.</p>
      <p>https://www.youtube.com/watch?v=a8bD1wt2TEU&amp;feature=emb_title</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl.</a>
      </p>
    </article>
  </body>
</html>