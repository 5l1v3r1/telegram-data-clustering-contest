<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrayinu-jde-poteplinnya/942167"/>
    <meta property="og:site_name" content="Gazeta.ua"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="В Україну йде потепління"/>
    <meta property="og:description" content="В Україну прийде незвичне для цього часу тепло &amp;ndash; температура повітря подекуди перевищуватиме кліматичну норму, а істотних опадів ніде, окрім Карпатського регіону, не очікується. Про це повідомляє Укргідрометцентр. 10 грудня в Україні без опадів, лише на Закарпатті дощ, в ..."/>
  </head>
  <body>
    <article>
      <h1>В Україну йде потепління</h1>
      <address><time datetime="2019-12-09T16:09:00+00:00">09 Dec 2019, 16:09</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/942/942167_w_300.jpg?v=0"/>
        <figcaption>Фото: www.gismeteo.ua</figcaption>
      </figure>
      <p>В Україну прийде незвичне для цього часу тепло – температура повітря подекуди перевищуватиме кліматичну норму, а істотних опадів ніде, окрім Карпатського регіону, не очікується.</p>
      <p>Про це повідомляє Укргідрометцентр.</p>
      <p>10 грудня в Україні без опадів, лише на Закарпатті дощ, в Карпатах з мокрим снігом. Вночі, зранку в південних, центральних і східних областях місцями туман. Вітер південно-західний, 5-10 м/с.</p>
      <p>Температура вночі від +2°С до -3°С, вдень +2..+7°, в Одеській і Миколаївській областях +8..+13°С.</p>
      <p>У Києві без опадів. Вітер південно-західний, 5-10 м/с. Температура вночі близько 0°, вдень +4..+6°.</p>
      <p>11 грудня на Закарпатті та в Прикарпатті місцями невеликий дощ і мокрий сніг. На решті території України без опадів. На півдні і сході країни вночі, вранці туман. Вітер переважно південно-східний, 5-10 м/с.</p>
      <p>Температура вночі від +2°С до -3°С, вдень 0..+5°С, в Одеській області до +8°С.</p>
      <p>У столиці без опадів. Вітер південно-східний, 5-10 м/с. Температура вночі близько 0°, вдень +2..+4°С.</p>
      <blockquote>Зиму цього року <a href="https://gazeta.ua/articles/life/_sinoptiki-sprognozuvali-yakij-misyac-zimi-bude-najteplishij/940713">прогнозують</a> помірно теплою. Найтеплішим очікують січень.</blockquote>
    </article>
  </body>
</html>