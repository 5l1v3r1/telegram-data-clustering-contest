<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/zelenskiy-i-putin-ne-potisli-odne-odnomu-ruki-pered-pochatkom-samitu-u-normandskomu-formati-645597.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T16:53:58+00:00"/>
    <meta property="og:title" content="Зеленський і Путін не потисли одне одному руки перед початком саміту у «нормандському форматі»"/>
    <meta property="og:description" content="Підсумкова пресконференція планується о 22:00 за київським часом"/>
  </head>
  <body>
    <article>
      <h1>Зеленський і Путін не потисли одне одному руки перед початком саміту у «нормандському форматі»</h1>
      <address>
        <time datetime="2019-12-09T16:53:58+00:00">09 Dec 2019, 16:53</time>
      </address>
      <h4>Підсумкова пресконференція планується о 22:00 за київським часом</h4>
      <p>Президент Володимир Зеленський і президент РФ Путін не потисли одне одному руки перед початком саміту у «нормандському форматі».</p>
      <p>Наразі лідери чотирьох країн спілкуються без преси. Журналістам не дозволили бути навіть на початку їхнього спілкування. Президенти вирішили не виходити до преси доти, доки не завершиться остання двостороння зустріч – між Зеленським та Путіним, що відбудеться вже після засідання у форматі «четвірки».</p>
      <p>Далі керівники держав зустрінуться знову, у форматі робочої вечері, та обговорять домовлене.</p>
      <p>Підсумкова пресконференція планується після вечері, о 21:00 за Парижем (22:00 за київським часом).</p>
      <p>Як повідомлялося, <a href="https://glavcom.ua/news/zustrich-normandskoji-chetvirki-u-parizhi-onlayn-translyaciya--645537.html">Зеленський, Путін, Меркель і Макрон розпочали переговори у Парижі</a> з затримкою на півтори години.</p>
      <p>Нагадаємо, 19 жовтня 2019 року <a href="https://glavcom.ua/news/poroshenko-ta-putin-ne-potisli-odin-odnomu-ruki-pered-pochatkom-peregovoriv-u-normandskomu-formati-378545.html">Порошенко та Путін не потисли один одному руки перед початком переговорів у «нормандському форматі».</a> Тоді російському президенту не потис руку і тодішній президент Франції Франсуа Олланд.</p>
      <p>Зазначимо, що лише за кілька годин до початку зустрічі Офіс Зеленського <a href="https://glavcom.ua/news/ogolosheno-sklad-ukrajinskoji-delegaciji-na-samiti-normandskoji-chetvirki--645524.html">склад української делегації на саміті Нормандської четвірки</a>. В Офісі президента повідомляли, що Зеленський на переговорах має намір в першу чергу поставити питання повернення полонених, припинення вогню і виведення бандформувань з території Донбасу.</p>
      <p>Після саміту Нормандської четвірки в Парижі <a href="https://glavcom.ua/country/society/u-zelenskogo-pidtverdili-zustrich-z-putinim-645484.html">відбудеться двостороння зустріч</a> президента України Володимира Зеленського з президентом РФ Володимиром Путіним.</p>
      <related>
        <a href="https://glavcom.ua/news/normandska-zustrich-ukrajina-opinilas-u-pastci-rzeczpospolita-645545.html"/>
        <a href="https://glavcom.ua/news/zustrich-normandskoji-chetvirki-u-parizhi-onlayn-translyaciya--645537.html"/>
        <a href="https://glavcom.ua/news/u-femen-poyasnili-proti-chogo-aktivistki-rozdyagalisya-pered-normandskim-sammitom-645589.html"/>
      </related>
    </article>
  </body>
</html>