<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/12/tna_9.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-12-09T16:37:00+00:00"/>
    <meta property="og:title" content="குழப்பத்தில் சுமந்திரன்:மறதிக்கு வைத்தியமாம்?"/>
    <meta property="og:description" content="புதிய அரசியலமைப்பை உருவாக்க முடியாவிட்டால் பதவி விலகுவேன் என கூறியது உண்மையான விடயம்தான்.இன்றும் நான் அவ்வாறான நிலைப்பாட்டிலேயே இருக்க..."/>
  </head>
  <body>
    <article>
      <h1>குழப்பத்தில் சுமந்திரன்:மறதிக்கு வைத்தியமாம்?</h1>
      <address><time datetime="2019-12-09T16:37:00+00:00">09 Dec 2019, 16:37</time> by <a rel="author">டாம்போ</a></address>
      <figure>
        <img src="https://1.bp.blogspot.com/-X_8AZcoJm70/Xe54MB11HYI/AAAAAAAAM-0/RoZmRqioJaMay94mTFHyplpEFQMeXDSSwCNcBGAsYHQ/s1600/MP-MA-Sumanthiran-_850x460_acf_cropped.webp"/>
      </figure>
      <p>புதிய அரசியலமைப்பை உருவாக்க முடியாவிட்டால் பதவி விலகுவேன் என கூறியது உண்மையான விடயம்தான்.இன்றும் நான் அவ்வாறான நிலைப்பாட்டிலேயே இருக்கிறேன். ஆனால் மற்றவர்களுக்காக பதவி விலகமாட்டேன் என புதிய விளக்கமொன்றை கூட்டமைப்பின் பேச்சாளர் எம்.ஏ.சுமந்திரன் தற்போது தெரிவித்துள்ளார்.</p>
      <p>புதிய அரசியலமைப்பை உருவாக்கவிட்டால்  பதவி விலகுவதாக எம்.ஏ.சுமந்திரன் கூறிய கருத்து தொடர்பாக பல விமர்சனங்கள் எழுந்துள்ளது. </p>
      <p>குறிப்பாக கூட்டமைப்பில் தமிழரசுக்கட்சியின் சுமந்திரன் தரப்பினது தன்னிச்சையான போக்கிற்கு எதிராக பங்காளிக்கட்சிகளான தமிழீழ விடுதலை இயக்கம் மற்றும் தமிழீழ மக்கள் விடுதலைக்கழகம் ஆகியன போர்க்கொடி தூக்கியுள்ளன.தேவையெனில் கூட்டிலிருந்து வெளியேறவும் அவை முடிவு செய்துள்ளன.  </p>
      <p>இந்நிலையில் விளக்கமளித்துள்ள எம்.ஏ.சுமந்திரன் ஐனநாயக ரீதியிலான சூழலில் எவருக்கும் எத்தகைய கருத்துக்களையும் முன்வைக்க முடியும். ஆகையினாலே அதனை பொருட்படுத்தாது அந்தச் சவால்களையும் நாங்கள் சந்தித்து முன்னேற வேண்டும்.</p>
      <p>சிறிலங்கா பொதுஐன முன்னணியை சார்ந்த சிலர் புதிய அரசியலமைப்பை உருவாக்குவதாக கூறியிருக்கிறார்கள்.</p>
      <p>புதிய அரசியலமைப்பு உருவாக்கம் முற்றாக கைவிடப்பட்டது என்று இன்னமும் தீர்மானிக்கப்படவில்லை. புதிய அரசியலமைப்பு உருவாக்க முடியாமல் போனால் பதவி விலகுவேன் என்று தான் ஏற்கனவே கூறியிருக்கிறேன்.</p>
      <p>புதிய அரசியலமைப்பு உருவாக்கம் கைவிடப்படும் என்ற தீர்மானம் எட்டப்படுகின்ற நேரத்தில் தான் பதவி விலகுவதாக எம்.ஏ சுமந்திரன் தெரிவித்துள்ளார்.</p>
    </article>
  </body>
</html>