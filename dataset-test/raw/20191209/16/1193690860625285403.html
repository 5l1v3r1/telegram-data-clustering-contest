<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/merkel-ta-zelenskyi-prybuly-do-yelyseiskoho-palatsu-putin-tradytsiino-zapiznyvsia-vkliuchennia-z-paryzha-204349.html"/>
    <meta property="og:site_name" content="5 канал"/>
    <meta property="article:published_time" content="2019-12-09T16:44:00+00:00"/>
    <meta property="og:title" content="Меркель та Зеленський прибули до Єлисейського палацу, Путін традиційно запізнився – включення з Парижа"/>
    <meta property="og:description" content="Зустріч у нормандському форматі відбудеться вже сьогодні о 17:00"/>
  </head>
  <body>
    <article>
      <h1>Меркель та Зеленський прибули до Єлисейського палацу, Путін традиційно запізнився – включення з Парижа</h1>
      <address>
        <time datetime="2019-12-09T16:44:00+00:00">09 Dec 2019, 16:44</time>
      </address>
      <p>Першою прибула канцлер Німеччини Ангела Меркель, її зустрів особисто президент Франції Емануель Макрон. Дуригим приїхав президент України Володимир Зелоенський. Його теж зустрічав Макрон. Традиційно Зеленський показав знак "V", що означає "перемога". Про таке розповів кореспондент "5 каналу" Михайло Прудник, який нині перебуває біля Єлисейського палацу.</p>
      <p>Президент Росії Володимир Путін своєю чергою традиційно запізнився, і Меркель, Макрон і Зеленський змушені були на нього чекати. </p>
      <p>А як нагадує кореспондент, Меркель і Макрон ще хотіли переговорити з Путіним перед початком нормандської зустрічі, яка розпочнеться сьогодні о 17:00 за Києвом. </p>
      <p>Зеленський тед має переговорити із Меркель і Макроном. Зустрічі маютиь тривати приблизно по півгодини. </p>
      <p>Сама зустріч у нормандському форматі триватиме менше трьох годин. Уже о 19:45 лідери мають вийти до преси на прес-конференцію за підсумками зустрічі всіх лідерів. </p>
      <figure>
        <iframe src="https://www.youtube.com/embed/6cqUBtELDa8" width="745" height="451" data-service="Youtube" scrolling="no"/>
      </figure>
      <p>О 17-тій за Києвом у Парижі має розпочатися "нормандська зустріч". Лідери країн вже прибувають до Єлисейського палацу. Кілька хвилин тому до резиденції приїхав президент України Володимир Зеленський. До цього канцлер Німеччини Ангела Меркель. Півгодини тому у столиці приземлився літак президента Росії Володимира Путіна. На саміті обговорять так звану формулу Штайнмаєра. Йтиметься зокрема, про те, як її узгодити письмово. Про це повідомили в міністерстві закордонних справ Німеччини. Ще однією з тем перемов стане газове питання. Його порушать імовірно під час двосторонньої зустрічі Володимира Зеленського з Володимиром Путіним. Очікується, що вона відбудеться після заходів Нормандського саміту. Цю інформацію підтвердили в офісі президента України.</p>
      <p>Раніше про це повідомила російська сторона. Очікується, що перемови будуть нетривалі. До російської делегації увійдуть зокрема глава Газпрому Олексій Міллер, помічник Путіна Владислав Сурков, а також голова Міненерго Олександр Новак. На зустрічі обговорюватимуть переважно газове питання. В офісі українського Президента повідомили, що до складу делегації, яка зараз перебуває у Парижі, увійшли виконавчий директор Нафтогазу Юрій Вітренко, а також міністр енергетики та захисту довкілля Олексій Оржель. За потреби вони братимуть участь у всіх засіданнях, які стосуються газового питання. Зустріч лідерів нормандського формату розпочнеться о 17 за київським часом. До цього мають відбутися двосторонні перемови. Зокрема, Володимир Зеленський матиме зустріч із канцлеркою Німеччини Ангелою Меркель та президентом Франції Еммануелем Макроном. За перебігом саміту стежить кореспондент 5 каналу Михайло Прудник. Подробиці від нього дивіться впродовж дня.</p>
    </article>
  </body>
</html>