<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793515/%D9%BE%D8%A7%D8%AF%D8%A7%D8%B4-%DB%B2-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84%DB%8C-%D8%A8%D8%B1%D8%A7%DB%8C-%DA%A9%D8%B3%D8%A8-%D8%B3%D9%87%D9%85%DB%8C%D9%87-%D8%AA%DB%8C%D9%85-%D8%A7%D9%84%D9%85%D9%BE%DB%8C%DA%A9-%D8%AF%D8%B1-%D8%AA%D9%86%DB%8C%D8%B3-%D8%B1%D9%88%DB%8C-%D9%85%DB%8C%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:02:48+00:00"/>
    <meta property="og:title" content="فدراسیون مصوب کرد؛ پاداش ۲ میلیارد ریالی برای کسب سهمیه تیم المپیک در تنیس روی میز"/>
    <meta property="og:description" content="اعضای تیم ملی تنیس روی میز در صورت کسب سهمیه تیمی برای بازیهای المپیک توکیو ۲ میلیارد ریال پاداش دریافت می کنند."/>
  </head>
  <body>
    <article>
      <h1>فدراسیون مصوب کرد؛ پاداش ۲ میلیارد ریالی برای کسب سهمیه تیم المپیک در تنیس روی میز</h1>
      <address><time datetime="2019-12-09T16:02:48+00:00">09 Dec 2019, 16:02</time> by <a rel="author" href="https://www.mehrnews.com/archive?jr=49" target="_blank">زینب حاجی حسینی</a></address>
      <p>به گزارش <a href="https://www.mehrnews.com/">خبرگزاری مهر</a>، مسابقات تنیس روی میز انتخابی المپیک در بخش تیمی ۲ تا ۶ بهمن ماه و به میزبانی پرتغال برگزار می‌شود.</p>
      <p>تیم ملی تنیس روی میز ایران نیز با ترکیبی متشکل از نیما و نوشاد عالمیان، امیرحسین هدایی، امین احمدیان، و حمیدرضا طاهرخانی در این رقابت ها شرکت خواهد کرد. در مسابقات پرتغال ۹ تیم سهمیه تیمی حضور در المپیک توکیو را کسب می کنند.</p>
      <p>در همین راستا اعضای هیئت رئیسه فدراسیون تنیس روی میز در نشستی که  امروز در محل این فدراسیون برگزار شد پرداخت پاداش به اعضای تیم ملی در صورت کسب نتیجه لازم در این رقابت ها را مصوب کردند. بر این اساس و در صورت کسب سهمیه تیمی به اعضای تیم ملی مبلغ دو میلیارد ریال پاداش اختصاص پیدا می کند.</p>
      <p>همچنین در نشست امروز مصوب شد که با نظر جمیل لطف الله نسبی سرمربی تیم ملی تنیس روی میز، یک مربی و روانشناس به کادر فنی اضافه شود.</p>
    </article>
  </body>
</html>