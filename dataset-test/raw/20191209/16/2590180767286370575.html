<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/187523/%E0%A6%AE%E0%A7%87%E0%A7%9F%E0%A7%87%E0%A6%A6%E0%A7%87%E0%A6%B0-%E0%A6%AA%E0%A6%B0-%E0%A6%9B%E0%A7%87%E0%A6%B2%E0%A7%87%E0%A6%A6%E0%A7%87%E0%A6%B0%E0%A6%93-%E0%A6%B8%E0%A7%8B%E0%A6%A8%E0%A6%BE-%E0%A6%9C%E0%A7%9F"/>
    <meta property="og:site_name" content="somoynews.tv"/>
    <meta property="article:published_time" content="2019-12-09T16:34:00+00:00"/>
    <meta property="og:title" content="মেয়েদের পর ছেলেদেরও সোনা জয়"/>
    <meta property="og:description" content="নারীদের পর এসএ গেমসের স্বর্ণ জিতল পুরুষ ক্রিকেট দলও। ফাইনালে শ্রীলঙ্কাকে ৭..."/>
  </head>
  <body>
    <article>
      <h1>মেয়েদের পর ছেলেদেরও সোনা জয়</h1>
      <address><time datetime="2019-12-09T16:34:00+00:00">09 Dec 2019, 16:34</time> by <a rel="author">সময় সংবাদ</a></address>
      <p><b>নারীদের পর এসএ গেমসের স্বর্ণ জিতল পুরুষ ক্রিকেট দলও। ফাইনালে শ্রীলঙ্কাকে ৭ উইকেটে উড়িয়ে দিলো নাজমুল হোসেন শান্তর দল।</b><br/><br/>সোমবার (৯ ডিসেম্বর) নেপালের কীর্তিপুরে টস জিতে নেপালকে আগে ব্যাট করতে পাঠান শান্ত। শুরুতেই টাইগার বোলারদের তোপে পড়েন লঙ্কানরা। নির্ধারিত ২০ ওভারে সবকটি উইকেট হারিয়ে ১২২ রান করে তারা। দলের পক্ষে সর্বোচ্চ ২৫ রান করেন শাম্মু আশান। এছাড়া পাথুম নিসাঙ্কা ২২ রান করেন।<br/><br/>দলের পক্ষে হাসান মাহমুদ তিনটি, তানভীর ইসলাম দুটি এবং সুমন খান ও মেহেদী হাসান একটি করে উইকেট শিকার করেন।<br/><br/>মামুলি লক্ষ্যে খেলতে নেমে বাংলাদেশকে সাবধানী শুরু এনে দেন দুই ওপেনার সাইফ হাসান ও সৌম্য সরকার। ২৮ বলে ২৭ রান করে সৌম্য বিদায় নিলে কিছুটা চড়াও হন সাইফ। তবে ৩০ বলে ৩৩ রান করে তিনিও বিদায় নেন। তারপর দলকে জয়ের বন্দরে ভেড়ানোর দায়িত্ব নেন অধিনায়ক নাজমুল হোসেন শান্ত ও ইয়াসির আলী। যদিও ইয়াসির জয় নিশ্চিত করে মাঠ ছাড়তে পারেননি। ১৯ রানের মাথায় তিনি বিদায় নেন। এরপর শান্তকে সঙ্গ দেন আফিফ হোসেন ধ্রুব। তারা দুজন মিলে ১১ বল বাকি থাকতেই জয়ের বন্দরে পৌঁছে দেয় দলকে। শান্ত ২৮ বলে ৩৫ রানে অপরাজিত থাকেন।<br/><br/>শ্রীলঙ্কার পক্ষে একটি করে উইকেট শিকার করেন কামিন্দু মেন্ডিস ও সাচিন্দু কলমব্যাজ।<br/><br/>সংক্ষিপ্ত স্কোর <br/><br/><br/>শ্রীলঙ্কা: ১২২ (২০ ওভার) আশান ২৫, নিসাঙ্কা ২২, ফার্নান্দো ১৬, আসালাঙ্কা ১২ হাসান ২০/৩, তানভীর ২৮/২, সুমন ১৬/১, মেহেদী ১৮/১<br/><br/>বাংলাদেশ: ১২৫/৩ (১৮.১ ওভার) সাইফ ৩৩, শান্ত ৩৫*, সৌম্য ২৭, ইয়াসির ১৯, আফিফ ৫<br/>মেন্ডিস ৯/১, সাচিন্দু ৩৩/১।<br/><br/>বাংলাদেশ ৭ উইকেটে জয়ী।</p>
    </article>
  </body>
</html>