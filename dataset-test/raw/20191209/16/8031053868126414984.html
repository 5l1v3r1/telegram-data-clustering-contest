<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%ce%b5%ce%af%ce%bd%ce%b1%ce%b9-34-%ce%b5%cf%84%cf%8e%ce%bd-%ce%ba%ce%b1%ce%b9-%ce%ad%cf%87%ce%b5%ce%b9-%ce%b4%cf%8d%ce%bf-%ce%bc%ce%b1%ce%bc%ce%ac%ce%b4%ce%b5%cf%82-%ce%b1%cf%85%cf%84%ce%ae-%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T16:26:25+00:00"/>
    <meta property="og:title" content="Είναι 34 ετών και έχει δύο… μαμάδες: Αυτή είναι η νεότερη πρωθυπουργός όλων των εποχών"/>
    <meta property="og:description" content="Είναι 34 ετών, μητέρα ενός παιδιού και έχει δύο… μαμάδες. Πρόκειται για τη νεότερη πρωθυπουργό όλων των εποχών, αναλαμβάνοντας τις τύχες των Φινλανδών."/>
  </head>
  <body>
    <article>
      <h1>Είναι 34 ετών και έχει δύο… μαμάδες: Αυτή είναι η νεότερη πρωθυπουργός όλων των εποχών</h1>
      <address>
        <time datetime="2019-12-09T16:26:25+00:00">09 Dec 2019, 16:26</time>
      </address>
      <p>Είναι 34 ετών, μητέρα ενός παιδιού και έχει δύο… μαμάδες. Πρόκειται για τη νεότερη πρωθυπουργό όλων των εποχών, αναλαμβάνοντας τις τύχες των Φινλανδών.</p>
      <p>Η <b>Σάνα Μαρίν</b> αναμένεται να καταστεί ως η <a href="https://www.pentapostagma.gr/2019/12/%CF%86%CE%B9%CE%BD%CE%BB%CE%B1%CE%BD%CE%B4%CE%AF%CE%B1-%CF%80%CE%BF%CE%B9%CE%B1-%CE%B5%CE%AF%CE%BD%CE%B1%CE%B9-%CE%B7-%CE%B3%CE%BF%CE%B7%CF%84%CE%B5%CF%85%CF%84%CE%B9%CE%BA%CE%AE-34%CF%87%CF%81%CE%BF.html">νεότερη πρωθυπουργός όλων των εποχών</a>, αναλαμβάνοντας τις τύχες της Φινλανδίας και δίνοντας τέλος στο κυβερνητικό αδιέξοδο της σκανδιναβικής χώρας.</p>
      <p>Η Μαρίν, το βράδυ της Κυριακής, εξελέγη ως <b><a href="https://www.pentapostagma.gr/2019/12/%CF%83%CE%AC%CE%BD%CE%B1-%CE%BC%CE%B1%CF%81%CE%AF%CE%BD-%CE%B7-34%CF%87%CF%81%CE%BF%CE%BD%CE%B7-%CE%BD%CE%B5%CF%8C%CF%84%CE%B5%CF%81%CE%B7-%CF%80%CF%81%CF%89%CE%B8%CF%85%CF%80%CE%BF%CF%85%CF%81.html">υποψήφια πρωθυπουργός</a> τ</b>ου κυβερνώντος Σοσιαλδημοκρατικού Κόμματος (SPD), με στόχο να καλύψει το κενό του παραιτηθέντος <b>Άντι Ρίνε.</b></p>
      <p>Ο τελευταίος παραιτήθηκε από τον πρωθυπουργικό θώκο εν μέσω της<b> οξύτατης πολιτικής κρίσης</b> που προκλήθηκε, με αφορμή το ζήτημα της απεργίας των εργαζομένων στην εθνική ταχυδρομική υπηρεσία.</p>
      <p>Η Σάνα Μάριν είναι μόλις <b>34 ετών</b> και εφόσον λάβει τη στήριξη της Βουλής – κάτι το οποίο φαντάζει και το πιθανότερο σενάριο – θα καταστεί η νεότερη πρωθυπουργός όλων των εποχών.</p>
      <figure>
        <embed-post data-src="https://www.instagram.com/p/B49wALMBrBQ" data-service="Instagram"/>
      </figure>
      <p>Θα σπάσει, μάλιστα, και το ρεκόρ της Έσο Άχο, η οποία ανέλαβε την πρωθυπουργία της Φινλανδίας το 1991, σε ηλικία 36 ετών.</p>
      <p>Η Μάριν είναι βουλευτής του <b>Τάμπερε</b> (σ.σ. φινλανδική πόλη), ενώ από τον Ιούνιο διατελεί <b>υπουργός Μεταφορών και Επικοινωνιών.</b></p>
      <p>Είναι μητέρα ενός μικρού παιδιού, ενώ έχει… <b>δύο μαμάδες</b>, καθώς η μητέρα της ήταν ομοφυλόφιλη, έχοντας σχέση με άτομο του ίδιου φύλου.</p>
      <p>Μάλιστα, εφόσον η φινλανδική Βουλή εγκρίνει την τοποθέτησή της, θα γίνει η νεότερη ηγέτης όχι μόνο της Φινλανδίας, αλλά όλου του κόσμου.</p>
      <p>Αξίζει να σημειωθεί ότι το <b>SPD</b> είναι το μεγαλύτερο κόμμα του κυβερνητικού συνασπισμού, ο οποίος απαρτίζεται – επίσης – από το Κεντρώο Κόμμα, τους Πράσινους, την Αριστερή Συμμαχία και το Σουηδικό Λαϊκό Κόμμα.</p>
      <figure>
        <iframe data-src="https://twitter.com/TNiskakangas/status/1203729511658995713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>