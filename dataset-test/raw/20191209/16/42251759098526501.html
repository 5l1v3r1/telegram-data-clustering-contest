<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a317086-Obrvinih-50-Nagovorili-me-Bredli-Bugi-i-Rondo.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T16:48:00+00:00"/>
    <meta property="og:title" content="Obrvinih 50: Nagovorili me Bredli, Bugi i Rondo..."/>
    <meta property="og:description" content="Košarkaš Los Anđeles Lejkersa Entoni Dejvis izjavio je da verovatno ne bi ubacio 50 poena protiv Minesote, da ga saigrači nisu nagovarali na to."/>
  </head>
  <body>
    <article>
      <h1>Obrvinih 50: Nagovorili me Bredli, Bugi i Rondo...</h1>
      <h2>Košarkaš Los Anđeles Lejkersa Entoni Dejvis izjavio je da verovatno ne bi ubacio 50 poena protiv Minesote, da ga saigrači nisu nagovarali na to.</h2>
      <address><time datetime="2019-12-09T16:48:00+00:00">09 Dec 2019, 16:48</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/167306/jpeg/entoni-dejvis.jpg"/>
        <figcaption>Entoni Dejvis<cite>Ezra Shaw/Getty Images</cite></figcaption>
      </figure>
      <p>Sjajni centar je u trijumfu nad Timbervulvsima (142:125) četvrti put u karijeri stigao do 50+ poena, a kako je priznao posle meča velike zasluge idu Ajveriju Bredliju, Demarkusu Kazinsu i Ražonu Rondu.</p>
      <p>"<i>Govorili su mi sve vreme da postignem 50. Nisam imao predstavu koliko poena u kom trenutku imam, niti su mi oni govorili, samo su mi pričali da moram da ubacim 50. Na svakom tajm-autu su me podsećali na to</i>", kazao je <b>Dejvis</b>.</p>
      <figure>
        <iframe data-src="https://twitter.com/SportsCenter/status/1203910087946977281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pomoć u tom podvigu imao je i od Lebrona Džejmsa, koji je od 13 asistencija čak 8 upisao proigravši Dejvisa.</p>
      <p>"<i>Samo sam ga hranio. Davao mu loptu tamo gde je želeo. Na visokom postu, niskom postu, perimetru. On može da poentira kako god želi, naš posao je bio samo da mu dodamo loptu", </i>istakao je <b>Lebron</b>.</p>
      <p>Lejkersi posle nove pobede imaju skor 21-3 i suvereno drže prvu poziciju na Zapadu ispred gradskih rivala Klipersa (17-7).</p>
      <p>Novu priliku za nastavak pobedničkog niza imaće 12. decembra na Floridi protiv Orlanda.</p>
    </article>
  </body>
</html>