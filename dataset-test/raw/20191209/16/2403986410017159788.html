<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_polshhi_vbili_ukrayintsiv_8_grudnya_2019_roku_n1246090"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:08:00+00:00"/>
    <meta property="og:title" content="У Польщі жорстко вбили двох українців"/>
    <meta property="og:description" content="Тіла двох громадян України знайшли 8 грудня в місцевості Доброславув в гміні Пулави."/>
  </head>
  <body>
    <article>
      <h1>У Польщі жорстко вбили двох українців</h1>
      <address><time datetime="2019-12-09T16:08:00+00:00">09 Dec 2019, 16:08</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Тіла двох громадян України знайшли 8 грудня в місцевості Доброславув в гміні Пулави.</b>
      </p>
      <p>Чоловіки загинули на території одного з розплідників дерев і чагарників, пише <a href="https://www.lublin112.pl/">Lublin112.</a> Правоохоронці знайшли тіла в житловому будинку.</p>
      <blockquote>Читайте також: <a href="https://24tv.ua/u_polshhi_na_ukrayinskogo_studenta_napali_z_nozhem_n1237121">У Польщі на українського студента напали з ножем</a></blockquote>
      <p>На трупах були виявлені ножові поранення. У поліції повідомили, що українці працювали на території розплідника. На місці подіїі декілька годин працювали правоохоронці. Звідки чоловіки родом – поки невідомо.</p>
      <p>Згодом у справі затримали одного підозрюваного. Ним виявився <b>36-річний українець</b>, він працював разом з вбитими та знав їх особисто.</p>
      <p>Лише нещодавно у Садковіце, що в Лодзінському воєводстві Польщі, в безкисневій холодильній камері для зберігання фруктів <a href="https://24tv.ua/dvoh_mertvih_ukrayintsiv_znayshli_v_holodilniy_kameri_v_polshhi_n1233053">виявили тіла двох громадян України.</a> Відомо, що вони були родом з Тернопільської області та є родичами – 46-річний дядько та 28-річний племінник. На підприємстві вони працювали легально. </p>
      <p>Рідня загиблих у смерті підозрює роботодавця українців.</p>
      <blockquote><b>Довідка.</b> За офіційними даними, сьогодні <a href="https://24tv.ua/u_polshhi_porahuvali_kilkist_ukrayinskih_zarobitchan_n1233225">у Польщі налічується</a> 900 тисяч трудових мігрантів із України.</blockquote>
    </article>
  </body>
</html>