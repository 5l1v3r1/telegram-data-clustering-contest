<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2118887"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T16:57:00+00:00"/>
    <meta property="og:title" content="Голяма част от необхванатите от образователната система деца в област Търговище са в чужбина"/>
    <meta property="og:description" content="Търговище, 9 декември /Боряна Димитрова, БТА/ Голяма част от необхванатите от образователната система деца в област Търговище са в чужбина. Това стана ясно след заседание на Областния координационен център, ръководено от областния управител Митко Стайков. По информация на началника на РУО Елка Станчева през учебната 2019/2020 г. на територията на областта са определени 39 района и е утвърден съставът на 39 екипа за обхват. По време на кампанията през ноември са обработени 5051 формуляра за обход. От тях 4886 са с установен актуален статус &quot;в чужбина&quot;; 97 деца и ученици са със зададени в Информационната система за реализация на механизма /ИСРМ/ мерки до отговорните институции; 68 са записани/върнати в образователните институции. Предстои през следващата кампания до 30 април 2020 г., да бъдат обхванати 1432 деца, родени през 2015 г., с цел включването им в предучилищна подготовка през следващата учебна година. От началото на учебната година до сега са осъществени 11 проверки в шест училища за присъствието на учениците…"/>
  </head>
  <body>
    <article>
      <h1>Голяма част от необхванатите от образователната система деца в област Търговище са в чужбина</h1>
      <address>
        <time datetime="2019-12-09T16:57:00+00:00">09 Dec 2019, 16:57</time>
      </address>
      <p>BOBSTH 16:58:31 09-12-2019</p>
      <p>MH1656BO.038</p>
      <p>Търговище - образование - координационен център</p>
      <p>Голяма част от необхванатите от образователната система деца в област Търговище са в чужбина</p>
      <p>Търговище, 9 декември /Боряна Димитрова, БТА/</p>
      <p>Голяма част от необхванатите от образователната система деца в област Търговище са в чужбина. Това стана ясно след заседание на Областния координационен център, ръководено от областния управител Митко Стайков.</p>
      <p>По информация на началника на РУО Елка Станчева през учебната 2019/2020 г. на територията на областта са определени 39 района и е утвърден съставът на 39 екипа за обхват. По време на кампанията през ноември са обработени 5051 формуляра за обход. От тях 4886 са с установен актуален статус "в чужбина"; 97 деца и ученици са със зададени в Информационната система за реализация на механизма /ИСРМ/ мерки до отговорните институции; 68 са записани/върнати в образователните институции.</p>
      <p>Предстои през следващата кампания до 30 април 2020 г., да бъдат обхванати 1432 деца, родени през 2015 г., с цел включването им в предучилищна подготовка през следващата учебна година.</p>
      <p>От началото на учебната година до сега са осъществени 11 проверки в шест училища за присъствието на учениците в учебните часове. Приоритетно са избрани образователните институции, показали висок процент отсъстващи през предходната 2018/2019 учебна година. В пет училища е установено, че над 20 на сто от учениците отсъстват в деня на проверките. Наблюдава се тенденция към намаляване на броя на отсъстващите от учебни часове, с изключение на едно училище, където се е повишил процентът отсъстващи - 47,7 на сто. При последващия контрол е отчетено допълнително завишение на стойностите - 62 процента. Предвид задълбочаването на проблема директорът е освободен от заеманата длъжност и са дадени задължителни предписания.</p>
      <p>/МХ/</p>
    </article>
  </body>
</html>