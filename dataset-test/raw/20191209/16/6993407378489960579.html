<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-donetsk-byust-kobzonu/30316351.html"/>
    <meta property="og:site_name" content="Радіо Свобода"/>
    <meta property="article:published_time" content="2019-12-09T16:56:48+00:00"/>
    <meta property="og:title" content="Депутат Держдуми з Криму відкрив у Донецьку бюст Кобзону"/>
    <meta property="og:description" content="Депутат російської Держдуми з анексованого Криму Андрій Козенко відвідав церемонію відкриття бюсту російському співаку і політику Йосипу Кобзону в окупованому Донецьку. Про це Козенко повідомив у фейс"/>
  </head>
  <body>
    <article>
      <h1>Депутат Держдуми з Криму відкрив у Донецьку бюст Кобзону</h1>
      <address>
        <time datetime="2019-12-09T16:56:48+00:00">09 Dec 2019, 16:56</time>
      </address>
      <p>Депутат російської Держдуми з анексованого Криму Андрій Козенко відвідав церемонію відкриття бюсту російському співаку і політику Йосипу Кобзону в окупованому Донецьку. Про це Козенко повідомив у фейсбуці.</p>
      <p>Козенко зачитав послання вдови співака Нінель Кобзон. Вона написала, що «шахтарський край був дорогим для Йосипа Давидовича з дитинства».</p>
      <p>Як повідомляється, новий пам’ятник відкрили біля бюсту вбитому ватажкові «ДНР» Олександрові Захарченку.</p>
      <p>У заході брав участь нинішній керівник угруповання «ДНР» Денис Пушилін.</p>
      <p>У січні 2019 року Рада Євросоюзу <a href="https://www.radiosvoboda.org/a/news-kobzona-vykliuchyly-zi-spysku-sanktsiy/29724233.html">виключила зі списку санкцій </a>російського співака Йосипа Кобзона, який <a href="https://www.radiosvoboda.org/a/news-kobzon-pomer/29461480.html">помер 30 серпня 2018 року</a>.</p>
      <p>У травні 2018 року Україна позбавила російського співака Йосипа Кобзона всіх <a href="https://www.radiosvoboda.org/a/news/29248060.html">звань і державних нагород</a>.</p>
      <p>Кобзон публічно підтримував підтримувані Росією угруповання «ДНР» і «ЛНР» і неодноразово приїжджав на непідконтрольну українській владі територію Донбасу.</p>
    </article>
  </body>
</html>