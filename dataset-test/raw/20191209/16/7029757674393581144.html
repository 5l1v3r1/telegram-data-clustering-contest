<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/albaniya-i-kosovo-boykotirat-nobelovite-nagradi-zaradi-peter-handke.html"/>
    <meta property="og:site_name" content="News.bg"/>
    <meta property="article:published_time" content="2019-12-09T16:12:28+00:00"/>
    <meta property="og:title" content="Албания и Косово бойкотират Нобеловите награди заради Петер Хандке"/>
    <meta property="og:description" content="Представител на Турция призова Шведската академия да промени решението си"/>
  </head>
  <body>
    <article>
      <h1>Албания и Косово бойкотират Нобеловите награди заради Петер Хандке</h1>
      <address>
        <time datetime="2019-12-09T16:12:28+00:00">09 Dec 2019, 16:12</time>
      </address>
      <p><b>Албания</b> заяви, че<b> посланикът й в Швеция ще бойкотира церемонията по връчването на Нобеловите награди</b> в знак на протест<b> срещу лауреата</b> на наградата за <b>литература през 2019 г. Петер Хандке</b>, който е <b>критикуван за подкрепа на покойния бивш сръбски президент Слободан Милошевич</b>, съобщава "Ройтерс".</p>
      <p><b>Изборът на австриеца Хандке бе критикуван</b>, тъй като <b>той изрази подкрепа и присъства на погребението на Милошевич</b>, който почина в ареста в трибунал на ООН за военни престъпления през 2006 г.</p>
      <p><b>Представител на турското правителство в събота призова Шведската академия</b> <b>да промени решението</b> за присъждане на наградата Хандке, а <b>Косово заяви, че техният посланик няма да присъства на церемонията</b> по награждаването във вторник.</p>
      <p>"<b>В съответствие с първоначалната ни реакция</b>, ние също така инструктирахме посланика на Албания в Швеция <b>да бойкотира церемонията за Нобелова награда</b> за Хандке", пише в "Туитър" действащият албански министър на външните работи.</p>
      <p>"<b>Не може да се оправдават жестокостите</b> от войните<b> след разпада на Югославия и не трябва да се възнаграждават</b>. Това единствено ще засили състоянието на отричане, което трябва да бъде преодоляно и категорично осъдено", допълва той.</p>
      <p>Говорител на албанското външно министерство потвърди, че<b> това е официалната позиция на страната</b>.</p>
      <p>В петък, <b>Хандке отхвърли въпросите за неговата подкрепа за Милошевич</b> на пресконференция в Стокхолм.</p>
    </article>
  </body>
</html>