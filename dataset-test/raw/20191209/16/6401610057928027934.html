<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/12/de-toekomst-van-de-elektrische-auto/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-12-09T16:59:31+00:00"/>
    <meta property="og:title" content="De toekomst van de elektrische auto"/>
    <meta property="og:description" content="Alles wijst erop dat de toekomst van de automobielsector elektrisch zal zijn. Nadat Tesla de trendsetter was door elektrische wagens op de markt te brengen zijn bijna alle bestaande merken hun voorbeeld gevolgd. Bijna elk merk heeft momenteel een elektrische wagen op de markt gebracht, maar is dit ook echt de toekomst? Kostprijs Veel mensen worden afgeschrikt door de kostprijs van zo een elektrische wagen. Bij sommige merken is het mogelijk om een groepsaankoop te doen met elektrische wagens. Wanneer je zo een grote ‘bestelling’ plaatst bij de autodealer zal je ook een grotere korting kunnen verkrijgen op je wagen, maar dit is voornamelijk een voordeel voor leasemaatschappijen die groot inkopen. Een andere trend is autodelen, dan koop je een wagen samen met je buren, familie, vrienden of soms zelfs met een onbekende om samen deze wagen te gebruiken. Natuurlijk moeten er duidelijke afspraken gemaakt worden wie de auto op welk tijdstip gebruikt. Dit concept schrikt toch nog veel mensen af omdat ze de auto niet…"/>
  </head>
  <body>
    <article>
      <h1>De toekomst van de elektrische auto</h1>
      <address><time datetime="2019-12-09T16:59:31+00:00">09 Dec 2019, 16:59</time> by <a rel="author">Redactie Dagelijkse Standaard</a></address>
      <p>Alles wijst erop dat de toekomst van de <a href="https://www.rvo.nl/onderwerpen/duurzaam-ondernemen/energie-en-milieu-innovaties/elektrisch-rijden/stand-van-zaken/cijfers">automobielsector elektrisch</a> zal zijn. Nadat Tesla de trendsetter was door elektrische wagens op de markt te brengen zijn bijna alle bestaande merken hun voorbeeld gevolgd. Bijna elk merk heeft momenteel een elektrische wagen op de markt gebracht, maar is dit ook echt de toekomst?</p>
      <p>
        <b>Kostprijs</b>
      </p>
      <p>Veel mensen worden afgeschrikt door de kostprijs van zo een elektrische wagen. Bij sommige merken is het mogelijk om een groepsaankoop te doen met elektrische wagens. Wanneer je zo een grote ‘bestelling’ plaatst bij de autodealer zal je ook een grotere korting kunnen verkrijgen op je wagen, maar dit is voornamelijk een voordeel voor leasemaatschappijen die groot inkopen. Een andere trend is autodelen, dan koop je een wagen samen met je buren, familie, vrienden of soms zelfs met een onbekende om samen deze wagen te gebruiken. Natuurlijk moeten er duidelijke afspraken gemaakt worden wie de auto op welk tijdstip gebruikt. Dit concept schrikt toch nog veel mensen af omdat ze de auto niet echt als hun eigendom kunnen beschouwen dan. Een andere optie is dan een elektrische auto leasen.</p>
      <p>
        <b>Leasen</b>
      </p>
      <p>Bij (private) lease huur je eigenlijk je wagen van je leasemaatschappij en na een tijdje kan je deze weer inleveren. Het voordeel van een <a href="https://www.elektrischeautolease.nl/">elektrische auto leasen</a> is dat je enkel huur betaald aan je leasemaatschappij, je hoeft niet apart je autoverzekering, wegenbelasting of onderhoud te betalen. Deze zaken worden geregeld door de leasemaatschappij zelf.</p>
      <p>
        <b>Actieradius</b>
      </p>
      <p>Vaak worden mensen tegengehouden door de relatief lage actieradius van een auto op elektriciteit. Wanneer je een nieuwe wagen koopt wil je natuurlijk niet elke rit 10 minuten langs de kant van de weg staan om je batterij op te laden. De nieuwste elektrische auto’s hebben een actieradius tussen de 400 – 600 km. Afhankelijk van de belasting van de motor en ook de buitentemperatuur kan dit verschillen. De batterij is het grootste werkpunt als we naar de toekomst van elektrische auto’s kijken.</p>
      <p>
        <b>Milieu</b>
      </p>
      <p>Met oog voor het milieu is een elektrische wagen op het eerste zicht milieuvriendelijk. De auto stoot geen schadelijke stoffen uit omdat er geen verbrandingsmotor aanwezig is. Onderzoekers zeggen wel dat de batterij van zo een elektrische auto allesbehalve milieuvriendelijk is.</p>
      <p>Op dit moment zijn er nog geen ecologische manieren om zo een batterij te verwerken. Om zo een batterij te maken zijn er verschillende soorten edelmetalen nodig zoals lithium of kobalt. Een ander groot vraagteken is waar al de elektriciteit vandaan komt. Een elektrische auto kan dan wel geen CO2 uitstoten, maar wereldwijd wordt 60% van de elektriciteit opgewekt met behulp van fossiele brandstoffen.</p>
      <p>Is elektriciteit dan wel zo een goed idee? In China, de grootste speler op de automarkt stopt men eind dit jaar met de promotie en subsidies van elektrische wagens. Vanaf 2020 zal de Chinese regering alles inzetten op waterstof. Dit kan betekenen dat enkele van de Chinese producenten van elektrische wagens de overstap naar Europa zullen maken. Wetenschappers voorspellen dus ook dat er binnen 5-10 jaar in Europa enkele nieuwe merken van elektrische wagens op de markt zullen komen. Elektriciteit lijkt in Europa zeker de toekomst, maar als we hier ook echt een milieuvriendelijk vervoersmiddel willen van maken moeten we eerst de productie van elektriciteit verschonen en vergroening.</p>
    </article>
  </body>
</html>