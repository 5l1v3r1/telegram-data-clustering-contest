<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/asta-da-surpriza-mircea-radu-va-canta-cu-andra-pe-scena-operei-romane-20106729"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T16:16:43+00:00"/>
    <meta property="og:title" content="Asta DA surpriză! Mircea Radu va cânta cu Andra pe scena Operei Române"/>
    <meta property="og:description" content="Asta DA surpriză! Mircea Radu va cânta cu Andra pe scena Operei Române. Cei doi vor interpreta un colind american.  Mircea Radu a primit propunerea de a"/>
  </head>
  <body>
    <article>
      <h1>Asta DA surpriză! Mircea Radu va cânta cu Andra pe scena Operei Române</h1>
      <address><time datetime="2019-12-09T16:16:43+00:00">09 Dec 2019, 16:16</time> by <a rel="author">A.N.</a></address>
      <p>
        <b>Asta DA surpriză! Mircea Radu va cânta cu Andra pe scena Operei Române. Cei doi vor interpreta un colind american. </b>
      </p>
      <p>Mircea Radu a primit propunerea de a urca pe aceeași scenă cu Andra. Iar responsabil pentru această colaborare este chiar soțul cântăreței, Cătălin Măruță. Prezentatorul TV a venit cu propunerea, iar Mircea Radu n-a stat pe gânduri și a acceptat! <b><a href="https://www.cancan.ro/cum-se-mentine-mircea-radu-in-forma-la-51-de-ani-prezentatorul-tv-a-dezvaluit-secretul-20104566">(CITEȘTE ȘI:</a> CUM SE MENȚINE MIRCEA RADU ÎN FORMĂ LA 51 DE ANI. PREZENTATORUL TV A DEZVĂLUIT SECRETUL)</b></p>
      <p><i><b>„Pur simplu Cătălin Măruță m-a sunat într-o seară și m-a întrebat. „Ai vrea să…”, “Ești nebun? Cum să nu!”. E un colind american vechi. Nu am emoții, e Andra acolo, e Andrei Tudor. Cânt în seara asta la Operă, în cadrul spectacolului „Charitable Christmas”, care va fi difuzat de Pro TV a doua zi de Crăciun. Pentru mine a fost o mare onoare să mă invite Andra să cânt cu ea pe scenă”</b></i>, a declarat, pentru Libertatea, Mircea Radu.</p>
      <h3>Mircea Radu revine la TVR!</h3>
      <p>Mircea Radu revine la TVR pentru o nouă emisiune pe care postul public o are în producție. Este vorba despre formatul recent achiziționat „Down the road. Aventura”, care va fi difuzat la TVR 1, din luna decembrie, pe data de 23. Timp de opt zile, Mircea Radu îi va însoţi pe cei opt tineri cu Sindromul Down, care sunt personaje principale în noul reality. <a href="https://www.cancan.ro/mircea-radu-a-facut-anuntul-despre-sotia-lui-dupa-6-ani-de-casnicie-nici-prin-gand-nu-mi-trecerea-ca-se-va-ajunge-la-asta-19991599"><b>(VEZI ȘI: MIRCEA RADU A FĂCUT ANUNȚUL DESPRE SOȚIA LUI, DUPĂ 6 ANI DE CĂSNICIE: „NICI PRIN GÂND NU-MI TRECEREA CĂ SE VA AJUNGE LA ASTA”)</b></a></p>
      <p>
        <i>
          <b>„Cred că „Down the road. Aventura” va fi un „hit”. Dincolo de asta, va fi un program iubit de telespectatori, pentru că putem fi martori la aventura vieţii unor tineri. Plecăm într-o excursie, în care nu contează destinaţia, ci doar călătoria. În decursul celor opt zile în care vom fi împreună, ne vom distra, vom râde, vom plânge şi ne vom emoţiona.</b>
        </i>
      </p>
      <p><i><b>Vom trece prin toate stările de la bucurie la tristeţe, de la reţinere la voinţă şi curaj. La început, mi-am zis că voi fi alături de tineri în călătoria vieţii lor. Apoi, mi-am dat seama că ei m-au luat pe mine în călătoria vieţii mele, într-o călătorie interioară a celui care sunt şi a celui care cu siguranţă am devenit după întâlnirea cu prietenii mei speciali”</b></i>, a declarat Mircea Radu.</p>
      <p>Formatul original, „Down the road”, este produs de VRT, Belgia şi a înregistrat un real succes în ţara de origine, unde deja a ajuns la cel de-al treilea sezon.</p>
    </article>
  </body>
</html>