<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/android-guvenli-mod-acma-kapatma-h81357.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T16:28:47+00:00"/>
    <meta property="og:title" content="Android Cihazlarda Güvenli Mod Nasıl Açılıp Kapatılır?"/>
    <meta property="og:description" content="Android'de Güvenli Mod nasıl açılır ve nasıl kapatılır, ne işe yarar, nedir sorularına yanıt verdik. Detaylı anlatım için tıklayabilirsiniz."/>
  </head>
  <body>
    <article>
      <h1>Android Cihazlarda Güvenli Mod Nasıl Açılıp Kapatılır?</h1>
      <h2>Android işletim sistemli telefonlarda, donanımsal bir sorun olup olmadığını tespit etmek adına Güvenli Mod kullanılır. Peki güvenli mod nasıl açılır, neler yapılır ve güvenli mod nasıl kapatılır? Gelin soruları yanıtlayalım.</h2>
      <address><time datetime="2019-12-09T16:28:47+00:00">09 Dec 2019, 16:28</time> by <a rel="author" href="https://www.webtekno.com/yazar/abkaratas" target="_blank">Ahmet Batuhan Karataş</a></address>
      <p>Normal şartlarda Android cihazınızı başlattığınızda, ana ekranda yer alan saat veya takvim ve birkaç uygulamayı otomatik olarak yükler. Ancak akıllı telefonunuz veya tabletiniz sık sık çöküyor veya yavaş çalışıyorsa, sorun giderme sürecinizin bir parçası olarak, bu uygulamalar olmadan telefonunuzu başlatmayı deneyebilirsiniz. Bu işleme de <b><i>güvenli mod</i></b> deniyor.</p>
      <p>Cihazınızı <b><i>güvenli mod</i></b> içerisinde çalıştırmak sorununuzu çözmeyecek, ancak problemin ne olduğunu anlamanızda size yardımcı olacaktır. Bu rehberimizde bahsedeceğimiz talimatlarda cihazınızı nasıl güvenli mod içerisinde başlatabileceğinizi, güvenli mod içerisindeyken ne yapacağınızı ve güvenli moddan nasıl çıkacağınızı açıklayacağız.</p>
      <h3>Android cihazlardaki Güvenli mod nedir, ne işe yarar?</h3>
      <figure>
        <img src="https://www.webtekno.com/images/editor/default/0002/33/79de49a46438d3c5c9e78c45f3769aed023f0123.jpeg"/>
      </figure>
      <p>Cihazınızda güvenli modu aktifleştirdiğinizde, cihazınızın çökmesinin veya yavaş çalışmasının sebebini öğrenebilirsiniz. Eğer cihazınız <b>güvenli mod</b> içerisinde sıkıntısız çalışıyorsa, sorunun donanımdan değil yazılımsal bir hata veya bir uygulamadan kaynaklandığını söyleyebilirsiniz. İyi haber şu ki bu durumda telefonun tamire ihtiyacı veya yeni telefona ihtiyacınız olmadığını anlıyorsunuz. Kötü haber ise hangi uygulamanın soruna sebep olduğunu çözmek zorundasınız.</p>
      <h3>Güvenli Mod işlemini uygulamadan önce telefonunuzu yeniden başlatın</h3>
      <p>Akıllı telefonunuzu güvenli moda sokmadan önce <b>yeniden başlatmayı</b> deneyin. Bu işlem birçok sorunu giderebiliyor ancak düzgün bir şekilde yapmalısınız. Telefonunuzu yeniden başlatmak neredeyse herkesin nasıl yapıldığını bildiği bir işlem ancak biz yine de bilmeyen kullanıcılarımız için basit işlemlerle anlatalım:</p>
      <ul>
        <li>Telefonunuz açıkken güç tuşuna basılı tutun ve <b>Güç</b> menüsünün gelmesini bekleyin</li>
        <li>Burada <b>Yeniden Başlat</b> seçeneğine dokunun, telefonunuz yeniden başlayacak</li>
      </ul>
      <figure>
        <img src="https://www.webtekno.com/images/editor/default/0002/33/eac2008100b702c379cc9c56de287c68137a1078.jpeg"/>
      </figure>
      <ul>
        <li>Eğer bu menüde Yeniden Başlat seçeneği bulunmuyorsa telefonu <b>Kapat</b> seçeneğine dokunun</li>
        <li>Bu işlem 1-2 dakika sürecektir. Telefon kapandıktan sonra <b>tekrar telefonu başlatın</b></li>
      </ul>
      <h3>Telefonunuzu Güvenli Mod içerisinde yeniden başlatın:</h3>
      <p>Eğer normal yeniden başlatma probleminiz çözmediyse telefonunuzu aşağıdaki yöntemlerle güvenli modda yeniden başlatmayı deneyin:</p>
      <ul>
        <li>Telefon açıkken <b>güç</b> tuşuna <b>basılı tutun</b></li>
        <li>Gelen ekranda <b>Kapat</b> seçeneğine <b>basılı tutun</b></li>
        <li>Burada <b>Güvenli modda yeniden aç</b> seçeneğinde <b>Tamam</b>’a dokunun</li>
      </ul>
      <figure>
        <img src="https://www.webtekno.com/images/editor/default/0002/33/7fad292f4c930579c00cacbd5b682cebb138aefb.jpeg"/>
      </figure>
      <ul>
        <li>Telefonunuzu yeniden başlattığınızda ekranda telefonunuzun güvenli modda olduğunu belirten <b>Güvenli Mod</b> yazısı belirecektir</li>
      </ul>
      <figure>
        <img src="https://www.webtekno.com/images/editor/default/0002/33/c675fe50cc4560f314a568db0afbc9f4988e33b8.jpeg"/>
      </figure>
      <h4>Kapat tuşuna basınca Güvenli Mod seçeneği belirmiyorsa ne yapmalısınız?</h4>
      <p>Her Android cihazında bu kadar kolay bir şekilde Güvenli Moda girilemiyor. <b>Samsung</b> gibi bazı üreticilerin akıllı telefonlarında veya farklı Android sürümlerinde cihazlar farklı bir şekilde Güvenli Moda giriyor. Eğer yukarıdaki metot işe yaramıyorsa şu adımları izleyin:</p>
      <ul>
        <li>Telefonunuzun <b>tamamen kapalı </b>olduğundan emin olun.</li>
        <li><b>Güç tuşuna</b> basılı tutup telefonu açın</li>
        <li>İlk ekran geldikten hemen sonra güç tuşunu bırakıp <b>ses kapama tuşuna</b> basılı tutmaya başlayın</li>
        <li>Telefon <b>yeniden başlatılana</b> kadar ses kapama tuşuna basılı tutmaya devam edin</li>
        <li>Telefonun sol alt köşesinde Safe Mode (<b>Güvenli Mod</b>) yazısını gördüğünüzde ses kapama tuşunu bırakın</li>
      </ul>
      <h3>Güvenli Mod içerisinde ne yapabilirsiniz?</h3>
      <p>Eğer cihazınız güvenli modda daha hızlı çalışıyor veya çökmeyi bırakıyorsa, sorun son zamanlarda yüklediğiniz bir <b>uygulamadan</b> kaynaklanıyor olabilir. Hangi uygulamanın soruna sebep olduğunu çözdüğünüz zaman o uygulamayı cihazınızdan kaldırın.</p>
      <figure>
        <img src="https://www.webtekno.com/images/editor/default/0002/33/8379d0e90d503cdd4a354af864ac66bf295e9459.jpeg"/>
      </figure>
      <p>Hangi uygulamanın soruna sebep olduğunu anlayabilmek için şu adımları izleyebilirsiniz:</p>
      <ul>
        <li>Telefon başlatıldığında otomatik olarak çalıştırılan uygulamaları inceleyin. Bu uygulamaları içerisinde <b>widgetler</b> de bulunuyor.</li>
        <li>Son zamanlarda yüklediğiniz uygulamaları kontrol edin. Eğer normalde bir sorun yok ancak son zamanlarda türediyse son yüklediğiniz uygulamaları <b>kaldırmanızda</b> fayda var.</li>
        <li>Artık kullanmadığınız <b>gereksiz uygulamaları</b> kaldırın.</li>
      </ul>
      <p><b>Not:</b> Uygulamalar <b><i>Güvenli Mod</i></b> içerisinde çalışmayabilir ancak onları hâlâ kaldırabilirsiniz. Uygulamaları güvenli modda kaldırın ve cihazı yeniden başlatın.</p>
      <h3>Sorun Güvenli Mod içerisindeyken hâlâ devam mı ediyor?</h3>
      <p>Güvenli modda telefonu yeniden başlatıyor ve hâlâ sorun yaşıyorsanız, hemen yeni bir telefon veya tablet satın almayın. <b>Güvenli mod</b> kullanmak, sorunun nedenini işletim sistemi veya donanım olup olmadığını anlamanızı sağlar. Bir sonraki adım, cihazı tüm kişisel ayarlar dahil her şeyi silmeye yarayan fabrika ayarlarına döndürmek olmalı.</p>
      <figure>
        <img src="https://www.webtekno.com/images/editor/default/0002/33/7884e6f46d5fae444a68e1cc686cd3ef7ba7c121.jpeg"/>
      </figure>
      <p><b>Not:</b> Telefonunuzu fabrika ayarlarına döndürmeden önce fotoğraflarınızı ve belgelerinizi yedeklemeyi unutmayın.</p>
      <h3>Güvenli Moddan nasıl çıkılır, güvenli mod nasıl kapatılır?</h3>
      <p>Güvenli moddan çıkmak için basitçe yukarıdaki işlemleri uygulayarak telefonunuzu kapatıp yeniden açın. Varsayılan olarak <b>Android cihazınız</b> normal modda yeniden başlatılır. Eğer telefonunuz otomatik olarak normal modda başlatılmıyor ve güvenli modda başlatılıyorsa, cihazınız bir uygulamada sorun tespit etmiş ve normal modda başlatılamıyor demektir.</p>
      <p>Bu sorunu çözmek için başlangıçta otomatik olarak başlatılan tüm uygulamaları silin ve cihazı yeniden başlatmayı deneyin. Böylelikle bir <b>Webtekno rehberinin</b> daha sonuna gelmiş bulunmaktayız. Bu ve bunun gibi birçok faydalı içerikten haberdar olmak için sitemizi takipte kalın :)</p>
    </article>
  </body>
</html>