<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965155/%D8%AA%D9%88%D8%B6%DB%8C%D8%AD%D8%A7%D8%AA-%D9%86%D9%82%D9%88%DB%8C-%D8%AD%D8%B3%DB%8C%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D8%B7%D8%B1%D8%AD%E2%80%8C%D9%87%D8%A7%DB%8C-%D8%AA%D8%B4%DA%A9%DB%8C%D9%84-%D8%A7%D8%B3%D8%AA%D8%A7%D9%86%E2%80%8C%D9%87%D8%A7%DB%8C-%D8%AC%D9%86%D9%88%D8%A8%DB%8C-%D9%88-%D8%B4%D8%B1%D9%82%DB%8C-%D8%AA%D9%87%D8%B1%D8%A7%D9%86"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T16:24:00+00:00"/>
    <meta property="og:title" content="توضیحات نقوی حسینی درباره طرح‌های تشکیل استان‌های جنوبی و شرقی تهران"/>
    <meta property="og:description" content="نماینده مردم ورامین در مجلس گفت: پیش از این طرح تشکیل استان تهران شرقی را در محدوده شهرستان‌های ورامین، قرچک و پیشوا به وزارت کشور تقدیم کرده‌ایم."/>
  </head>
  <body>
    <article>
      <h1>توضیحات نقوی حسینی درباره طرح‌های تشکیل استان‌های جنوبی و شرقی تهران</h1>
      <address><time datetime="2019-12-09T16:24:00+00:00">09 Dec 2019, 16:24</time> by <a rel="author">پایگاه خبری تحلیلی فردا | Farda News</a></address>
      <p>
        <b>نماینده مردم ورامین در مجلس گفت: پیش از این طرح تشکیل استان تهران شرقی را در محدوده شهرستان‌های ورامین، قرچک و پیشوا به وزارت کشور تقدیم کرده‌ایم.</b>
      </p>
      <p>خبرگزاری فارس: سید حسین نقوی حسینی نماینده مردم ورامین در مجلس شورای اسلامی، با اشاره به طرح نمایندگان برای تشکیل استان تهران جنوبی گفت: ما پیش از این طرح تشکیل تهران شرقی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ با نام استان خرداد به وزارت کشور تقدیم کرده‌ایم و اینکه در این طرح آمده که قرچک، ورامین و پیشوا نیز جزو طرح تشکیل استان تهران جنوبی هستند قابل پذیرش نیست.</p>
      <p>وی افزود: طرح تشکیل استان خرداد در محدوده ورامین، پیشوا و قرچک با جمعیتی حدود یک میلیون نفر به وزارت کشور تقدیم شده و در حال پیگیری است.</p>
      <p>نماینده مردم ورامین در مجلس شورای اسلامی اظهار داشت: طرح تشکیل تهران جنوبی به هیچ وجه توسط ما تهیه نشده و ما نیز خواستار آن نبوده‌ایم که قرچک، ورامین و پیشوا جزو استانی به نام تهران جنوبی باشد.</p>
      <p>به گزارش فارس، نمایندگان مجلس طرحی را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ برای تشکیل استان تهران جنوبی به مرکزیت پرند تهیه و به هیات رئیسه مجلس تقدیم کرده‌اند که بیش از 200 نفر از نمایندگان این طرح را‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ امضا کرده‌اند.</p>
    </article>
  </body>
</html>