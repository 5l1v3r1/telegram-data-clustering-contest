<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/nikolova-obsydi-s-krib-chuzhdestrannite-rabotnici-6103086"/>
    <meta property="og:site_name" content="Vesti"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="Николова обсъди с КРИБ чуждестранните работници"/>
    <meta property="og:description" content="„Обнадеждени сме от движението на въпроса за трудовата имиграция”, коментира изпълнителният директор на КРИБ"/>
  </head>
  <body>
    <article>
      <h1>Николова обсъди с КРИБ чуждестранните работници</h1>
      <h2>„Обнадеждени сме от движението на въпроса за трудовата имиграция”, коментира изпълнителният директор на КРИБ</h2>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author">Николай Киров</a></address>
      <p>Главният изпълнителен директор и член на Управителния съвет на КРИБ г-н Евгений Иванов проведе среща в понеделник в Министерски съвет с вицепремиера по икономическата и демографската политика и председател на Националния съвет по тристранно сътрудничество Марияна Николова.</p>
      <p>Основна тема на срещата бяха предложенията на КРИБ за рационализиране на законодателството и процедурите за разрешаване на пребиваване и работа в България на чужденци от трети държави.</p>
      <p>
        <b>
          <a href="https://www.vesti.bg/bulgaria/poslanikyt-na-franciia-makron-nikoga-ne-e-kritikuval-bylgarskite-rabotnici-6101669">Посланикът на Франция: Макрон никога не е критикувал българските работници</a>
        </b>
      </p>
      <p>Депозирани бяха исканията на КРИБ отделно и като продължение на проведената работна среща на 26 ноември 2019 г. в Министерски съвет, на която бяха представени писмени предложения от името на Асоциацията на организациите на българските работодатели за изменения и допълнения в нормативната уредба за трудовата имиграция, като исканията на КРИБ касаят конкретни проблеми при осъществяване на внос на работна сила в отделните категории.</p>
      <p>„Обнадеждени сме от движението на въпроса за трудовата имиграция, особено след като ресорът беше поет от вицепремиера г-жа Николова”, коментира изпълнителният директор на КРИБ след срещата.</p>
      <p>„Доволни сме от заявената готовност за предприемане от кабинета на мерки, които да облекчат режима за влизане на работници от трети страни. Приветстваме и резултатите от посещението на г-жа Николова в Индия и проведените там разговори в тази насока, вследствие на което вече са внесени у нас близо 200 строителни работници от Индия”, добави Иванов.</p>
      <p>
        <b>
          <a href="https://www.vesti.bg/sviat/kolko-bylgari-shte-vzimat-pensiia-ot-germaniia-ispaniia-velikobritaniia-6097619">Колко българи ще взимат пенсия от Германия, Испания, Великобритания</a>
        </b>
      </p>
      <p>В резултат на срещата е постигната договореност сигнали от работодатели за нарушения в тази област да бъдат изпращани до вицепремиера Николова, която се ангажира лично да следи евентуални нарушения при облекчаването на процедурите за внос на работници от чужбина.</p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
        </b>
      </p>
      <p><b><i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i></b>       </p>
    </article>
  </body>
</html>