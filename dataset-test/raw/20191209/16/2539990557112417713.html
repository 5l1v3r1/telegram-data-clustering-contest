<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/1223/Artykul/2418779,Znamy-nominacje-do-Zlotych-Globow-2020-Kroluja-produkcje-Netflixa"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Znamy nominacje do Złotych Globów 2020. Królują produkcje Netflixa"/>
    <meta property="og:description" content="Amerykański komediodramat &quot;Marriage Story&quot; otrzymał najwięcej, bo aż 6 nominacji do tegorocznych Złotych Globów. Kandydatów do tych nagród ogłoszono w Hollywood. Wśród nominowanych w różnych kategoriach króluje firma Netflix."/>
  </head>
  <body>
    <article>
      <h1>Znamy nominacje do Złotych Globów 2020. Królują produkcje Netflixa</h1>
      <address>
        <time datetime="2019-12-09T16:30:00+00:00">09 Dec 2019, 16:30</time>
      </address>
      <p>
        <b>Amerykański komediodramat "Marriage Story" otrzymał najwięcej, bo aż 6 nominacji do tegorocznych Złotych Globów. Kandydatów do tych nagród ogłoszono w Hollywood. Wśród nominowanych w różnych kategoriach króluje firma Netflix.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/062e4cd1-e3aa-4077-af45-4ebad026191e.mp3"/>
          </figure>
          <p>USA: nominacje do Złotych Globów (IAR)</p>
        </li>
      </ul>
      <related>
        <a href="https://polskieradio24.pl/5/3/Artykul/2241683"/>
      </related>
      <p>Tegoroczne nominacje do Złotych Globów pokazują, że firma Netflix wyrosła na głównego gracza na rynku filmowym. Produkcje Netflixa otrzymały 17 nominacji, z czego cztery w głównych kategoriach - za najlepszy dramat i za najlepszą komedię lub musical.</p>
      <p>
        <b>
          <a href="https://www.polskieradio24.pl/5/1223/Artykul/2344600,USA-Netflix-masowo-traci-subskrybentow-przez-aborcyjny-szantaz">[PRZECZYTAJ TAKŻE] &gt;&gt;&gt; USA: Netflix masowo traci subskrybentów przez aborcyjny szantaż</a>
        </b>
      </p>
      <figure>
        <iframe data-src="https://twitter.com/goldenglobes/status/1204056335077109761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Są wśród nich "Marriage story", "Dwóch papieży", "Dolemite is my name" oraz "Irlandczyk", który zdobył pięć nominacji.</p>
      <p>Tyle samo otrzymał nowy film Quentina Tarantino "Pewnego razu w Hollywood".</p>
      <figure>
        <iframe data-src="https://twitter.com/goldenglobes/status/1204051672487432193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://polskieradio24.pl/130/6699/Artykul/2390126"/>
      </related>
      <p>
        <b>"Boże ciało" bez nominacji</b>
      </p>
      <p>Wśród nominowanych w kategoriach aktorskich są Charlize Theron, Emma Thompson, Leonardo di Caprio, Antonio Banderas i Joaquin Phoenix. O miano najlepszego reżysera będą rywalizować między innymi Martin Scorsese i Quentin Tarantino.</p>
      <figure>
        <iframe data-src="https://twitter.com/goldenglobes/status/1204055355208003584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W kategorii najlepszy film zagraniczny nominację otrzymały obrazy z Korei Południowej, Hiszpanii, Francji i Chin. "Boże ciało" Jana Komasy nie uzyskało nominacji.</p>
      <figure>
        <iframe data-src="https://twitter.com/goldenglobes/status/1204055064832143366?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.polskieradio24.pl/5/1223/Artykul/2241573,Los-Angeles-Zloty-Glob-dla-Bohemian-Rhapsody"/>
      </related>
      <p>
        <b>Ceremonia Złotych Globów 5 stycznia</b>
      </p>
      <p>77. ceremonia wręczenia Złotych Globów odbędzie się w Beverly Hills 5 stycznia.</p>
      <p>Podczas ostatniej gali Rami Malek grający rolę Freddiego Mercury'ego w "Bohemian Rhapsody" został nagrodzony Złotym Globem w kategorii najlepszy aktor w filmie dramatycznym. Za najlepszą aktorkę uznano Glenn Close za rolę w filmie "Żona". </p>
      <p>Największym wygranym został film "Green Book", który jako jedyny tytuł podczas tej gali zdobył trzy statuetki. Uznany został za najlepszą komedię lub musical. Wygrał też w kategoriach: scenariusz i aktor drugoplanowy. </p>
      <figure>
        <iframe data-src="https://twitter.com/goldenglobes/status/1204052997723967493?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Złotego Globa dostała piosenka "Shallow" z filmu "Narodziny gwiazdy" w reżyserii Bradleya Coopera. Pośród twórców odbierających nagrodę była Lady Gaga.</p>
      <p>Honorowym Złotym Globem za całokształt twórczości filmowej wyróżniono Jeffa Bridgesa. W uzasadnieniu HFPA podało m.in., że "jego olśniewające osiągnięcia w rozmaitych gatunkach porywają od ponad sześciu dekad serca i umysły publiczności na całym świecie".</p>
      <p>
        <i>kstar</i>
      </p>
      <related>
        <a href="https://www.polskieradio.pl/5/1223/Artykul/2407412,USA-w-Waszyngtonie-wystawiono-opere-Trzech-Paderewskich"/>
      </related>
      <related>
        <a href="https://www.polskieradio.pl/7/5346/Artykul/2416051,Bartosz-Bielenia-wyrozniony-za-role-filmie-Jana-Komasy-Boze-Cialo"/>
      </related>
      <related>
        <a href="https://www.polskieradio.pl/5/1223/Artykul/2418051,Kolejny-sukces-Zimnej-wojny-Pawel-Pawlikowski-z-europejskim-Oscarem"/>
      </related>
    </article>
  </body>
</html>