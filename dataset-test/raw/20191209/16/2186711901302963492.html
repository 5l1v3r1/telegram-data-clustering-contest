<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/u-hersoni-10-richnij-hlopchik-naklav-na-sebe-ruki-cherez-kompjuternu-gru"/>
    <meta property="og:site_name" content="ПІК"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="У Херсоні 10-річний хлопчик наклав на себе руки через комп'ютерну гру"/>
    <meta property="og:description" content="Зі слів мами загиблого стало відомо, що син хотів нову комп’ютерну гру. Жінка ж пообіцяла купити її пізніше. Хлопчик сильно образився та пішов до своєї кімнати."/>
  </head>
  <body>
    <article>
      <h1>У Херсоні 10-річний хлопчик наклав на себе руки через комп'ютерну гру</h1>
      <address>
        <time datetime="2019-12-09T16:00:00+00:00">09 Dec 2019, 16:00</time>
      </address>
      <p>У Херсоні 10-річний школяр наклав на себе руки. Про це повідомили <a href="https://pik.ua/">ПІК</a> у відділі комунікації поліції Херсонської області.</p>
      <blockquote>"Ввечері 8 грудня у чергову частину Корабельного відділення поліції надійшло повідомлення від лікаря карети швидкої допомоги. Він повідомив, що у квартирі багатоповерхівки покінчив життя самогубством через повішання 10-річний хлопчик", - йдеться в повідомленні.</blockquote>
      <p>На місці події слідчо-оперативна група слідів насильницької смерті на тілі хлопчика не виявила. Попередня причина смерті – механічна асфіксія через повішання.</p>
      <p>Як розповів начальник відділу ювенальної превенції поліції області Ярослав Шанько, родина на обліку у соціальних служб не перебувала, хлопчик характеризувався лише позитивно, добре навчався та займався спортом. Зі слів мами загиблого стало відомо, що син хотів нову комп’ютерну гру. Жінка ж пообіцяла купити її пізніше. Хлопчик сильно образився та пішов до своєї кімнати. Коли мати через деякий час зайшла туди, син вже не дихав.</p>
      <p>Відкрите кримінальне провадження за ч.2 п.2 ст.115 (Умисне вбивство) Кримінального кодексу України з поміткою "самогубство". Нині правоохоронці вилучені особисті речі хлопчика та встановлюються остаточні причини такого вчинку.</p>
      <related>
        <h4>Новини по темі</h4>
        <a href="https://pik.ua/news/url/u-dniprjanskij-shkoli-vid-vchitelja-postrazhdav-uchen"/>
        <a href="https://pik.ua/news/url/u-hersoni-dorosli-vikoristovujut-ditej-u-zhebratstvi-"/>
        <a href="https://pik.ua/news/url/hersonski-matusi-vlashtuvali-flesh-mob-z-vizochkama-proti-parkovki-u-trts-promenad-plaza-"/>
      </related>
    </article>
  </body>
</html>