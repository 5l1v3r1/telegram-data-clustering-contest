<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/huawei-senzor-informatziya-1619910.html"/>
    <meta property="og:site_name" content="Cross"/>
    <meta property="article:published_time" content="2019-12-09T16:36:00+00:00"/>
    <meta property="og:title" content="Нова информация за Huawei P40 Pro"/>
    <meta property="og:description" content="/КРОСС/ Нова информация идваща от вътрешни източници разкрива какво да очакваме от бъдещия флагман на китайската марка Huawei."/>
  </head>
  <body>
    <article>
      <h1>Нова информация за Huawei P40 Pro</h1>
      <address>
        <time datetime="2019-12-09T16:36:00+00:00">09 Dec 2019, 16:36</time>
      </address>
      <p>/КРОСС/ Нова информация идваща от вътрешни източници разкрива какво да очакваме от бъдещия флагман на китайската марка Huawei.</p>
      <p>Смартфонът Huawei P40 Pro ще има 6.5-инчов 2K OLED дисплей тип водопад. Последното означава, че дизайнът на предницата ще наподобява Huawei Mate 30 Pro, който впечатли със своя стръмно извит екран. При него защитата от счупване се осигуряваше от върховия Corning Gorilla Glass 6.</p>
      <p>Знае се, че 98% от предната част ще бъде заета от дисплея, което означава, че едва ли ще видим някакъв нотч - селфи камерите ще са или интегрирани в екрана или скрити в корпуса на телефона, като според изтекло изображение на концепцията зад флагмана ще видим първия вариант. Последната информация, засягаща дисплея е, че той ще има 120Hz честота на опресняване.</p>
      <p>Що се отнася до камерата, то основната ще е петорна и с технология от Leica. Главният сензор ще е с 64 мегапиксела и оптична стабилизация (Sony IMX686). Той ще е комбиниран с 20MP ултра широкоъгълна камера, 12 MP ( Periscope) телеобектив, Макро камера и ToF сензор за дълбочина.</p>
      <p>Флагманът би трябвало да може да прави ултра слоу-моушън видеа с 7680 кадъра в секунда, но все още няма ясното относно това. Със сигурност видеата ще са 4К и по-добри от всякога, заради 7-нанометровият 8-ядрен процесорът Kirin 990.</p>
      <p>Huawei P40 Pro ще разполага с иновативна батерия 5500 mAh и ще използва новоразработено 50W зареждане, което отнема само 45 минути до пълен заряд.</p>
      <p>Всъщност, според слуховете, през 2020 г. Huawei ще представи първия смартфон с графенова технология на батерията. Предполага се, че именно това ще бъде Huawei P40 Pro.</p>
      <p>Що се отнася до селфитата, то предната камера ще е двойна, а конфигурацията ѝ ще е като на Nova6 5G - стандартен 32-мегапикселов сензор + 8-мегапикселов широкоъгълен сензор. И двете камери ще могат да правят 4К видеа.</p>
      <p>Операционната система ще бъде Android 10 с фирмената обвивка EMUI10.</p>
      <p>Очаква се смартфонът да е водоустойчив и да издържа поне половин час, потопен на 2 метра дълбочина. Устройството ще се продава в България, като се очаква цените му да бъдат доста атрактивни.</p>
    </article>
  </body>
</html>