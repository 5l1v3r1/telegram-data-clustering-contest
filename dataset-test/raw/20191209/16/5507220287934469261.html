<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80193083/"/>
    <meta property="og:site_name" content="Janam TV"/>
    <meta property="article:published_time" content="2019-12-09T16:47:54+00:00"/>
    <meta property="og:title" content="ജനങ്ങള്‍ പ്രധാനമന്ത്രി നരേന്ദ്രമോദിയില്‍ അര്‍പ്പിച്ച വിശ്വാസത്തിന്റെ ഫലമാണ് കര്‍ണാടക ഉപതെരഞ്ഞെടുപ്പ് വിജയം; ജെ പി നദ്ദ"/>
    <meta property="og:description" content="ന്യൂഡല്‍ഹി: ജനങ്ങള്‍ പ്രധാനമന്ത്രി നരേന്ദ്രമോദിയില്‍ അര്‍പ്പിച്ച വിശ്വാസത്തിന്റെ ഫലമാണ് കര്‍ണാടക ഉപതെരഞ്ഞെടുപ്പ് വിജയമെന്ന് ബിജെപി വര്‍ക്കിംഗ് പ്രസിഡന്റ്"/>
  </head>
  <body>
    <article>
      <h1>ജനങ്ങള്‍ പ്രധാനമന്ത്രി നരേന്ദ്രമോദിയില്‍ അര്‍പ്പിച്ച വിശ്വാസത്തിന്റെ ഫലമാണ് കര്‍ണാടക ഉപതെരഞ്ഞെടുപ്പ് വിജയം; ജെ പി നദ്ദ</h1>
      <address><time datetime="2019-12-09T16:47:54+00:00">09 Dec 2019, 16:47</time> by <a rel="author">Janam TV Web Desk</a></address>
      <p>ന്യൂഡല്‍ഹി: ജനങ്ങള്‍ പ്രധാനമന്ത്രി നരേന്ദ്രമോദിയില്‍ അര്‍പ്പിച്ച വിശ്വാസത്തിന്റെ ഫലമാണ് കര്‍ണാടക ഉപതെരഞ്ഞെടുപ്പ് വിജയമെന്ന് ബിജെപി വര്‍ക്കിംഗ് പ്രസിഡന്റ് ജെ പി നദ്ദ. കര്‍ണാടക മുഖ്യമന്ത്രി ബി എസ് യെദിയൂരപ്പയ്ക്ക് അദ്ദേഹം അഭിനന്ദനം അറിയിക്കുകയും ചെയ്തു.</p>
      <p>കോണ്‍ഗ്രസിന്റെ അവസരവാദ രാഷ്ടീയത്തിനും ഭിന്നിപ്പിക്കല്‍ നയത്തിനുമേറ്റ തിരിച്ചടിയാണിതെന്നും അദ്ദേഹം പറഞ്ഞു. ജനവിധി ബിജെപിക്ക് അനുകൂലമായതോടെ സ്വാര്‍ത്ഥതയും അഴിമതിയുമാണ് ഇല്ലാതായിരിക്കുന്നതെന്നും നദ്ദ വ്യക്തമാക്കി.</p>
      <p>കര്‍ണാടക ഉപതെരഞ്ഞെടുപ്പില്‍ പാര്‍ട്ടി അനുഭാവികള്‍ക്ക് അഭിനന്ദനം അറിയിച്ച് പ്രതിരോധമന്ത്രി രാജ്‌നാഥ് സിംഗും രംഗത്തെത്തിയിരുന്നു. കര്‍ണാടകയിലെ ജനങ്ങള്‍ ഒരിക്കല്‍ കൂടി ബിജെപിയില്‍ വിശ്വാസം അര്‍പ്പിച്ചിരിക്കുകയാണെന്ന് അദ്ദേഹം പറഞ്ഞു.</p>
      <p>ജനങ്ങളുടെ ആഗ്രഹങ്ങളും അഭിലാഷങ്ങളും നിറവേറ്റാന്‍ മുന്‍പന്തിയില്‍ നിന്ന പ്രധാനമന്ത്രി നരേന്ദ്ര മോദിയെയാണ് ഈ അവസരത്തില്‍ പ്രത്യേകം അനുമോദിക്കേണ്ടതെന്നും അദ്ദേഹം കൂട്ടിച്ചേര്‍ത്തു. പാര്‍ട്ടിയുടെ വിജയത്തിനായി പ്രവര്‍ത്തിച്ച എല്ലാ കാര്യകര്‍ത്താക്കളെയും പ്രത്യേകം അഭിനന്ദിക്കുന്നതായും രാജ്‌നാഥ് സിംഗ് പറഞ്ഞു.</p>
      <p>കര്‍ണാടകയില്‍ 15 സീറ്റുകളില്‍ 12 സീറ്റുകളും നേടി അട്ടിമറി വിജയമാണ് ബിജെപി സ്വന്തമാക്കിയത്. കോണ്‍ഗ്രസ് 2 സീറ്റുകള്‍ നേടിയപ്പോള്‍ ജെഡിഎസിന് ഒരു സീറ്റു പോലും നേടാന്‍ കഴിഞ്ഞില്ല.</p>
    </article>
  </body>
</html>