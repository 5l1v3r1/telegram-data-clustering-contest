<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/12/9/7104035/"/>
    <meta property="og:site_name" content="Європейська правда"/>
    <meta property="article:published_time" content="2019-12-09T16:18:05+00:00"/>
    <meta property="og:title" content="У Парижі почалися переговори чотирьох лідерів у нормандському форматі"/>
    <meta property="og:description" content="У Єлисейському палаці завершилися усі двосторонні переговори, що мали передувати чотиристороннім переговорам у нормандському форматі."/>
  </head>
  <body>
    <article>
      <h1>У Парижі почалися переговори чотирьох лідерів у нормандському форматі</h1>
      <address>
        <time datetime="2019-12-09T16:18:05+00:00">09 Dec 2019, 16:18</time>
      </address>
      <p>У Єлисейському палаці завершилися усі двосторонні переговори, що мали передувати чотиристороннім переговорам у нормандському форматі.</p>
      <p>Про це повідомляє з Парижа кореспондент "Європейської правди".</p>
      <p>Відбулася, зокрема, зустріч президента Володимира Зеленського з французьким колегою Еммануелем Макроном та з канцлером Німеччини Ангелою Меркель, також із обома європейськими лідерами зустрівся Владімір Путін.</p>
      <p>За інформацією "Європейської правди", Меркель також провела короткі координаційні переговори з Макроном.</p>
      <figure>
        <img src="https://img.eurointegration.com.ua/images/doc/6/c/6c6a47a-29.22.whatsapp-image-2019-12-09-at-18.jpg"/>
      </figure>
      <p>Лідери спілкуватимуться без преси, журналістам не дозволили бути навіть на початку їхнього спілкування. Вони вирішили не виходити до преси доти, доки не завершиться остання двостороння зустріч – між Зеленським та Путіним, яка відбудеться вже після засідання у форматі "четвірки".</p>
      <p>Далі лідери зустрінуться знову, у форматі робочої вечері, та обговорять домовлене.</p>
      <p>Наразі очікується, що підсумкова пресконференція почнеться після вечері, о 21:00 за Парижем (22:00 за київським часом).</p>
    </article>
  </body>
</html>