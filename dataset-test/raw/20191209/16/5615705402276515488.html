<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205396-rozpochalasya-zustrich-u-normandskomu-formati"/>
    <meta property="og:site_name" content="Mind UA"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Розпочалася зустріч у «нормандському форматі»"/>
    <meta property="og:description" content="До Єлисейського палацу вже прибули делегації України, Німеччини та Російської Федерації"/>
  </head>
  <body>
    <article>
      <h1>Розпочалася зустріч у «нормандському форматі»</h1>
      <h2>До Єлисейського палацу вже прибули делегації України, Німеччини та Російської Федерації</h2>
      <address>
        <time datetime="2019-12-09T16:30:00+00:00">09 Dec 2019, 16:30</time>
      </address>
      <p>Розпочався «нормандський саміт», участь у якому 9 грудня 2019 року у Франції беруть лідери України Володимир Зеленський, Франції Еммануель Макрон, Німеччини Ангела Меркель і Росії Владімір Путін. </p>
      <p>Головне питання на порядку денному – обговорення подальших кроків і термінів встановлення миру на Донбасі.</p>
      <p>Першою прибула канцлер Німеччини Ангела Меркель, наступним – президент Зеленський, останнім з десятихвилинним запізненням прибув президент РФ Путін.</p>
      <p>Президент Зеленський розпочав зустріч з президентом Франції Емануелем Макроном, в той же час Ангела Мерекель проводить зустріч з Путіним.</p>
      <p>Нагадаємо: раніше росЗМІ повідомили, що <a href="https://mind.ua/news/20205364-okrema-zustrich-zelenskogo-ta-putina-vidbudetsya-pislya-peregovoriv-chetvirki-dzherelo">окрема двостороння зустріч </a>президентів України та Росії запланована в Єлисейському палаці після завершення переговорів лідерів «нормандської четвірки». Окремі зустрічі Путіна з президентом Франції Емманюелем Макроном та канцлером ФРН Ангелою Меркель заплановано провести до початку засідання «четвірки». Попередньо на зустріч чотирьох лідерів відводиться 2,5 години.</p>
      <p>Пізніше заступник глави Офісу президента Кирило Тимошенко <a href="https://mind.ua/news/20205388-zastupnik-golovi-op-timoshenko-pidtverdiv-osobistu-zustrich-zelenskogo-ta-putina">підтвердив</a>, що президент Володимир Зеленський і президент Російської Федерації Владімір Путін проведуть двосторонню зустріч після переговорів «нормандської четвірки» в Парижі.</p>
      <p>Детальніше про те, що саме можуть обговорювати під час «нормандського формату» – у матеріалі Mind «<a href="https://mind.ua/publications/20205365-big-deal-pro-shcho-mozhe-domovitis-zelenskij-z-putinim">Big deal: про що може домовитись Зеленський з Путіним</a>» .</p>
      <related>
        <h4>Також читайте</h4>
        <a href="https://mind.ua/news/20205415-visnovki-parizkogo-samitu-v-normandskomu-formati"/>
        <a href="https://mind.ua/news/20205412-zelenskij-i-putin-domovilisya-pro-obmin-polonenimi-ale-posvarilisya-cherez-kordon-zmi"/>
        <a href="https://mind.ua/news/20205410-ukrayina-i-rosiya-domovilisya-shchodo-tranzitu-gazu-onovleno"/>
      </related>
    </article>
  </body>
</html>