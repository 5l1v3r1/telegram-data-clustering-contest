<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kolishni-kandidati-vid-bpp-finansuvali-otzzh-novini-ukrajini-50058302.html"/>
    <meta property="og:site_name" content="НВ"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Колишні кандидати від БПП фінансували партію Медведчука — ЗМІ"/>
    <meta property="og:description" content="Протягом літа 2019 року партію ОПЗЖ фінансували прихильники експрезидента Петра Порошенка, повідомляє Слідство. Інфо."/>
  </head>
  <body>
    <article>
      <h1>Колишні кандидати від БПП фінансували партію Медведчука — ЗМІ</h1>
      <h2>Протягом літа 2019 року партію ОПЗЖ фінансували прихильники експрезидента Петра Порошенка, повідомляє Слідство. Інфо.</h2>
      <address>
        <time datetime="2019-12-09T16:30:00+00:00">09 Dec 2019, 16:30</time>
      </address>
      <p>За інформацією журналістів, з фінансового звіту партії стало відомо, що донорів ОПЗЖ серед колишніх прихильників партії Порошенка було двоє, які перевели в цілому понад три мільйони гривень.</p>
      <p>Гроші слали з Бердянська Запорізької області в липні 2019 року. По 1,6 мільйона гривень надійшло від Олександра Томковіда та Геннадія Іванькова.</p>
      <p>Томковід у минулому балотувався у Бердянську міськраду від БПП, а Іваньков йшов від БПП у Запорізьку обласну раду 2015 року.</p>
      <p>Нардеп від ОПЗЖ Юрій Бойко заявив, що здивований, що серед спонсорів його політсили є прихильники Порошенка і заявив, що для нього це новина.</p>
      <p>Раніше <a href="https://nv.ua/ukr/ukraine/politics/raynin-ocholiv-opzzh-v-harkovi-novini-ukrajini-50056032.html">головою харківського осередку прокремлівської партії ОПЗЖ обрали Ігоря Райніна</a>, який раніше очолював адміністрацію експрезидента України Петра Порошенка.</p>
    </article>
  </body>
</html>