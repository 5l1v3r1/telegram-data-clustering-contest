<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818210"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T16:02:00+00:00"/>
    <meta property="og:title" content="Участието на Русия на финалите на Евро 2020 не е поставено под съмнение"/>
    <meta property="og:description" content="Участието на Русия на финалите на Европейското първенство по футбол през следващото лято не е поставено под съмнение, уточниха от световната ..."/>
  </head>
  <body>
    <article>
      <h1>Участието на Русия на финалите на Евро 2020 не е поставено под съмнение</h1>
      <address><time datetime="2019-12-09T16:02:00+00:00">09 Dec 2019, 16:02</time> by <a rel="author">SPORTAL.BG</a></address>
      <p>Участието на Русия на финалите на Европейското първенство по футбол през следващото лято не е поставено под съмнение, уточниха от световната антидопингова агенция (УАДА).</p>
      <p>УАДА по-рано днес лиши руските спортисти от правото да се състезават на Олимпийски и Параолимпийски игри и на Световни първенства в следващите четири години заради манипулации на Руската антидопингова агенция.</p>
      <p>"Наказанието важи за големите спортни мероприятия - Олимпийски и Параолимпийски игри и световните първенства, но не и за регионалните турнири", съобщи официалният представител на УАДА Джеймс Фиджералд.</p>
      <p>По неговите думи Европейското първенство по футбол не попада в забраната, тъй като е регионален турнир. В същото време националния отбор на Русия няма да има право на участие в Световното първенство в Катар през 2022 година, ако се класира за финалната фаза.</p>
      <p>"Ако се класира на Мондиал 2022, Русия няма да може да участва, но има механизъм, по който може да кандидатства за участие като отбор под неутрален флаг", обсни председателят на комитета по случая в УАДА <a href="https://www.sportal.bg/statistics_player.php?team=3&amp;player=4149076">Джонатан</a> Тейлър.</p>
      <p>Тейлър също обясни, че Европейските първенства, състезанията от Световните купи и Гран При в различните видове спорт, както и други международни стартове от подобен ранг не попадат в понятието "големи спортни мероприятия" и за тях няма забрана за руските атлети.</p>
    </article>
  </body>
</html>