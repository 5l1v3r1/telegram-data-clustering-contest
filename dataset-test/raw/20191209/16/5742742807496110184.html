<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/huawei-p-smart-pro-je-novinku-s-velkym-displejem-a-pop-up-kamerkou-ze-stredni-tridy-39624"/>
    <meta property="og:site_name" content="mobilenet.cz"/>
    <meta property="article:published_time" content="2019-12-09T16:40:00+00:00"/>
    <meta property="og:title" content="Huawei P smart Pro je novinkou střední třídy s velkým displejem a pop-up kamerkou"/>
    <meta property="og:description" content="Huawei P smart Pro se chlubí 6,59&quot; IPS LCD displejem bez výřezu Na horní straně najdeme 16Mpx vyjíždějící pop-up kamerku"/>
  </head>
  <body>
    <article>
      <h1>Huawei P smart Pro je novinkou střední třídy s velkým displejem a pop-up kamerkou</h1>
      <address><time datetime="2019-12-09T16:40:00+00:00">09 Dec 2019, 16:40</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Huawei P smart Pro se chlubí 6,59" IPS LCD displejem bez výřezu <br/>   •  Na horní straně najdeme 16Mpx vyjíždějící pop-up kamerku</b>
      </p>
      <p>Huawei na trh uvedl nového zástupce střední třídy s označením <a href="https://mobilenet.cz/katalog/huawei-p-smart-pro-">P smart Pro</a>, který se pokusí uchvátit velkým displejem bez výřezu s vyjíždějící kamerkou a trojitým fotoaparátem na zadní straně.</p>
      <h3>Trojitý fotoaparát a pop-up selfie kamera</h3>
      <p>Hlavní 48Mpx snímač se schopností skládat čtyři pixely do jednoho je doplněn o 8Mpx ultraširokoúhlý objektiv a 2Mpx hloubkovou kameru pro vylepšený „bokeh“ efekt. V kombinaci s umělou inteligencí se má podle výrobce výše uvedené fotografické trio postarat o ostřejší a jasnější snímky. Ultraširokoúhlý objektiv se slušným rozsahem 120° pak nabízí širokou škálu možností, ať už uživatelé fotí městskou architekturu nebo skupinovou fotografii.</p>
      <figure>
        <img src="https://cdn.24net.cz/1/obrazek/huawei-p-smart-pro-309941/614w"/>
      </figure>
      <p>Přední 16Mpx pop-up kamera je schovaná v těle smartphonu a automaticky vyskočí kdykoliv je potřeba. Navíc má nabízet vylepšený AI algoritmus krásy, který se postará o retuš portrétů a solidní selfies i při horším osvětlení.</p>
      <h3>Čistý displej bez hranic</h3>
      <p>Huawei P smart Pro se pyšní již dobře známým Ultra FullView displejem s 6,59 palci a Full HD+ rozlišením. Ten nabízí slušný 91% poměr obrazovky k tělu i dostatečně jemné rozlišení 2 340 × 1 080 pixelů.</p>
      <h3>Výkon, úložiště i kapacita baterie</h3>
      <p>Smartphone je poháněn osmijádrovým procesorem Kirin 710F (4 × Cortex A73 2,2 GHz + 4 × Cortex A53 1,7 GHz), který se chlubí dostatkem výkonu a snižuje spotřebu energie. Problém mu tak nedělají graficky náročné hry ani multitasking.</p>
      <figure>
        <img src="https://cdn.24net.cz/1/obrazek/huawei-p-smart-pro-309940/614w"/>
      </figure>
      <p>Paměťová výbava Huawei P smart Pro činí 6 GB RAM + 128 GB úložiště. To lze dále rozšířit pomocí paměťové karty až o kapacitě 512 GB. Velkokapacitní 4 000mAh baterie s chytrou funkcí spotřeby má zajistit nepřetržité volání po dobu až 40 hodin nebo přehrávání hudby a videí po dobu až 80 hodin. Vše běží na Androidu 9 s nadstavbou EMUI 9.1.</p>
      <h3>Boční snímač otisků prstů</h3>
      <p>Huawei P smart Pro nabízí odemykání v podobě bočního senzoru otisků prstů. Ten je integrován ve vypínacím tlačítku a smartphone dokáže odemknout během 0,3 sekundy.</p>
      <h3>Dostupnost a cena</h3>
      <p>Novinka je dostupná ve dvou barevných provedeních: Breathing Crystal a černá. Huawei P smart Pro bude k dispozici ve verzi Dual SIM za doporučenou cenu 7 999 Kč.</p>
      <h3>Technické parametry Huawei P smart Pro</h3>
      <p>
        <a href="https://mobilenet.cz/katalog/huawei-p-smart-pro-/specifikace">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>163,1 × 77,2 × 8,8 mm, 206 g, konstrukce: klasická, odolnost: ne</td>
        </tr>
        <tr>
          <th>Displej</th>
          <td>TFT IPS, 6,59" (2 340 × 1 080 px)</td>
        </tr>
        <tr>
          <th>Fotoaparát</th>
          <td>48 Mpx, LED dioda, autofocus, video: 1 920 × 1 080 px, 30 FPS</td>
        </tr>
        <tr>
          <th>Chipset</th>
          <td>Huawei Kirin 710, CPU: 4×2,2 GHz + 4×1,7 GHz, GPU: ano</td>
        </tr>
        <tr>
          <th>Paměť</th>
          <td>RAM: 6 GB, vnitřní paměť: 128 GB, paměťové karty: microSDXC</td>
        </tr>
        <tr>
          <th>Datové funkce</th>
          <td>HSPA: 42 / 5,76 Mb/s, LTE: 300 / 50 Mb/s, Wi-Fi: 802.11a/b/g/n/ac, Bluetooth: 4.2, NFC: ne</td>
        </tr>
        <tr>
          <th>Operační systém</th>
          <td>Android 9.0</td>
        </tr>
        <tr>
          <th>Navigace</th>
          <td>vestavěná GPS: ano (A-GPS), Google Mapy, elektronický kompas</td>
        </tr>
        <tr>
          <th>Akumulátor</th>
          <td>4 000 mAh, bezdrátové nabíjení: ne</td>
        </tr>
        <tr>
          <th>Dostupnost</th>
          <td>prosince 2019, <a href="https://mobilenet.cz/katalog/huawei-p-smart-pro-/kde-koupit">7 999 Kč</a></td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/huawei-udajne-chysta-globalni-premieru-rady-p40-navzdory-americkym-sankcim-39488"/>
        <a href="https://mobilenet.cz/clanky/mame-potvrzeno-huawei-mate-30-pro-bude-predstaven-19-zari-v-mnichove-38772"/>
        <a href="https://mobilenet.cz/clanky/v-cine-predstaveny-huawei-nova-5i-pro-by-se-u-nas-mohl-prodavat-jako-mate-30-lite-38486"/>
        <a href="https://mobilenet.cz/clanky/nova-ctecka-otisku-3d-sonic-max-od-qualcommu-je-17-vetsi-a-oskenuje-az-dva-prsty-39580"/>
        <a href="https://mobilenet.cz/clanky/honory-v30-pro-a-v30-prinasi-ultrasirokouhly-selfie-objektiv-a-podporu-5g-39518"/>
        <a href="https://mobilenet.cz/clanky/chytre-hodinky-honor-magicwatch-2-oficialne-maji-14denni-vydrz-a-novy-kirin-a1-39514"/>
      </related>
    </article>
  </body>
</html>