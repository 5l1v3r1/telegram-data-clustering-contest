<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@sahamiekhas/%D9%87%D8%B1%D9%85%D8%B2-hcjpdbbvfj2d"/>
    <meta property="og:site_name" content="ویرگول"/>
    <meta property="article:published_time" content="2019-12-09T16:06:55+00:00"/>
    <meta property="og:title" content="هرمز"/>
    <meta property="og:description" content="خلاصه وضعیت فولاد هرمزگان جنوب، پذیرفته شده در فرابورس"/>
  </head>
  <body>
    <article>
      <h1>هرمز</h1>
      <address><time datetime="2019-12-09T16:06:55+00:00">09 Dec 2019, 16:06</time> by <a rel="author" href="https://virgool.io/@sahamiekhas" target="_blank">سهامی خاص</a></address>
      <p>شرکت <b>فولاد هرمزگان جنوب </b>به عنوان زیرمجموعه فولاد مبارکه اصفهان از سال 1390 و نزدیک شهر <b>بندرعباس </b>شروع به فعالیت کرد. از مهمترين ويژگی‌های اين شرکت دسترسی آسان به آب‌های آزاد ، نزديکی به مخازن عظیم گاز عسلويه، مجاورت با ذخاير سنگ‌آهن گل گهر، مجتمع بندری شهید رجايی و حمل و نقل جاده ای و ريلی قابل ذکر است.</p>
      <figure>
        <img src="https://files.virgool.io/upload/users/69741/posts/hcjpdbbvfj2d/zhvdvugarfeb.png"/>
        <figcaption>نمودار قیمت سهام هرمز (بازار دوم فرابورس)</figcaption>
      </figure>
      <p>قیمت در زیر 635ت محصور شده است. چنانچه بالای آن تثبیت شود می‌توان به رشد قیمت امیدوار بود.</p>
      <p><b>نکات مهم</b> در مقایسه با شرکت‌های گروه:</p>
      <ul>
        <li>نسبت مالکانه مساعد <b>✔</b></li>
        <li>نسبت آنی خوب (سرمایه در گردش) <b>✔</b></li>
        <li>مطالبات و دوره وصول آن کمی بالاست ✖</li>
        <li>موجودی مواد و کالا در حد قابل قبولیست <b>✔</b></li>
        <li>نسبت قیمت به ارزش دفتری رقابتی(P/B) <b>✔</b></li>
        <li>سهام شناور آزاد بسیار پایین ✖</li>
        <li>ارزش بازار بالا (غیرمطلوب در بازار نوسان‌گیر)</li>
      </ul>
      <p>به تازگی بخش زیادی از مطالبات وصول شده است (در طرف مقابل نیمی از پرداختنی‌ها تسویه شد)</p>
      <p>حدود 10% کل دارایی‌ها را مطالبات ارزی تشکیل داده که بخش زیادی از آن با محدودیت جابجایی مواجه است (قوانین پولشویی) و فقط برای مصارف شرکت قابل استفاده است!</p>
      <p>به زودی: افزایش سرمایه 100 درصدی از محل سود انباشته و آورده نقدی <b>✔</b></p>
      <figure>
        <img src="https://files.virgool.io/upload/users/69741/posts/hcjpdbbvfj2d/kowcpbsct3mq.png"/>
        <figcaption>تناژ تولید و فروش به همراه میانگین نرخ اسلب</figcaption>
      </figure>
      <p>محصول نهایی کارخانه اسلب می‌باشد که پایداری تولید آن در نمودار فوق مشخص است. در سه ماهه دوم امسال حدود 58% مبلغ فروش سهم صادرات بوده است (حاشیه سود بالاتر) در حالی که سهم صادرات در سال 97 حدود 40% بوده است. <b>✔</b></p>
      <p>لازم به ذکر است تولید 6 ماه نخست امسال اندکی کمتر از مدت مشابه پارسال بوده است و بودجه وزنی صادرات در گزارش اخیر با تعدیل مواجه شده است. ✖</p>
      <blockquote>"قرارداد طرح توسعه 3 میلیون تن فولاد هرمزگان در زمستان 1396 امضا گردید و فرآیند اخذ فاینانس طرح که از خط اعتباری ایران-ایتالیا می‌باشد تا مرحله صدور ضمانتنامه دولتی پیش رفت که به دلیل اعمال تحریم‌ها، پروژه متوقف گردیده است." ✖</blockquote>
      <blockquote>"طرح افزایش ظرفیت فولاد هرمزگان از 1.5 به 2 میلیون تن اسلب در حال برنامه ریزی می باشد." <b>✔</b></blockquote>
      <figure>
        <img src="https://files.virgool.io/upload/users/69741/posts/hcjpdbbvfj2d/xe5glp14noho.png"/>
        <figcaption>مبالغ فروش و سودناخالص فصلی (میلیون ریال)</figcaption>
      </figure>
      <p>بر خلاف سال قبل نرخ صادرات امسال بیشتر از نرخ فروش داخلی بوده که همین امر تا حدودی افزایش قیمت مواد اولیه را جبران کرده است. مهمترین ماده اولیه کارخانه <b>گندله </b>می‌باشد که نرخ آن بر اساس 23.5% از میانگین قیمت فروش فصلی شمش <b>فولاد خوزستان</b> محاسبه می‌گردد.</p>
      <blockquote>“افزایش قابل ملاحظه‌ای در هزینه‌های عمومی، اداری و تشکیلاتی پیش‌بینی نمی‌گردد.”</blockquote>
      <p>نیمی از هزینه سربار را مواد مصرفی تشکیل می‌دهد، با بهره‌برداری از کارخانه <b>نوين الکترود اردکان</b> در سال‌های آتی امید به صرفه‌جویی در این نوع هزینه‌ها دیده می‌شود.</p>
      <p>بخش زیادی از تقاضای صنعت فولاد کشور جذب صادرات می‌گردد، حفظ حجم صادرات در این مقطع حساس کنونی علاوه بر کمک به اقتصاد باعث درخشش هرچه بیشتر برخی شرکت‌ها نظیر فولاد هرمزگان می‌شود. پیشنهاد می‌گردد با بررسی بیشتر این صنعت از فرصت‌های خوب سرمایه‌گذاری آن غافل نشوید!</p>
      <p>موفق و پرسود باشید / 98.9.18</p>
    </article>
  </body>
</html>