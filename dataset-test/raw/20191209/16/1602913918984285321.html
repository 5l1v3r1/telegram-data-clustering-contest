<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/primele-declaratii-ale-ministrului-finantelor-florin-citu-in-urma-trecerii-motiunii-de-cenzura-motiunea-mi-a-dat-o-sansa-de-a-spune-adevarul-e-o-premiera-pentru-romani-18660681"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T16:57:56+00:00"/>
    <meta property="og:title" content="Primele declaraţii ale ministrului Finanţelor Florin Cîţu, în urma trecerii moţiunii de cenzură: Moţiunea mi-a dat o şansă de a spune adevărul. E o premieră pentru români"/>
    <meta property="og:description" content="Minsitrul Finanţelor Florin Cîţu a afirmat, luni, în urma trecerii moţiunii de cenzură la adresa lui, că nu ştie care a fost miza, dar „i-a dat şansa de a veni în Parlament şi a spune adevărul”. El a spus că este o premieră pentru români ca un minsitru de Finanţe să prezinte situaţia reală."/>
  </head>
  <body>
    <article>
      <h1>Primele declaraţii ale ministrului Finanţelor Florin Cîţu, în urma trecerii moţiunii de cenzură: Moţiunea mi-a dat o şansă de a spune adevărul. E o premieră pentru români</h1>
      <address><time datetime="2019-12-09T16:57:56+00:00">09 Dec 2019, 16:57</time> by <a rel="author">Elena Crangasu, Mediafax</a></address>
      <p>Minsitrul Finanţelor Florin Cîţu a afirmat, luni, în urma trecerii moţiunii de cenzură la adresa lui, că nu ştie care a fost miza, dar „i-a dat şansa de a veni în Parlament şi a spune adevărul”. El a spus că este o premieră pentru români ca un minsitru de Finanţe să prezinte situaţia reală.</p>
      <p>„Nu-mi dau seama care a fost miza acestei moţiuni, pentru că nu a venit cu nimic serios, dar mi-a dat mie o şansă de a veni în Parlamentul României şi a spune adevărul. Sunt primul ministru al Finanţelor, din ultimii trei ani de zile, care a venit şi a spus adevărul. Asta este o premieră pentru români şi românii sigur vor aprecia acest lucru”, a afirmat ministrul Finanţelor, Florin Cîţu, luni, în urma trecerii moţiunii simple la adresa lui.</p>
      <p>Senatorii au adoptat, luni, moţiunea simplă depusă de PSD la adresa ministrului de Finanţe Florin Cîţu.</p>
      <p>Moţiunea simplă la adresa lui Florin Cîţu a trecut cu 59 de voturi „pentru”, 56 de voturi „împotrivă” şi două abţineri.</p>
      <p>Votul a fost unul secret, electronic.</p>
      <p>Potrivit regulamentului Senatului, moţiunea simplă exprimă poziţia Senatului într-o anumită problemă de politică internă sau externă ori, după caz, cu privire la o problemă ce a făcut obiectul unei interpelări.</p>
      <p>Astfel, moţiunea simplă nu obligă demiterea ministrului.</p>
      <p>Moţiunea simplă depusă la adresa ministrului de Finanţe a fost iniţiată de PSD şi a avut ca titlu; „Guvernare PNL-numele tău este austeritate”.</p>
    </article>
  </body>
</html>