<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/economie/1327306/feestje-voor-eerste-jsf-kostte-een-half-miljoen-euro.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-12-09T16:12:01+00:00"/>
    <meta property="og:title" content="Feestje voor eerste JSF kostte een half miljoen euro"/>
    <meta property="og:description" content="Eind oktober landde de eerste Joint Strike Fighter op Vliegbasis Leeuwarden. Gek genoeg, vond Defensie de komst van het omstreden, want veel te dure,..."/>
  </head>
  <body>
    <article>
      <h1>Feestje voor eerste JSF kostte een half miljoen euro</h1>
      <address><time datetime="2019-12-09T16:12:01+00:00">09 Dec 2019, 16:12</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Eind oktober landde de eerste Joint Strike Fighter op Vliegbasis Leeuwarden. Gek genoeg, vond Defensie de komst van het omstreden, want veel te dure, gevechtsvliegtuig, reden voor een feestje. En dat was niet zomaar een simpele borrel. Voor de gelegenheid werd 500.000 euro uitgetrokken.</p>
      <p>Je mag voor zo’n bedrag toch een vlekkeloos verloop van de bijeenkomst verwachten, maar dat was niet zo. De F-35 landde te laat en de brandweer onthaalde de straaljager niet met water, maar met blusschuim. Even vreesde men nog dat het toestel daardoor beschadigd was, maar dat viel mee: het oorlogstuig is bestand tegen schuim.</p>
      <p>Staatssecretaris Visser van Defensie laat weten dat het geld voor het feest niet alleen was bestemd voor de bijeenkomst in Leeuwarden, maar ook voor ‘roll-out ceremonies’ bij vliegtuigbouwers Lockheed Martin in de Verenigde Staten en Leonardo in Italië.</p>
      <p>De aanschaf van 37 JSF’s kost minstens 6 miljard euro en is altijd omstreden geweest. Behalve de hoge aankoopprijs zorgde ook vermeende technische gebreken voor veel discussie. Afgelopen zomer werd bekend dat er nog 8 of 9 JSF’s bijkomen.</p>
    </article>
  </body>
</html>