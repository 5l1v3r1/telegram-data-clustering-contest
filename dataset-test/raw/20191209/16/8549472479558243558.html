<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/12/orphaned-children-with-sound-of-aerial.html"/>
    <meta property="og:site_name" content="Kvatha.com"/>
    <meta property="article:published_time" content="2019-12-09T16:59:00+00:00"/>
    <meta property="og:title" content="ആകാശ യാത്രയുടെ ആരവവുമായി അനാഥ മക്കള്‍"/>
    <meta property="og:description" content="ജീവിതത്തില്‍ ഒരിക്കലെങ്കിലും കൊതിച്ചുപോയ ആഗ്രഹം അവര്‍ക്ക് പൂവണിഞ്ഞു. ഒക്കെയൊരു സ്വപ്‌നംപോലെയായിരുന്നു. Kerala, News, Kannur Airport, Flight, Orphans, Airlines, Anniversary, Orphaned children with the sound of aerial travel"/>
  </head>
  <body>
    <article>
      <h1>ആകാശ യാത്രയുടെ ആരവവുമായി അനാഥ മക്കള്‍</h1>
      <address><time datetime="2019-12-09T16:59:00+00:00">09 Dec 2019, 16:59</time> by <a rel="author">KVARTHA HUB</a></address>
      <p>സി കെ എ ജബ്ബാര്‍<br/><br/><b>കണ്ണൂര്‍: (www.kvartha.com 09.12.2019)</b> ജീവിതത്തില്‍ ഒരിക്കലെങ്കിലും കൊതിച്ചുപോയ ആഗ്രഹം അവര്‍ക്ക് പൂവണിഞ്ഞു. ഒക്കെയൊരു സ്വപ്‌നംപോലെയായിരുന്നു. മേഘങ്ങളെ കീറിമുറിച്ച് പകല്‍ സൂര്യനെ അരികിലാക്കി ഭൂമിയുടെ പച്ചപ്പ് ആകാശത്തിരുന്ന് കണ്ട് ഉല്ലാസ യാത്ര. ഒപ്പം വിമാനത്തിനുള്ളില്‍ മജീഷ്യന്‍ മുതുകാട് അവരെ മാന്ത്രിക ലോകത്തേക്കാനയിച്ചു.<br/><br/>വിവിധ അനാഥാലയങ്ങളിലെ 74 കുട്ടികള്‍ക്കാണ് കണ്ണൂര്‍ വിമാനത്താവള വാര്‍ഷികത്തില്‍ 40 മിനിറ്റോളം സൗജന്യ വിമാന യാത്ര ഒരുക്കിയത്. കണ്ണൂര്‍ അന്താരാഷ്ട്ര വിമാനത്താവളം ഇന്‍ഡിഗോ എയര്‍ലൈന്‍സുമായി സഹകരിച്ചാണ് വിമാനയാത്ര നടത്തിയത്.<br/><br/>കാസിനോ എയര്‍ കേറ്ററേഴ്‌സ് ആന്‍ഡ് ഫ്ളൈറ്റ് സര്‍വീസസ് യാത്രികര്‍ക്കാവശ്യമായ ഭക്ഷണം നല്‍കി. ഇന്‍ഡിഗോ എയര്‍ലൈന്‍സിന്റെ ഫ്‌ളീറ്റ് സൂപ്പര്‍വൈസര്‍ ക്യാപ്റ്റന്‍ പങ്കജ് കൊടിമേല, എയര്‍പോര്‍ട്ട് മാനേജര്‍ ചാള്‍സ് മാത്യു എന്നിവര്‍ യാത്രയ്ക്ക് നേതൃത്വം നല്‍കി. കുട്ടികളുടെ ഇഷ്ടതാരം ഗോപിനാഥ് മുതുകാടും കുട്ടികളോടൊപ്പം ഉണ്ടായിരുന്നു.<br/><br/>വിമാനത്താവളത്തിന്റെ ആഘോഷ പരിപാടികളില്‍ ഏറ്റവും ഇഷ്ടം തോന്നിയ പരിപാടി ഇതാണെന്ന് മുതുകാട് പറഞ്ഞു. കണ്ണൂര്‍ സ്വാന്തനഭവന്‍, പാലോട്ടുപള്ളി നൂറുല്‍ ഇസ്ലാം സഭാ മഹല്ല് മുസ്ലിം ജമാഅത്ത്, ഗവണ്‍മെന്റ് ചില്‍ഡ്രന്‍സ് ഹോം, സച്ചിതാനന്ദ ബാലമന്ദിരം എന്നിവിടങ്ങളിലെ കുട്ടികള്‍ക്കാണ് ഈ സൗഭാഗ്യം ലഭിച്ചത്.</p>
      <figure>
        <img src="https://1.bp.blogspot.com/-KmnBPqSu8SU/Xe587rnmvyI/AAAAAAAAZ4U/HKppwdtsMZcslBhshGra_V4KY9NiWBr3wCLcBGAsYHQ/s1600/orphans.jpg"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords: <b>Kerala, News, Kannur Airport, Flight, Orphans, Airlines, Anniversary, Orphaned children with the sound of aerial travel</b></p>
    </article>
  </body>
</html>