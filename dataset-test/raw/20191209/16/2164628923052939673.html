<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/43199_U-Khmelnitskomu-za-uchasti-ekspertiv-OON-vidbulas-diskusiya-na-ekolohichnu-tematiku-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-12-09T16:19:00+00:00"/>
    <meta property="og:title" content="У Хмельницькому за участі експертів ООН відбулась дискусія на екологічну тематику (ФОТО)"/>
    <meta property="og:description" content="5 грудня 2019 року у Хмельницькому відбулась Панельна дискусія &quot;Зелений порядок денний для України: регіональний вимір&quot;. Захід відбув"/>
  </head>
  <body>
    <article>
      <h1>У Хмельницькому за участі експертів ООН відбулась дискусія на екологічну тематику (ФОТО)</h1>
      <address>
        <time datetime="2019-12-09T16:19:00+00:00">09 Dec 2019, 16:19</time>
      </address>
      <p>
        <b>5 грудня 2019 року у Хмельницькому відбулась Панельна дискусія "Зелений порядок денний для України: регіональний вимір". Захід відбувався під патронатом Хмельницького міського голови Олександра Симчишина, організаторами виступили: ГО "Розумне довкілля Хмельницький", Waste Ukraine Analitics, UNDP Ukraine ( Програма розвитку ООН в Україні).</b>
      </p>
      <figure>
        <img src="http://press-centr.com/images/IMG_8258.JPG"/>
      </figure>
      <p>Захід був побудований з двох частин. Під час першої Панельної дискусії Керівник офісу "Розумне довкілля Хмельницький" Микола Ваврищук поділився практичним досвідом Хмельницького в реалізації концепції сталого розвитку та досягнення екологічних цілей.</p>
      <blockquote>
        <i>Хмельницька міська рада започаткувала проект «Розумне довкілля. Хмельницький». Над ним працювали фахівці з різних департаментів. Розроблено проект рекультивації міського сміттєзвалища, розширення його площі та побудови у майбутньому сміттєпереробного заводу. Вже зараз працює установка, яка видобуває горючий газ зі сміття. Також у місті відкриті пункти прийому негабаритних побутових відходів. Діє проект «Екобус», який приймає у людей небезпечні відходи, які не можна викидати у сміттєзвалище. Добре зарекомендували себе підземні сміттєпереробні контейнери. Для подальших проектів з вирішення еколоігчних пробелм міста залучаються міжнародні кошти, - </i>
        <b>
          <i>розповів Микола Ваврищук.</i>
        </b>
      </blockquote>
      <related>
        <h4>Читайте також:</h4>
        <a href="http://press-centr.com/ua/news/34838_Tonemo-u-horakh-smittya-Koli-ukrantsi-pochnut-sortuvati-vidkhodi-"/>
      </related>
      <p>Представник Центру ресурсоефективного і чистого виробництва Борис Кетлінський представив свої напрацювання в тематиці захисту довкілля.</p>
      <blockquote>
        <i>К</i>
        <i>оли наша область в рамках адміністративної реформибуде поділена на три райони, я сподіваюся, в центрі кожного з них буде створена спеціальна лабораторія, яка буде постійно моніторити рівень викидів в атмосферу. Ми зможемо бачити скільки кожне підприємство робить викидів, - </i>
        <b>
          <i>наголосив Борис Кетлінський.</i>
        </b>
      </blockquote>
      <figure>
        <img src="http://press-centr.com/images/IMG_8254.JPG"/>
      </figure>
      <p>Експерти ПРООН Зоряна Козак, Вікторія Яшкіна модерували першу панельну дискусію за темами:</p>
      <ul>
        <li>Індикатори у сфері довкілля та сталої енергетики в Цілях сталого розвитку: який прогрес досягнуто. Шляхи реалізації на місцевому рівні;</li>
        <li>Екологічна складова євроінтеграції: зобов`язання, що покладені на міста. Чого очікувати громадам?</li>
        <li>Від виборів до результатів: які народні депутати просуватимуть екологічні пріоритети своїх регіонів в сесійних залах.</li>
      </ul>
      <related>
        <h4>Читайте також:</h4>
        <a href="http://press-centr.com/ua/news/39951_Pozhezha-na-rivnenskomu-smittzvalishchi-Shcho-viyavili-v-povitri"/>
      </related>
      <p>Друга частина дискусії була присвячена місцевим громадам, ролі й можливостям їх впливу на формування "зеленого" порядку денного регіону.</p>
      <p>Спікери: Валентина Шибецька (екологічний департамент Хмельницької ОДА), Андрій Гнап (WUA), Степан Кушнір (голова Хмельницького екологічного кластеру), Андрій Зінченко (голова енергетичного кооперативу "Сонячне місто", Євгенія Аратовська, ГО "Україна без сміття"</p>
      <related>
        <h4>Читайте також:</h4>
        <a href="http://press-centr.com/ua/news/30380_Ekolohi-pokazali-vladi-Rivnoho-khto-i-yak-zabrudnyu-Ustyu"/>
      </related>
      <p>Спікери другої частини дискусії запропонували учасникам до обговорення теми.</p>
      <ul>
        <li>Інструменти впливу на екологічну політику: доступ до екологічної інформації, ОВД та СЕО (виступ Валентин Шибецької)</li>
        <li>Екологічні дані для впливу на формування екологічної політики та прийняття важливих екологічних рішень;</li>
        <li>Децентралізація і її можливості для громад. Приклади екопроектів громад;</li>
        <li>Заробіток громад на зеленому тарифі;</li>
        <li>Самостійне вирішення громадами екологічних проблем.</li>
      </ul>
      <related>
        <h4>Читайте також:</h4>
        <a href="http://press-centr.com/ua/news/27700_Deputati-ta-ekolohi-Rivnenshchini-proti-toho-shchob-na-teritori-zapovidnika-vidobuvali-torf"/>
      </related>
      <p>Під час заходу учасники мали можливість обговорювати наболілі проблемні питання та ділитися власним досвідом.</p>
      <figure>
        <img src="http://press-centr.com/images/IMG_8260%20%E2%80%93%20%D0%BA%D0%BE%D0%BF%D1%96%D1%8F.JPG"/>
      </figure>
      <blockquote>
        <i>Сталий розвиток має стати приорітетом кожної громади. Влада, бізнес і громада мають спільно знаходити шляхи вирішення питань, які створюють дискомфорт або можуть призводити до дисбалансів, - </i>
        <b>
          <i>зазначив депутат Кам`янець-Подільської міської ради Михайло Посітко.</i>
        </b>
      </blockquote>
      <p><i>Фото Ірина Шелепницька</i><br/> </p>
    </article>
  </body>
</html>