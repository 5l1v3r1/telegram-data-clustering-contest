<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793525/%D8%A8%D8%B1%D9%86%D8%AF%D8%B3%D8%A7%D8%B2%DB%8C-%D8%B4%DB%8C%D8%B1%DB%8C%D9%86%DB%8C-%D8%B3%D9%86%D8%AA%DB%8C-%D9%82%D8%B2%D9%88%DB%8C%D9%86-%D8%B1%D8%A7-%D8%AF%D8%B1-%D8%A7%D9%88%D9%84%D9%88%DB%8C%D8%AA-%D8%A8%D8%B1%D9%86%D8%A7%D9%85%D9%87-%D9%87%D8%A7-%D8%AF%D8%A7%D8%B1%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:17:24+00:00"/>
    <meta property="og:title" content="معاون صنایع کوچک شرکت شهرکهای صنعتی استان قزوین: برندسازی شیرینی سنتی قزوین را در اولویت برنامه ها داریم"/>
    <meta property="og:description" content="قزوین- معاون صنایع کوچک شرکت شهرکهای صنعتی استان قزوین گفت:با راه اندازی خوشه شیرینی سنتی قزوین زمینه برندسازی و تقویت پیوستگی شبکه های تولیدکننده و توسعه فعالیتهارا در استان مهیا کرده ایم."/>
  </head>
  <body>
    <article>
      <h1>معاون صنایع کوچک شرکت شهرکهای صنعتی استان قزوین: برندسازی شیرینی سنتی قزوین را در اولویت برنامه ها داریم</h1>
      <address>
        <time datetime="2019-12-09T16:17:24+00:00">09 Dec 2019, 16:17</time>
      </address>
      <p>به گزارش <a href="https://www.mehrnews.com/">خبرنگار مهر</a> شهریار کشاورز در جلسه هماهنگی برگزاری جشنواره شیرینی سنتی قزوین که روز دوشنبه در استانداری قزوین برگزار شد اظهارداشتدر این جلسه اظهارداشت: توسعه صنعتی مبتنی بر خوشه ها حدود دو دهه است که به عنوان یک استراتژی نوین مورد توجه برنامه ریزان و سیاست گذاران در کشورهای صنعتی و در حال توسعه قرار گرفته است.</p>
      <p>وی بیان کرد: سازمان های بین المللی و بانک جهانی نیز طرح های متعددی را از طریق خوشه های کسب و کار در کشورهای مختلف اجرا کرده اند و در واقع این خوشه ها به مثابه جغرافیای گروهی از موسسات وابسته و شرکت های بهم پیوسته  محسوب شده اند که در این راستا یکی از برنامه های توسعه ای اجرا شده توسط سازمان صنایع کوچک است.</p>
      <p>کشاورز یادآورشد: در استان قزوین هم مطالعاتی به منظور تعیین اولویت های اجرای توسعه خوشه های صنعتی انجام شد و 10 خوشه صنعتی توجیه پذیر شناسایی و اولویت بندی شد که یکی از آنها شیرینی سنتی است.</p>
      <figure>
        <img src="https://media.mehrnews.com/d/2019/12/09/4/3315316.jpg"/>
      </figure>
      <p>وی افزود: این خوشه متشکل از 165 واحد صنفی و بیش از 260 واحد خانگی تولید شیرینی سنتی است که تلاش می کنیم با تقویت فعالان این عرصه زمینه پیوستگی بیشتر تولیدکنندگان را مهیا کنیم.</p>
      <p> معاون صنایع کوچک شرکت شهرک های صنعتی استان قزوین اظهارداشت: استان قزوین با وجود باغستان سنتی دارای میراث ارزشمندی است که بخشی از دستاوردهای آن در حوزه اقتصاد استان نقش مهمی ایفا می کند.</p>
      <p>وی بیان کرد: وجود باغات پسته که محصول آن یک برند جهانی است موجب شده تولیدکنندگان خوش ذوق قزوینی از دیرباز از این ماده مقوی و ارزشمند در تولید شیرینی سنتی از جمله باقلوا بهره گیرند و محصولی مرغوب را روانه بازار کنند.</p>
      <p>کشاورز تصریح کرد: توجه به فرهنگ سلامت محور موجب شده تا موضوع شیرینی سنتی قزوین در اولویت قرار گرفته و برنامه های مدونی برای توسعه این صنعت تدوین شود.</p>
      <p>وی گفت: در مطالعات امکان سنجی به مواردی رسیدیم که نقاط فشار بود که از آن جمله می توان به نبود ارتباط ذینفعان با هم‌ و نداشتن ارتباط شبکه ای اشاره کرد.</p>
      <figure>
        <img src="https://media.mehrnews.com/d/2019/12/09/4/3315317.jpg"/>
      </figure>
      <p>کشاورز اضافه کرد: ضعف در بسته بندی و نداشتن بازار مناسب از دیگر چالش هایی است که ما تلاش کرده ایم با تدوین استراتژی مختلفی برای رفع آنها اقدام کنیم.</p>
      <p>وی بیان کرد: برگزاری جشنواره شیرینی سنتی و باقلوای قزوین می تواند این چالش را رفع کند و ما قادریم ذینفعان را کنار هم قرار دهیم و برای برند سازی هم اقدام کنیم و برای نمونه باقلوای قزوین را برند کنیم.</p>
      <p>معاون صنایع کوچک شرکت شهرک های صنعتی استان قزوین یادآورشد: در خوشه های کسب و کار مهمتربن پارامتر نهادهای پشتیبان است و شرکت شهرک ها با همین هدف خوشه های صنعتی را راه اندازی کرده و با تعریف وظایف دستگاهها تلاش کرده ایم تا کمک ها هدفمند شود.</p>
      <p>وی بیان کرد پنج اثر ناملموس در جشنواره شیرینی سنتی رونمای خواهد شد و مشارکت تولیدکنندگان خانگی باید بیشتر شود و ما شاهد مشارکت بیشتر این افراد هم باشیم.</p>
      <p>کشاورز افزود: رونمایی از تمبر یادبود از دیگر کارهایی است که در معرفی شیرینی سنتی قزوین موثر خواهد بود اما از رسانه ها هم انتظار داریم در این راه به ما کمک کنند.</p>
      <p>در ادامه فرجی و حیدری دو تن از تولیدکنندگان شیرینی سنتی قزوین در خصوص مشکلات خود مطالبی بیان کردند.</p>
      <figure>
        <img src="https://media.mehrnews.com/d/2019/12/09/4/3315314.jpg"/>
      </figure>
      <p>در اولویت قرار گرفتن احداث شهرک تخصصی شیرینی، قیمت گذاری بر اساس افزایش قیمت مواد اولیه، عرضه شیرینی درمبادی وردی شهر، کنترل تولید خانگی و رعایت بهداشت در آن از مسائل مطرح شده توسط تولید کنندگان شیرینی سنتی در این جلسه بود.<br/> </p>
    </article>
  </body>
</html>