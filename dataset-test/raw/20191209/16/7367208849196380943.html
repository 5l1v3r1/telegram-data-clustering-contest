<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/eventi/articolo/tanti-eventi-a-busca-nello-scorso-fine-settimana.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T16:29:00+00:00"/>
    <meta property="og:title" content="Tanti eventi a Busca nello scorso fine settimana"/>
    <meta property="og:description" content="Per tre volte il Teatro Civico colmo di spettatori e gli omaggi della Città ai neomaggiorenni e alle coppie più longeve"/>
  </head>
  <body>
    <article>
      <h1>Tanti eventi a Busca nello scorso fine settimana</h1>
      <h2>Per tre volte il Teatro Civico colmo di spettatori e gli omaggi della Città ai neomaggiorenni e alle coppie più longeve</h2>
      <address><time datetime="2019-12-09T16:29:00+00:00">09 Dec 2019, 16:29</time> by <a rel="author">comunicato stampa</a></address>
      <p>Tutto esaurito venerdì scorso al Teatro Civico per Moni Ovadia, attore, autore, scrittore, di famiglia ebraica sefardita, fra i più prestigiosi uomini di cultura italiani, che ha presentato Carta Bianca, trascinante monologo con letture, riflessioni, storielle della tradizione Yiddish. Si è trattato del primo spettacolo a Busca della nuova stagione 2019/2020 Il teatro fa il suo giro realizzata dal Comune con Santibriganti Tetaro e i Comuni di Caraglioe  Dronero.</p>
      <p>Sabato pomeriggio  nella sala del Consiglio comunale il sindaco, Marco Gallo, e gli amministratori comunali hanno ricevuto i neomaggiorenni per la consegna di una copia della Costituzione Italiana, presenti anche i rappresentanti delle associazioni di volontariato. Il significato dell'incontro è avvicinare i giovani alla partecipazione attiva nella vita della comunità. "Prendete in mano la vostra vita con coraggio e responsabilità" ha detto l'assessora alla Politiche giovanili Beatrice Aimar.<br/> <br/>Sabato sera di nuovo Teatro Civico  colmo di spettatore per Fuoriclasse Talent lo, tappa ufficiale del Piemonte: sul palco i giovani talenti di canto, danza, music, recitazione, musical, arti varie.<br/><br/>Ieri mattina sono state onorate dal Comune le coppie buschesi che hanno festeggiano nel corso del 2019 i 50, i 55 e i 60 anni di matrimonio: complimenti e auguri alle nostre coppie più longeve ha detto il sindaco consegnando loro una targa ricordo.<br/><br/>Ieri sera ancora un grande appuntamento al Civico con il Concerto dell’Immacolata del Quintetto Prestige<b>, </b>artisti del Teatro Regio di Torino (Federico Giarbella flauto, Alessandro Cammilli oboe,<b> </b>Luigi Picatto clarinetto,<b> </b>Natalino Ricciardo<i> </i>corno, Orazio Lodin fagotto), che hanno presentato  musiche di Prokof’ev, Gershwin, Bernstein<i>. </i>L'evento curato dagli Amici della Musica, insieme con la Città, assessorato alla Cultura, è stato presentato dal presidente dell'associaizone Antonella Lerda, che ha colto l'occasione per invitare tutti al prossimo e ultimo concerto della stagione di  Musicaè: <b>sabato 21 dicembre alle ore 20,45</b> <b>al cinema-teatro Lux<i> </i></b>si esibirà l'<b> European Spirit of youth orchestra</b> diretta da Igor Coretti Kuret,<b><i> </i></b>con la partecipazione straordinaria dello scrittore Paolo Rumiz.</p>
    </article>
  </body>
</html>