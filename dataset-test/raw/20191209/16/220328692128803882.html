<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/nad-110-000-blgari-zavisyat-ot-izborite-vv-velikobritaniya-408704.html"/>
    <meta property="og:site_name" content="Стандарт Новини"/>
    <meta property="article:published_time" content="2019-12-09T16:40:00+00:00"/>
    <meta property="og:title" content="Над 110 000 българи зависят от британските избори"/>
    <meta property="og:description" content="Решаващиятвот е на 12 декември"/>
  </head>
  <body>
    <article>
      <h1>Над 110 000 българи зависят от британските избори</h1>
      <address><time datetime="2019-12-09T16:40:00+00:00">09 Dec 2019, 16:40</time> by <a rel="author">Редактор</a></address>
      <p>Великобритания гласува в четвъртък (12 декември) на решаващи общи избори, които ще определят дали страната ще напусне Европейския съюз следващия месец или ще тръгне на обратно към отказ от Брекзит, пише АФП.</p>
      <p>Засега доста по-вероятен е първият сценарий.От това кой ще спечели зависи и съдбата на хиляди имигранти в страната, сред които и над 110 000 българи по данни на българското посолство</p>
      <p>Проучванията показват, че торите ще спечелят достатъчно депутати, за да изтеглят страната от ЕС на 31 януари, както е по договор.</p>
      <p>Това би помогнало да се успокои ситуацията след години на сътресения, предизвикани от референдума през 2016 г.</p>
      <p>Това обаче не е краят на историята. Нищо няма да се промени веднага благодарение на преходния период, чиято цел е да улесни преминаването към ново икономическо и партньорство и сътрудничество в областта на сигурността с ЕС.</p>
      <p>Основната опозиционна Лейбъристка партия изостава в проучванията на общественото мнение, а малцина вярват, че може да спечели мнозинство, но би могла да си осигури достатъчно места, за да лиши Консерваторите от мнозинство. И тогава Джонсън, и лидерът на Лейбъристите Джеръми Корбин вероятно ще се състезават, за да се опитат да покажат, че могат да управляват с помощта на други по-малки партии.</p>
      <p>Лейбъристите заявиха, че ще се опитат да управляват сами, но Шотландската национална партия посочи, че може да има желание да подкрепи правителство, ръководено от Корбин. Цената ще бъде нов референдум за независимостта на Шотландия, след като Шотландия гласува да остане част от Обединеното кралство с 55% през 2014 година.</p>
      <p>Понастоящем проучванията показват, че британците остават разделени по отношение на Brexit, въпреки че балансът леко се измести в полза на оставането в ЕС в сравнение с 2016 г., когато за напускане гласуваха 52% от избирателите. </p>
      <p> </p>
    </article>
  </body>
</html>