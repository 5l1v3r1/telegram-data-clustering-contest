<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23540733-paul-volcker-fost-presedinte-fed-legenda-lumii-finantelor-murit.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T16:16:00+00:00"/>
    <meta property="og:title" content="Paul Volcker, fost președinte al Fed și o legendă a lumii finanțelor, a murit"/>
    <meta property="og:description" content="Paul Volcker, fost președinte al Fed și o legendă a lumii finanțelor, a murit duminică, la vârsta de 92 de ani, anunță New York Times, citat de AFP. Volcker a condus cu o mână de fier"/>
  </head>
  <body>
    <article>
      <h1>Paul Volcker, fost președinte al Fed și o legendă a lumii finanțelor, a murit</h1>
      <address><time datetime="2019-12-09T16:16:00+00:00">09 Dec 2019, 16:16</time> by <a rel="author">R.M.</a></address>
      <p><b>Paul Volcker, fost președinte al Fed și o legendă a lumii finanțelor, a murit duminică, la vârsta de 92 de ani, anunță New York Times, citat de AFP. Volcker a condus cu o mână de fier banca centrală americană între 1979 și 1987, reușind să controleze o inflație galopantă. Acesta a murit la domiciliul său, în urma unui cancer de prostată, potrivit fiicei sale.<br/></b><br/>Paul Volcker a condus Rezerva Federală între 1979 și 1987 servind sub mai mulți președinți- de la John F Kennedy la Barack Obama- și câștigându-și o reputație de om integru și care e capabil să ia rapid decizii foarte dificile în condiții de furtună politică sau economică. <br/><br/>Numirea sa la FED în august 1979 a venit în condițiile în care SUA se confruntau nu doar cu o criză economică internă, ci și cu una externă în Orientul Mijlociu.<br/><br/>Sub administrația Obama, unde a fost consilier după criza financiară, Volcker a creat "regula" bancară care îi poartă numele, pentru a evita ca băncile să speculeze în cont propriu.</p>
    </article>
  </body>
</html>