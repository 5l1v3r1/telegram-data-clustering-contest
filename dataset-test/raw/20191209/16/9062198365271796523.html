<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3412025/merkez-bankasinin-yil-sonu-dolar-kuru-beklentisi-belli-oldu"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T16:42:00+00:00"/>
    <meta property="og:title" content="Merkez Bankası'nın yıl sonu dolar kuru beklentisi belli oldu"/>
    <meta property="og:description" content="Merkez Bankası'nın yayınladığı Aralık ayı beklenti anketinde, yıl sonu enflasyon beklentisi yüzde 11,62'ye gerilerken dolar kuru tahmini ise..."/>
  </head>
  <body>
    <article>
      <h1>Merkez Bankası'nın yıl sonu dolar kuru beklentisi belli oldu</h1>
      <h2>Merkez Bankası'nın yayınladığı Aralık ayı beklenti anketinde, yıl sonu enflasyon beklentisi yüzde 11,62'ye gerilerken dolar kuru tahmini ise 5,82 TL olarak güncellendi.</h2>
      <address>
        <time datetime="2019-12-09T16:42:00+00:00">09 Dec 2019, 16:42</time>
      </address>
      <p>Türkiye Cumhuriyet Merkez Bankası (TCMB) Aralık ayı beklenti anketini açıkladı. Buna göre yıl sonu dolar tahmini 5,91 TL'den 5,82 TL'ye düşerken, yıl sonu enflasyon tahmini ise yüzde 12,18'den yüzde 11,61'ye düştü.</p>
      <p>
        <b>ENFLASYON TAHMİNİNİ DÜŞÜRDÜ</b>
      </p>
      <p>Cari yıl sonu TÜFE beklentisi bir önceki anket döneminde yüzde 12,18 iken, bu anket döneminde yüzde 11,62'ye geriledi. 12 ay sonrası TÜFE beklentisi bir önceki anket döneminde yüzde 10,46 iken, bu anket döneminde yüzde 10,07 oldu. 24 ay sonrası TÜFE beklentisi ise aynı anket dönemlerinde sırasıyla yüzde 9,16 ve yüzde 8,94 olarak gerçekleşti.</p>
      <p>
        <b>YIL SONU DOLAR BEKLENTİSİ 5,82 TL'YE GERİLEDİ</b>
      </p>
      <p>2019 yıl sonu dolar beklentisi bir önceki anket döneminde 5,91 TL iken, bu anket döneminde 5,82 TL'ye geriledi. 12 ay sonrası döviz kuru beklentisi ise aynı anket dönemlerinde sırasıyla 6,32 TL ve 6,35 TL olarak gerçekleşti.</p>
    </article>
  </body>
</html>