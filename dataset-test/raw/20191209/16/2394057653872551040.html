<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/12/09/zobacz-nowy-gameplay-trailer-gry-galaxy-in-turmoil.shtml"/>
    <meta property="og:site_name" content="Gram.pl"/>
    <meta property="article:published_time" content="2019-12-09T16:25:00+00:00"/>
    <meta property="og:title" content="Zobacz nowy gameplay trailer gry Galaxy in Turmoil"/>
    <meta property="og:description" content="Fanowski remake Star Wars: Battlefront III nie odcina się od korzeni, ale powoli kształtuje własną samoświadomość."/>
  </head>
  <body>
    <article>
      <h1>Zobacz nowy gameplay trailer gry Galaxy in Turmoil</h1>
      <h2>Fanowski remake Star Wars: Battlefront III nie odcina się od korzeni, ale powoli kształtuje własną samoświadomość.</h2>
      <address><time datetime="2019-12-09T16:25:00+00:00">09 Dec 2019, 16:25</time> by <a rel="author">LM</a></address>
      <figure>
        <img src="https://img6.gram.pl/cklc20191209162252540unhz.jpg"/>
      </figure>
      <p>Frontwire Studios opublikowało w sieci <b>nowy materiał promocyjny gry Galaxy in Turmoil, czyli projektu, który swój żywot rozpoczął jako remake skasowanego Star Wars: Battlefront III</b>, a z biegiem czasu wyrósł na pełnoprawną produkcję łączącą klimaty fantasy i cyberpunku. Dodatkowo ekipa przygotowała oficjalną stronę w sklepie Steam, podzieliła się garścią screenów, a także <b>zapowiedziała rychłe rozpoczęcie kampanii crowdfundingowej na Kickstarterze</b>. Steam oznajmia, że Galaxy in Turmoil ukaże się jeszcze w tym roku, ale nie ma bezpośredniego potwierdzenia od twórców.</p>
      <p>Galaxy in Turmoil to <b>opracowana przede wszystkim z myślą o sieciowej zabawie trzecioosobowa strzelanina, która zaoferuje starcia dla maksymalnie 64 graczy na rozległych mapach. Całość rozegra się zarówno na powierzchniach planet, statkach, jak i przestrzeni kosmicznej</b>. Gra powstawała od lat pod czujnym okiem zaangażowanej społeczności, która pomogła wykreować satysfakcjonujące rozwiązania w rozgrywce, a obok nich możemy liczyć także na kampanię fabularną, zabawę na podzielonym ekranie i wsparcie dla modów. <b>Wszystko to w modelu free-to-play</b>.<br/><br/><b>Nie wiemy jeszcze, jakie oczekiwania ma Frontwire Studios wobec kampanii na Kickstarterze</b>, ale gdy tylko zostaną nakreślone, to z pewnością się o tym dowiecie.</p>
      <p>gallery:13440 https://www.youtube.com/watch?v=bjdhdi2aGak</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl.</a>
      </p>
    </article>
  </body>
</html>