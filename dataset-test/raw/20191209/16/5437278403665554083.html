<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/petitie-voor-naambehoud-schondeln-1800-keer-ondertekend"/>
    <meta property="og:site_name" content="1limburg"/>
    <meta property="article:published_time" content="2019-12-09T16:39:31+00:00"/>
    <meta property="og:title" content="Petitie voor naambehoud Schöndeln 1800 keer ondertekend"/>
    <meta property="og:description" content="De petitie om de naam van Lyceum Schöndeln in Roermond te behouden is door 1800 mensen ondertekend."/>
  </head>
  <body>
    <article>
      <h1>Petitie voor naambehoud Schöndeln 1800 keer ondertekend</h1>
      <h2>De petitie om de naam van Lyceum Schöndeln in Roermond te behouden is door 1800 mensen ondertekend.</h2>
      <address><time datetime="2019-12-09T16:39:31+00:00">09 Dec 2019, 16:39</time> by <a rel="author">Job Tiems</a></address>
      <p>De petitie is maandagmiddag overhandigd aan het schoolbestuur.</p>
      <p><b>Petitie</b><br/>Het schoolbestuur wil de schoolnaam laten vallen, vanwege de toevoeging van mavo-onderwijs. Oud-leerlingen en oud-docenten van de Roermondse school zijn daarop een petitie gestart om te voorkomen dat de historische naam Schöndeln verdwijnt.</p>
      <p><b>Lees ook:</b> <a href="https://www.1limburg.nl/verzet-tegen-naamsverandering-lyceum-schondeln?context=default">Verzet tegen naamsverandering Lyceum Schöndeln</a></p>
      <p><b>Kwaliteit</b><br/>Andre Kolodziejak is de initiatiefnemer. De econoom van de Europese Commissie is oud-leerling van de Roermondse school. En hoewel hij al jaren niet meer in de schoolbanken zit, hoopt hij dat de historische naam behouden blijft. Hij ziet de naam Schöndeln zelfs als een kwaliteitskeurmerk.</p>
      <p><b>Besluit</b><br/>Thieu Kikken van het college van bestuur van scholenkoepel SOML snapt de weerstand. Of de scholenkoepel nog terugkomt op het besluit, valt te bezien. Volgens Kikken is het een weloverwogen keuze om de naam te wijzigen.</p>
    </article>
  </body>
</html>