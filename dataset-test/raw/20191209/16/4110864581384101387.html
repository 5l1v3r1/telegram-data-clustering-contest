<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mangalam.com/news/detail/356966-latest-news-dont-bury-encounter-victims-dead-body-says-highcourt.html"/>
    <meta property="og:site_name" content="Mangalam"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="ഹൈദരാബാദ് ഏറ്റുമുട്ടല്‍: പ്രതികളുടെ മൃതദേഹം സംസ്‌കരിക്കരുതെന്ന് വീണ്ടും തെലങ്കാന ഹൈക്കോടതി"/>
    <meta property="og:description" content="Dont bury encounter victims dead body says highcourt"/>
  </head>
  <body>
    <article>
      <h1>ഹൈദരാബാദ് ഏറ്റുമുട്ടല്‍: പ്രതികളുടെ മൃതദേഹം സംസ്‌കരിക്കരുതെന്ന് വീണ്ടും തെലങ്കാന ഹൈക്കോടതി</h1>
      <address>
        <time datetime="2019-12-09T16:09:00+00:00">09 Dec 2019, 16:09</time>
      </address>
      <figure>
        <img src="https://www.mangalam.com/uploads/thumbs/imagecache/600x361/uploads/news/2019/12/356966/hyderbad.jpg"/>
      </figure>
      <p>ഹൈദരാബാദ്: വെറ്റിനറി ഡോക്ടറെ ബലാത്സംഗം ചെയ്ത് കൊന്ന സംഭവത്തിലെ പ്രതികളുടെ മൃതദേഹം സംസ്‌കരിക്കരുതെന്ന് വീണ്ടും തെലങ്കാന ഹൈക്കോടതി. കൂടുതല്‍ രേഖകള്‍ സമര്‍പ്പിക്കാന്‍ തെലങ്കാന സര്‍ക്കാര്‍ വ്യാഴാഴ്ച വരെ സമയം തേടിയിട്ടുണ്ട്. അതേസമയം സംഭവത്തില്‍ സ്വതന്ത്ര അന്വേഷണം ആവശ്യപ്പെട്ടുള്ള ഹര്‍ജി വ്യാഴാഴ്ച കോടതി പരിഗണിക്കും.</p>
      <p>ഹൈദരാബാദ് ഏറ്റുമുട്ടല്‍ കൊലക്കേസില്‍ തെലങ്കാന സര്‍ക്കാര്‍ അന്വേഷണം പ്രഖ്യാപിച്ചിട്ടുണ്ട്. ഏട്ടംഗ സംഘമാണ് ഏറ്റുമുട്ടല്‍ കൊല അന്വേഷിക്കുന്നത്. രചകൊണ്ട പോലീസ് കമ്മീഷണര്‍ മഹേഷ് എം ഭഗവതാണ് അന്വേഷണ സംഘത്തലവന്‍. വിഷയത്തില്‍ പ്രതിപക്ഷ പാര്‍ട്ടികള്‍ ജുഡീഷ്യല്‍ അന്വേഷണം ആവശ്യപ്പെട്ടിട്ടുണ്ട്.</p>
      <p>അതേസമയം ഏറ്റുമുട്ടല്‍ കൊലപാതകത്തില്‍ അന്വേഷണം ആവശ്യപ്പെട്ട് സുപ്രീം കോടതിയില്‍ സമര്‍പ്പിച്ച ഹര്‍ജി പരിഗണിക്കുന്നത് ബുധനാഴ്ചത്തേക്ക് മാറ്റി. കേസില്‍ എഫ്.ഐ.ആര്‍ രജിസ്റ്റര്‍ ചെയ്ത് അന്വേഷണം നടത്തണമെന്ന് ആവശ്യപ്പെട്ടാണ് ഹര്‍ജി.</p>
    </article>
  </body>
</html>