<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/srbija-izmedju-istoka-i-zapada-politika-vojne-neutralnosti-na-delu/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="СРБИЈА ИЗМЕЂУ ИСТОКА И ЗАПАДА: Политика војне неутралности на делу!"/>
    <meta property="og:description" content="Презентација нових хеликоптера Ми-35М, Х-145М и Ми-17 који су пристигли у Србију из Немачке и Русије право на батајнички аеродром су прави пример одмереног вођења политике војне неутралности."/>
  </head>
  <body>
    <article>
      <h1>СРБИЈА ИЗМЕЂУ ИСТОКА И ЗАПАДА: Политика војне неутралности на делу!</h1>
      <address><time datetime="2019-12-09T16:09:00+00:00">09 Dec 2019, 16:09</time> by <a rel="author">Правда</a></address>
      <p>
        <b>Презентација нових хеликоптера Ми-35М, Х-145М и Ми-17 који су пристигли у Србију из Немачке и Русије право на батајнички аеродром су прави пример одмереног вођења политике војне неутралности.</b>
      </p>
      <p>Пише: мр <b>Владимир Пребирачевић</b>, директор Српско-Руског центра “Мајак”</p>
      <p>На аеродрому “Пуковник Миленко Павловић” у Батајници председник Александар Вучић заједно са министром одбране Александром Вулином и начелником Генералштаба Војске Србије Миланом Мојсиловићем и другим представницима Министарства одбране и војске присуствовали су презентацији нове ескадриле најмодернијих хеликоптера и са запада и са истока.</p>
      <p>Мудро балансирање у склопу опремања војске је веома битно како се не би угрозили витални интереси Србије. Сарадња са Русијом је на високом нивоу и то је сваким даном све видљивије и израженије а тако и треба да буде и у будућем времену. А и сарадња са НАТО алијансом је изузетно садржајна и одмерена што нам омогућава да будемо партнери на Балканском полуострву јер нам од те сарадње доста тога зависи првенствено безбедност Срба на Косову и Метохији.</p>
      <p>Видели смо набавку француских мистрала ракета кратког домета али и набавку руских Панцир С система такође кратког домета. Оно што је битно је да су то веома савремени системи и да представљају веома значајан напредак у том домену за нашу војску. Уједно они не представљају претњу никоме у ширем смислу. Дефанзивно оружје кратког домета не може да буде изговор никоме да нам уводи било какве санкције како се стално из неких медија може чути и прочитати, али представља веома значајан напредак на том пољу и снажно јача Војску Србије. То је само још један доказ за тврдњу да се лагано али сигурно модернизују родови војске који никако не могу бити оспорени као претња било коме.</p>
      <p>Та пузла се полако склапа и уз велики напредак наше наменске индустрије и оружја које смо сами способни да произведемо. У скорије време стижу нам и офанзивни дронови али и велика могућност за напредак управо технологије наше израде дронова што је апсолутно неизбежни детаљ модерног ратовања. Дронови служе за безбедно и често неопажено извиђање али и за контролу ватре како артиљерије тако и осталих родова војске. Озбиљни дронови нам стижу из Кине чиме само на још један начин потврђујемо нашу политику војне неутралности. Војна неутралност је иначе скупа политика. Војно неутрални могу да буду само они који су довољно јаки а наш интерес је да будемо јаки и спремни на све изазове. Са НАТО никад нећемо бити у пријатељским односима али можемо да сарађујемо. Поверења ту никад неће бити посебно у светлу актуелних догађаја око операције у Рачку. НАТО је једну чисту антитерористичку акцију узео за повод за бомбардовање и почини апсолутно некажњени злочин над милионима људи у нашој земљи. Са друге стране имамо савезника против кога никад нисмо ратовали чак шта више увек смо били на истој страни.</p>
      <p>Могућности за помоћ братске Русије су данас много веће него што су некада биле и наши интереси се скоро подударају. Русија нема веће интересе у Србији од саме Србије док неке западне земље често сматрају да треба да имају приоритет у нашој земљи пре нас самих. А са новим кинеским глобалним стратегијама са којом смо такође у изузетно пријатељским односима су добар показатељ куда треба да идемо. Пут у Европу је ту где ми живимо. Ми смо у Европи и не можемо бити ни у азији ни у африци али стандарде европске који су прихватљиви нашем менталитету и традицији треба да прихватимо на начин како то и Русија ради.</p>
      <p>Само у сопственом интересу и никако другачије. Православље је нешто што ће западу увек да боде очи а то видимо и у Украјини како функционише као и у Црној Гори. Сва срећа па је чувар пећког трона Владика Амфилохије па на том доста пипавом терену успева да одржи нас Србе и православље на завидном нивоу.</p>
      <p>Како су Руси модернизовали своје бродове да носе крстареће ракете и хипесонично оружје, сазнајте <b><a href="https://www.pravda.rs/2019/12/9/uspesna-vojna-modernizacija-ruska-mornarica-osposobljena-da-nosi-nove-krstarece-rakete-i-hipersonicno-naoruzanje/"><b>ОВДЕ!</b></a></b></p>
    </article>
  </body>
</html>