<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/targato-curiosita/articolo/mondovi-al-via-la-distribuzione-dei-sacchetti-per-la-raccolta-differenziata-2020.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T16:02:00+00:00"/>
    <meta property="og:title" content="Mondovì: al via la distribuzione dei sacchetti per la raccolta differenziata 2020"/>
    <meta property="og:description" content="Dal 12 al 26 dicembre nella Sala delle Conferenze “Luigi Scimè” oppure dal 3 dicembre presso l’Ecosportello"/>
  </head>
  <body>
    <article>
      <h1>Mondovì: al via la distribuzione dei sacchetti per la raccolta differenziata 2020</h1>
      <h2>Dal 12 al 26 dicembre nella Sala delle Conferenze “Luigi Scimè” oppure dal 3 dicembre presso l’Ecosportello</h2>
      <address><time datetime="2019-12-09T16:02:00+00:00">09 Dec 2019, 16:02</time> by <a rel="author">comunicato stampa</a></address>
      <p>Giovedì 12 dicembre comincia la distribuzione dei sacchetti per raccolta differenziata 2020. Quest’anno l’eco calendario e la dotazione spettante a ciascun nucleo familiare verranno distribuiti nella Sala comunale delle conferenze “Luigi Scimè” (corso Statuto 13), con un maggior numero di addetti.</p>
      <p>La distribuzione avverrà sempre dalle ore 9,30 alle ore 14,30 secondo il seguente calendario: giovedì 12 dicembre, utenze di Mondovì Piazza e Garzegna; sabato 14 dicembre, utenze di Breo; lunedì 16 e martedì 17 dicembre, utenze dell’Altipiano e di Via Torino; mercoledì 18 e giovedì 19 dicembre, utenze del Ferrone; sabato 21 dicembre, utenze di Carassone, di Via Langhe e delle Frazioni; lunedì 23 dicembre, utenze del Borgato e di Gherbiana; venerdì 27 e sabato 28 dicembre, utenze di Sant’Anna, di via al Tiro a segno e di via Cuneo.</p>
      <p>Coloro che non potranno ritirare la dotazione annuale di sacchetti in Sala “Scimè” secondo il calendario stabilito potranno recarsi presso l’Ecosportello (Corso Statuto 13, passerella) a partire dal 3 gennaio 2020. Tutti gli utenti ancora in possesso di sacchetti e forniture potranno ritirare le dotazioni utili per il 2020 nel corso dell’anno, rivolgendosi all’Ecosportello.</p>
      <p>Per informazioni, segnalazioni e chiarimenti è possibile contattare la Cooperativa Sociale Proteo che gestisce il servizio al numero verde 800.300524 o scrivere a <a href="mailto:mondovi@proteoscs.it">mondovi@proteoscs.it</a>.</p>
    </article>
  </body>
</html>