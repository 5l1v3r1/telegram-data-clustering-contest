<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/gabriela-firea-vrea-modificarea-codului-rutier-autobuzele-stb-trebuie-sa-circule-pe-liniile-de-tramvai_1411306.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:47:14+00:00"/>
    <meta property="og:title" content="Gabriela Firea vrea modificarea Codului Rutier: Autobuzele STB trebuie să circule pe liniile de tramvai"/>
    <meta property="og:description" content="Primarul general al Capitalei, Gabriela Firea , a declarat, luni, că dorește modificarea Codului Rutier, astfel încât autobuzele STB din..."/>
  </head>
  <body>
    <article>
      <h1>Gabriela Firea vrea modificarea Codului Rutier: Autobuzele STB trebuie să circule pe liniile de tramvai</h1>
      <address><time datetime="2019-12-09T16:47:14+00:00">09 Dec 2019, 16:47</time> by <a rel="author">Remus Vlad</a></address>
      <p>Primarul general al Capitalei, <a href="https://www.stiripesurse.ro/personalitati/gabriela-firea_47.html">Gabriela Firea</a>, a declarat, luni, că dorește modificarea Codului Rutier, astfel încât autobuzele <a href="https://www.stiripesurse.ro/personalitati/stb_3019.html">STB</a> din București să poată circula pe liniile de tramvai, pentru fluidizarea circulației. O solicitare în acest sens va fi transmisă Parlamentului, anunță Firea, potrivit MEDIAFAX.</p>
      <p>Gabriela Firea a declarat, luni, în cadrul unui comandament organizat la Primăria Capitalei, pentru fluidizarea traficului înainte de Sărbători, că traficul se intensifică înainte de Crăciun cu 25%.</p>
      <p>„Traficul se intensifică cu 20 – 25 de procente, nu doar din cauza bucureștenilor. (...) Se face și aprovizionarea pentru zilele libere. În București vin și cetățeni din zonele limitrofe, pentru diferite probleme, dar și la cumpărături”, a precizat, luni, Gabriela Firea.</p>
      <p>Edilul mai spune că vrea ca autobuzele STB să circule pe liniile de tramvai.</p>
      <p>„Codul Rutier trebuie să fie modificat, am făcut și mai facem solicitări către Parlament. Toate autobuzele să poată circula pe linia de tramvai, ca în alte orașe europene”, a mai precizat Gabriela Firea.</p>
    </article>
  </body>
</html>