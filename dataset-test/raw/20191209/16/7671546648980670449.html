<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042916422"/>
    <meta property="og:site_name" content="Dnevnik"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Vreme: Zvečer bodo padavine na zahodu že ponehale, drugod pa ponoči"/>
    <meta property="og:description" content="Na Primorskem bo zapihala večinoma šibka burja. Najnižje jutranje temperature bodo od -3 do 3, ob morju okoli 7 stopinj Celzija. V torek zjutraj se bo razjasnilo, po nekaterih nižinah bo lahko nastala megla. Le na jugovzhodu se bo oblačnost zadržala še dopoldne."/>
  </head>
  <body>
    <article>
      <h1>Vreme: Zvečer bodo padavine na zahodu že ponehale, drugod pa ponoči</h1>
      <address><time datetime="2019-12-09T16:30:00+00:00">09 Dec 2019, 16:30</time> by <a rel="author">STA</a></address>
      <p>
        <b>Na Primorskem bo zapihala večinoma šibka burja. Najnižje jutranje temperature bodo od -3 do 3, ob morju okoli 7 stopinj Celzija. V torek zjutraj se bo razjasnilo, po nekaterih nižinah bo lahko nastala megla. Le na jugovzhodu se bo oblačnost zadržala še dopoldne.</b>
      </p>
      <p>Zapihal bo šibak do zmeren veter severnih smeri, burja na Primorskem bo zjutraj slabela, popoldne pa se spet krepila. Najvišje dnevne temperature bodo od 4 do 9, na Primorskem do 13 stopinj Celzija.</p>
      <p><b>Obeti</b>: V sredo bo sončno, na Primorskem bo pihala večinoma šibka burja. Hladneje bo. V četrtek se bo pooblačilo, sredi dneva in popoldne bodo ponekod manjše padavine, v notranjosti predvsem kot rahel sneg. Proti večeru se bo od zahoda že jasnilo.</p>
      <p><b>Vremenska slika</b>: Nad severno in srednjo Evropo ter nad severnim Sredozemljem je območje nizkega zračnega tlaka. Hladna fronta bo zvečer prešla Slovenijo. Za njo bo k nam od severa dotekal hladnejši zrak.</p>
      <p><b>Napoved za sosednje pokrajine</b>: Zvečer in ponoči se bodo padavine širile proti vzhodu, na zahodu pa ponehale. V torek se bo razjasnilo. Ponekod bo zapihal okrepljen veter severnih smeri, ob Jadranu šibka do zmerna, v Kvarnerju močna burja.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042916350/slovenija/vreme-deloma-jasno-"/>
      </related>
    </article>
  </body>
</html>