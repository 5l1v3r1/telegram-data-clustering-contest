<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/premierul-ungariei-viktor-orban-va-participa-la-evenimentele-dedicate-revolutiei-romane-de-la-timisoara-1922401209112019121619193884"/>
    <meta property="og:site_name" content="News.ro"/>
    <meta property="article:published_time" content="2019-12-09T16:12:11+00:00"/>
    <meta property="og:title" content="Premierul Ungariei, Viktor Orban, va participa la evenimentele dedicate Revoluţiei Române de la Timişoara"/>
    <meta property="og:description" content="Premierul Ungariei, Viktor Orban va fi prezent, la Timişoara, în data de 14 decembrie, unde va participa la evenimentele dedicate Revoluţiei Române, organizate de Consiliul Naţional al Maghiarilor din Transilvania."/>
  </head>
  <body>
    <article>
      <h1>Premierul Ungariei, Viktor Orban, va participa la evenimentele dedicate Revoluţiei Române de la Timişoara</h1>
      <address><time datetime="2019-12-09T16:12:11+00:00">09 Dec 2019, 16:12</time> by <a rel="author">Liliana Iedu</a></address>
      <p>
        <b>Premierul Ungariei, Viktor Orban va fi prezent, la Timişoara, în data de 14 decembrie, unde va participa la evenimentele dedicate Revoluţiei Române, organizate de Consiliul Naţional al Maghiarilor din Transilvania.</b>
      </p>
      <p>”Unul dintre evenimentele speciale din program este Gala din 14 decembrie, de la ora 19.00, în cadrul căreia vor vorbi László Tőkés, preşedintele Consiliul Naţional al Maghiarilor din Transilvania, Viktor Orbán, prim ministrul Ungariei, şi Nicoale Robu, primarul Timişoarei”, se arată într-un comunicat de presă, de luni, al organizatorilor.</p>
      <p>În cadrul Galei Libertate '89 formaţia Duna din Ungaria va susţine un spectacol pus în scenă special pentru comemorarea Revoluţiei de la Timişoara.</p>
      <p>Evenimentele vor debuta în data de 12 decembrie, la Biserica Reformată din Piaţa Maria din Timişoara, locul unde au izbucnit evenimentele din Decembrie 1989, cu un simpozion ecumenic, la care vor participa preoţi şi profesori de teologie.</p>
      <p>În cea de-a doua zi va avea loc conferinţa „Drumul spre libertate”, iar cea de-a treia zi va fi dedicată spectacolulUI de gală.</p>
      <p>Evenimentele organizate de Comitetul de Comemorare a Revoluţiei se vor încheia în 16 decembrie cu un spectacol de proiecţie 3D pe clădirea Bisericii Reformate.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>