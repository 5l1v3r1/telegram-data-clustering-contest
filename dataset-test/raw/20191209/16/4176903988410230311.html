<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/nevreme-paralisalo-bejrut-ulice-kao-manje-reke/"/>
    <meta property="og:site_name" content="Krstarica"/>
    <meta property="article:published_time" content="2019-12-09T16:31:00+00:00"/>
    <meta property="og:title" content="Nevreme paralisalo Bejrut, ulice kao manje reke"/>
    <meta property="og:description" content="BEJRUT - Oluja praćena obilnim padavinama paralisala je delove Bejruta, glavnog grada Libana, pretvorivši ulice u rečice i zarobivši ljude u vozilima."/>
  </head>
  <body>
    <article>
      <h1>Nevreme paralisalo Bejrut, ulice kao manje reke</h1>
      <address><time datetime="2019-12-09T16:31:00+00:00">09 Dec 2019, 16:31</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524308-750x430.jpg"/>
        <figcaption>Foto: Tanjug/AP Photo/Bilal Hussein</figcaption>
      </figure>
      <p>BEJRUT – Oluja praćena obilnim padavinama paralisala je delove Bejruta, glavnog grada Libana, pretvorivši ulice u rečice i zarobivši ljude u vozilima.</p>
      <p>Kiša je počela da pada u nedelju u jutarnjim satima u celoj zemlji, ali su Bejrut i predgrađa prestonice najviše pogođena.</p>
      <p>U južnom predgrađu grada, voda je dostigla toliki nivo da su vozila skoro potpuno potopljena.</p>
      <p>Nekoliko sati bio je zatvoren tunel koji prolazi ispod međunarodnog aerodroma Rafik Hariri zbog velike količine vode.</p>
      <p>Nesvakidašnja slika mogla se videti u tom tunelu – jedan muškarac koristio je dasku za surfovanje da bi prošao tu deonicu. U drugim delovima grada, stanovnici su koristili čamce.</p>
      <p>Poplave su pogodile Bejrut u vrfeme održavanja protesta, pokrenutih pre skoro dva meseca, protiv političke elite i korupcije.</p>
      <p>Svake godine kada pada kiša, putevi u Libanu budu poplavljeni zbog neadekvatne kanalizacije, napominje AP.</p>
      <p>(Tanjug)</p>
    </article>
  </body>
</html>