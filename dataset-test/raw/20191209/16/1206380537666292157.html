<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/vlada-schvalila-zvyseni-minimalni-mzdy-od-ledna-dosahne-14-600-korun-mesicne"/>
    <meta property="og:site_name" content="eXtra.cz"/>
    <meta property="article:published_time" content="2019-12-09T16:51:00+00:00"/>
    <meta property="og:title" content="Vláda schválila zvýšení minimální mzdy, od ledna dosáhne 14 600 korun měsíčně"/>
    <meta property="og:description" content="Dva týdny po dohodě koalice hnutí ANO a ČSSD schválila vláda nařízení o růstu minimální mzdy. Od ledna příštího roku se zvýší o 1 250 korun na 14 600 korun. V pondělí o tom informoval ministr vnitra Jan Hamáček (za ČSSD)."/>
  </head>
  <body>
    <article>
      <h6 class="kicker">minimální mzda</h6>
      <h1>Vláda schválila zvýšení minimální mzdy, od ledna dosáhne 14 600 korun měsíčně</h1>
      <address><time datetime="2019-12-09T16:51:00+00:00">09 Dec 2019, 16:51</time> by <a rel="author">Zdeněk Drgáč</a></address>
      <p>
        <b>Dva týdny po dohodě koalice hnutí ANO a ČSSD schválila vláda nařízení o růstu minimální mzdy. Od ledna příštího roku se zvýší o 1 250 korun na 14 600 korun. V pondělí o tom informoval ministr vnitra Jan Hamáček (za ČSSD).</b>
      </p>
      <p>Koalice se na růstu minimální mzdy domluvila před dvěma týdny. Příslušné nařízení už schválila vláda, informoval v pondělí ministr vnitra <a href="https://www.extra.cz/tema/jan-hamacek">Jan Hamáček</a> (za ČSSD).</p>
      <p><a href="https://www.extra.cz/dohodnuto-minimalni-mzda-vzroste-o-1-250-korun-je-to-kompromis-rekl-babis">Minimální mzda se od ledna příštího roku zvýší o 1 250 korun na 14 600 korun měsíčně.</a> Pracuje za ni přibližně 150 tisíc lidí. Současně se zvedne i zaručená mzda, jež představuje nejnižší možné ohodnocení na základě odbornosti a náročnosti práce. Ze současných 13 350 až 26 700 korun vzroste na 14 600 až 29 200 korun.</p>
      <p>Vláda minimální mzdu zvyšovala naposledy letos v lednu na 13 350 korun. Odbory další zvýšení přivítaly, představovaly si však růst o 1 650 korun. Mnohem méně peněz by přidali zaměstnavatelé, kteří mluvili o částce 700 korun. Premiér <a href="https://www.extra.cz/tema/andrej-babis">Andrej Babiš</a> (za ANO) už na konci listopadu označil koaliční dohodu za rozumný kompromis.</p>
    </article>
  </body>
</html>