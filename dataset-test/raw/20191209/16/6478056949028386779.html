<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/aksam-postasi-9-aralik-2019/"/>
    <meta property="og:site_name" content="Diken"/>
    <meta property="article:published_time" content="2019-12-09T16:00:27+00:00"/>
    <meta property="og:title" content="Akşam Postası / 9 Aralık 2019"/>
    <meta property="og:description" content="1- Demirtaş: Sağlık durumum çok iyi değil; partimle sorunum yok HDP’nin tutuklu eski eş başkanı Selahattin Demirtaş, sağlık durumunun çok iyi olmadığını söyledi. 2- İYİ Parti’liye ‘Asker karısı gibi ağlıyor’ diyen MHP’li görevden alındı Aydın’ın İncirliova ilçesinin İYİ Parti’li belediye başkanı Aytekin Kara’ya “Asker karısı gibi ağlıyor” diyen MHP Aydın İl Başkanı Burak Pehlivan’ın görevine son verildi. […]"/>
  </head>
  <body>
    <article>
      <h1>Akşam Postası / 9 Aralık 2019</h1>
      <address>
        <time datetime="2019-12-09T16:00:27+00:00">09 Dec 2019, 16:00</time>
      </address>
      <h3>1- Demirtaş: Sağlık durumum çok iyi değil; partimle sorunum yok</h3>
      <p>HDP’nin tutuklu eski eş başkanı Selahattin Demirtaş, sağlık durumunun çok iyi olmadığını <a href="http://www.diken.com.tr/demirtas-saglik-durumum-cok-iyi-degil-partimle-sorunum-yok/">söyledi</a>.</p>
      <h3>2- İYİ Parti’liye ‘Asker karısı gibi ağlıyor’ diyen MHP’li görevden alındı</h3>
      <p>Aydın’ın İncirliova ilçesinin İYİ Parti’li belediye başkanı Aytekin Kara’ya <b>“Asker karısı gibi ağlıyor”</b> diyen MHP Aydın İl Başkanı Burak Pehlivan’ın görevine <a href="http://www.diken.com.tr/iyi-partili-baskana-asker-karisi-gibi-agliyor-diyen-mhpli-il-baskani-gorevden-alindi/">son verildi</a>.</p>
      <p>Reklam</p>
      <h3>3- İmamoğlu’ndan bakana Kanal İstanbul yanıtı: Halk, 23 Haziran’da iptal etti</h3>
      <p>İstanbul Büyükşehir Belediye (İBB) Başkanı Ekrem İmamoğlu, Ulaştırma Bakanı Mehmet Cahit Turhan’ın, Kanal İstanbul projesiyle ilgili İBB’yle protokol yapıldığına dair demecini, <b>‘içi boş, talihsiz bir açıklama daha</b>‘ diye niteledi. İmamoğlu, “<b>23 Haziran 2019’da geçmişe dönük bu ve bu tür bütün anlaşmaları halk iptal etti”</b> diyerek <a href="http://www.diken.com.tr/imamoglundan-bakana-kanal-istanbul-yaniti-halk-23-haziranda-iptal-etti/">karşılık verdi</a>.</p>
      <p>
        <a href="http://www.diken.com.tr/ilk-veto-imamoglu-akp-grubunun-meclisten-gecirdigi-uc-karari-iade-etti/">İlk veto: İmamoğlu, AKP grubunun meclisten geçirdiği üç kararı iade etti</a>
      </p>
      <p>
        <a href="http://www.diken.com.tr/ibb-ihalesi-kapsaminda-yapilmasi-gereken-1066-durak-insa-edilmemis/">İBB ihalesi kapsamında yapılması gereken 1066 durak inşa edilmemiş</a>
      </p>
      <h3>4- Şehir Üniversitesi’nden Erdoğan’a yanıt: Devir yasal; talebimiz kredi yapılandırma</h3>
      <p>İstanbul Şehir Üniversitesi, Cumhurbaşkanı Tayyip Erdoğan’ın üniversite hakkındaki iddialarını <a href="http://www.diken.com.tr/sehir-universitesinden-erdogana-yanit-arazi-devri-yasal-talebimiz-kredi-yapilandirma/">yalanladı</a>.</p>
      <h3>5- Şırnak’ta el yapımı patlayıcı infilak etti: İki asker hayatını kaybetti</h3>
      <p>Şırnak’ta araziye tuzaklanmış el yapımı patlayıcının (EYP) imha ekiplerinin müdahalesi sırasında patlaması nedeniyle iki asker hayatını kaybetti. Saldırıda hayatını kaybeden askerlerin uzman çavuş Kemal Sayar ile bomba imha uzmanı astsubay üstçavuş Esma Çevik olduğu öğrenildi.</p>
      <p>Reklam</p>
      <h3>6- ‘Suriyelileri istemiyoruz’ diyen eski AKP’li vekil partiden ihraç edildi</h3>
      <p>AKP Disiplin Kurulu Başkanı Ahmet Aydın, Twitter’da,<b> Suriyelilere vatandaşlık verilmesine </b>karşı çıkan ve <b>“Suriyelileri istemiyoruz”</b> diye yazan eski Kayseri milletvekili Pelin Gündeş Bakır’ın ihraç edildiğini <a href="http://www.diken.com.tr/suriyeliler-istemiyoruz-diyen-akpli-eski-vekil-partiden-ihrac-edildi/">açıkladı</a>. </p>
      <h3>7- Sempozyum: Şiddete uğrayan 10 kadından sadece biri hakkını arıyor</h3>
      <p>Türkiye’de şiddete uğrayan kadınların sadece yüzde 11’inin hak arama yoluna başvurduğu, mobbing mağdurlarının ise yetkin, eğitimli ve 32-55 yaş grubundaki kadınlar olduğu <a href="http://www.diken.com.tr/sempozyum-siddete-ugrayan-10-kadindan-sadece-biri-hakkini-ariyor/">bildirildi</a>.</p>
      <p>
        <a href="http://www.diken.com.tr/kadikoydeki-las-tesis-eyleminde-gozaltina-alinan-kadinlar-serbest/">Kadıköy’deki Las Tesis eyleminde gözaltına alınan kadınlar serbest</a>
      </p>
      <h3>8- Gerede’de balık ölümleri nedeniyle deri fabrikalarına 360 bin lira ceza: Köylüler arıtma tesislerinin çalıştırılmasını istiyor</h3>
      <p>Bolu’da Gerede Çayı’ndaki kirliliğin neden olduğu balık ölümleri yöre halkının tepkisini çekti. Çayın güzergahındaki 80 köyde yaşayanların şikayeti üzerine Çevre ve Şehircilik İl Müdürlüğü, Gerede Deri Sanayi Bölgesi’ndeki fabrikalara toplam 360 bin lira <a href="http://www.diken.com.tr/gerede-balik-olumleri-nedeniyle-deri-fabrikalarina-360-bin-lira-ceza-koyluler-aritma-tesislerinin-calistirilmasini-istiyor/">ceza kesti</a>.</p>
      <h3>9- Erdoğan: Dünya nüfusunun dörtte biri Müslüman, ama bu oranda etkileri yok</h3>
      <p>Cumhurbaşkanı Tayyip Erdoğan,<b> “Dünya nüfusunun dörtte birini oluşturan Müslümanlar maalesef güçleriyle orantılı siyasi etkiye, ekonomik, sosyal ve kültürel gelişmişlik düzeyine sahip değil” </b><a href="http://www.diken.com.tr/erdogan-dunya-nufusunun-dortte-birini-olusturan-muslumanlar-bu-oranda-etkiye-sahip-degil/">dedi</a>.</p>
      <h3>10- Enerji bakanlığı bürokratına ‘rüşvet’ davası</h3>
      <figure>
        <img src="http://www.diken.com.tr/wp-content/uploads/2019/12/Ali-Y%C4%B1lmaz-Diaspor-kristali-maden-3-sb.jpg"/>
      </figure>
      <p>Enerji ve Tabii Kaynaklar Bakanlığı’na bağlı Maden ve Petrol İşleri Genel Müdürlüğü (MAPEG) bürokratı Yaver Sever dahil üç kişi hakkında <b>‘nitelikli dolandırıcılık’</b> davası açıldı. Ankara Ağır Ceza Mahkemesi tarafından kabul edilen iddianamede, bir madencilik firmasından 350 bin dolar (yaklaşık 2 milyon lira) rüşvet istendiği <a href="http://www.diken.com.tr/enerji-bakanligi-burokratina-rusvet-davasi/">kaydedildi</a>.</p>
      <h3>11- İddia: Ensar Vakfı yemeklerinden zehirlenen öğrencilere ‘şikayet’ tehdidi</h3>
      <p>Ensar Vakfı’nın yemek gönderdiği okullardan İstanbul’un Bahçelievler ilçesindeki 15 Temmuz Şehitleri Anadolu İmam Hatip Lisesi yurdunda kalan ve yemekten zehirlenen öğrencilerin, şikâyetçi olmamaları için tehdit edildiği <a href="http://www.diken.com.tr/iddia-ensar-vakfi-yemeklerinden-zehirlenen-ogrencilere-sikayet-tehdidi/">belirtildi</a>.</p>
      <p>
        <a href="http://www.diken.com.tr/ankara-sehir-hastanesinde-gizlilik-sozlesmesi-ilac-yok-demek-yasak/">Ankara Şehir Hastanesi’nde ‘gizlilik sözleşmesi’: ‘İlaç yok’ demek yasak</a>
      </p>
      <h3>12- Ceren’in katili, cezaevinde intihar girişiminde bulundu</h3>
      <p>Ordu’da 20 yaşındaki Ceren Özdemir’i öldüren Özgür Arduç’un, Van’da tutuklu bulunduğu cezaevinde intihar girişiminde bulunduğu <a href="http://www.diken.com.tr/cerenin-katili-cezaevinde-intihar-girisiminde-bulundu/">bildirildi</a>. </p>
      <h3>13- Rus ajansı: DSG’nin elindeki bölgede 200 IŞİD’li serbest bırakıldı</h3>
      <p>Suriye’nin kuzeyindeki Hol kenti kırsalında yer alan kampta tutulan 15 IŞİD’li ve ailelerinden oluşan 200 kişinin Demokratik Suriye Güçleri (DSG) tarafından serbest bırakıldığı bildirildi. DSG’nin elindeki diğer bölgelerde daha önce de IŞİD’liler ve aileleri <a href="http://www.diken.com.tr/rus-ajansi-suriyede-dsgnin-elindeki-bolgede-200-isidli-serbest-birakildi/">serbest bırakılmıştı</a>.</p>
      <p>
        <a href="http://www.diken.com.tr/11-isid-uyesi-ulkesine-teslim-edildi/">11 IŞİD üyesi ülkesine teslim edildi</a>
      </p>
      <h3>14- Finlandiya, dünyanın en genç başbakanını seçti: 34 yaşındaki Marin hafta içinde yemin edecek</h3>
      <p>Finlandiya’da, 34 yaşındaki Ulaştırma Bakanı Sanna Marin, partisi Sosyal Demokratlar’ın lideri seçildi ve ülkenin yeni başbakanı oldu. Hafta içinde, Antti Rinne koltuğu bıraktıktan sonra yerine geçecek Marin, dünyanın en genç ve ülkesinin üçüncü kadın başbakanı unvanını <a href="http://www.diken.com.tr/finlandiya-dunyanin-en-genc-basbakanini-secti-34-yasindaki-marin-hafta-icinde-yemin-edecek/">kazanacak</a>.</p>
      <h3>15- AKP’li belediye başkanı karton toplamayı yasakladı</h3>
      <p>AKP’li Zonguldak Belediye Başkanı Ömer Selim Alan, karton toplamayı yasakladı. Karton toplayıcıları <b>“Bizim çocuklarımıza Selim Alan mı bakacak?” </b>diyerek karara <a href="http://www.diken.com.tr/akpli-belediye-baskani-karton-toplamayi-yasakladi/">tepki gösterdi</a>.</p>
      <h3>16- Doğa Koleji: Devir gerçekleşince ödemeler yapılacak</h3>
      <p>Maaşlarını alamayan öğretmenlerin dersleri boykot ettiği Doğa Koleji <b>‘kurumun devri gerçekleştiğinde geciken ödemelerin yapılacağı’</b>nı <a href="http://www.diken.com.tr/doga-koleji-devir-gerceklesince-odemeler-yapilacak/">duyurdu</a>.</p>
      <h3>17- Üretici peşin peşin anlattı: Patates depoda, kışın satılacak, stokçuluk yapmıyoruz</h3>
      <p>Niğde Ziraat Odası Başkanı Veli Kenar, tarlada hasadı biten patatesin depolara kaldırıldığını, kış gelince satılacağını, stokçuluk yapılmadığını <a href="http://www.diken.com.tr/uretici-pesin-pesin-anlatti-patates-depoda-kisin-satilacak-stokculuk-yapmiyoruz/">ifade etti</a>.</p>
      <h3>18- Rusya’ya doping nedeniyle dört yıl men cezası</h3>
      <p>Dünya Anti Doping Ajansı (WADA), Rusya’yı doping nedeniyle tüm spor organizasyonlarından dört yıl <a href="http://www.diken.com.tr/rusyaya-doping-nedeniyle-dort-yil-men-cezasi/">men etti</a>.</p>
      <h3>19- Piyasa PPK’ya odaklandı; Dolar 5.80’i aştı, 23 Ekim’den bu yana en yüksek seviyede</h3>
      <p>Merkez Bankası’nın (MB) faiz kararına odaklanan piyasada Moody’s’in cuma günü Türkiye’nin kredi notu değerlendirmesine yönelik bir açıklama yapmaması ve artan jeopolitik endişelerle dolar/TL 5.80’i aşarak 23 Ekim’den bu yana en yüksek <a href="http://www.diken.com.tr/piyasalar-ppkya-odaklandi-dolar-tl-5-80i-asti-23-ekimden-bu-yana-en-yuksek-seviyede/">seviyeye geldi</a>.</p>
      <h3>20- Yasa değişti: Konaklama, değerli konut ve dijital hizmete yeni, yüksek gelire ek vergi</h3>
      <p>Resmi Gazete’de yayınlanan<a href="https://www.resmigazete.gov.tr/eskiler/2019/12/20191207-1.htm"> 7194 sayılı kanun</a>la bazı kanun hükmünde kararname (KHK) ve kanunlarda değişiklik yapılarak yüksek gelir elde edenlerin gelir vergisi artırıldı. Lüks konut, konaklama ve dijital hizmet vergisi <a href="http://www.diken.com.tr/yasa-degisti-konaklama-degerli-konut-ve-dijital-hizemete-yeni-yuksek-gelire-ek-vergi/">getirildi</a>.</p>
      <h3>21- Avrupa, yeşil ve gri pasaportlara kısıtlama getirdi</h3>
      <p>Bugüne kadar Schengen ülkelerine vizesiz seyahat edebilen yeşil ve gri pasaport sahipleri, 2020 yılından itibaren Avrupa ülkelerine gidebilmek için önceden izin almak <a href="http://www.diken.com.tr/avrupa-yesil-ve-gri-pasaportlara-kisitlama-getirdi/">zorunda kalacak</a>.</p>
      <h3>22- Kainat güzeli: Yetiştiğim dünyada benim ten rengimdeki bir kadına ‘güzel’ denmez</h3>
      <figure>
        <img src="http://www.diken.com.tr/wp-content/uploads/2019/12/kainatgtunzi2.jpg"/>
      </figure>
      <p><b>“Ben benim dış görünüşüme sahip bir kadının, benim ten rengime ve saç tipime sahip bir kadının asla güzel olarak nitelendirilmediği bir dünyada yetiştim. Bunun bugün sona ermesi gerektiğini düşünüyorum.”</b> Bu sözler, dün akşam, ABD’nin Atlanta kentinde Kainat Güzeli seçilen Güney Afrikalı Zozibini Tunzi’ye (26) <a href="http://www.diken.com.tr/kainat-guzeli-yetistigim-dunyada-benim-ten-rengimdeki-bir-kadina-guzel-denmez/">ait</a>.</p>
    </article>
  </body>
</html>