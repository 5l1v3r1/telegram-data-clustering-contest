<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191209_04758566"/>
    <meta property="og:site_name" content="Het Nieuwsblad"/>
    <meta property="article:published_time" content="2019-12-09T16:49:00+00:00"/>
    <meta property="og:title" content="Alle verdachten groepsverkrachtingen Den Bosch vrij, parket is het oneens en gaat in beroep"/>
    <meta property="og:description" content="Zes van de acht verdachten die nog vastzaten voor groepsverkrachtingen van tienermeisjes in Den Bosch komen ook vrij. De zes zijn maandag voorgeleid aan de..."/>
  </head>
  <body>
    <article>
      <h1>Alle verdachten groepsverkrachtingen Den Bosch vrij, parket is het oneens en gaat in beroep</h1>
      <address>
        <time datetime="2019-12-09T16:49:00+00:00">09 Dec 2019, 16:49</time>
      </address>
      <p>
        <b>
          <b>Zes van de acht verdachten die nog vastzaten voor groepsverkrachtingen van tienermeisjes in Den Bosch komen ook vrij. De zes zijn maandag voorgeleid aan de onderzoeksrechter en die bepaalde dat er onvoldoende reden was ze nog langer vast te houden. Twee andere verdachten kwamen vrijdag al vrij.</b>
        </b>
      </p>
      <p>Het parket is het niet eens met de beslissing van de onderzoeksrechter en gaat in beroep. Onder leiding van de procureur gaat het onderzoek naar de groepsverkrachtingen door.</p>
      <related>
        <a href="https://www.nieuwsblad.be/cnt/dmf20191203_04749340"/>
      </related>
      <p>De mannen - tussen de 18 en 26 jaar oud - werden afgelopen week aangehouden. Het onderzoek naar de groepsverkrachtingen in een garage in Den Bosch begon nadat drie tienermeisjes onafhankelijk van elkaar bij de politie hadden gemeld dat ze door meerdere jongens zijn verkracht. De politie vermoedt dat er nog meer meisjes slachtoffer zijn geworden.</p>
      <p>Van de aangeefsters zijn fotoâ€™s en berichten verspreid via sociale media. De politie heeft opgeroepen de berichten niet te delen en gewaarschuwd dat verspreiding ervan strafbaar is.</p>
    </article>
  </body>
</html>