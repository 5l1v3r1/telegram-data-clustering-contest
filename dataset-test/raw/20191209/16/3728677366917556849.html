<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216590/Spoeddebat-in-Groninger-gemeenteraad-over-versterking-Ten-Post"/>
    <meta property="og:site_name" content="RTV Noord"/>
    <meta property="article:published_time" content="2019-12-09T16:33:00+00:00"/>
    <meta property="og:title" content="Spoeddebat in Groninger gemeenteraad over versterking Ten Post"/>
    <meta property="og:description" content="De gemeenteraad van Groningen houdt woensdag een spoeddebat over de versterkingsoperatie in Ten Post. Dat gebeurt op verzoek van CDA, ChristenUnie, GroenLinks, Partij voor de Dieren, SP en Stadspartij."/>
  </head>
  <body>
    <article>
      <h1>Spoeddebat in Groninger gemeenteraad over versterking Ten Post</h1>
      <address>
        <time datetime="2019-12-09T16:33:00+00:00">09 Dec 2019, 16:33</time>
      </address>
      <p>Deze fracties trekken aan de bel naar aanleiding van het uitstel van de bouwwerkzaamheden in Ten Post. Vlak voordat de eerste bewoners naar een wisselwoning zouden verhuizen, kregen ze te horen dat de versterking is uitgesteld.</p>
      <h3>Gesteggel over waardebepaling</h3>
      <p>Dat heeft onder meer te maken met 'gesteggel' over de waardebepaling van de huizen van de bewoners die moeten verhuizen. De zes partijen willen weten wat hier achter zit.</p>
      <p>De aanvragers van het spoeddebat storen zich aan de gang van zaken. Dat valt af te leiden aan de schriftelijke vragen die zij vooraf bij het college van B&amp;W hebben ingediend.</p>
      <h3>Inrichting zelf betalen</h3>
      <p>Dat de bewoners de inrichting van hun woningen deels zelf moeten betalen, valt evenmin in goede aarde bij de partijen.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/208493/Ten-Post-drinkt-borrel-op-miljoenen-uit-Nationaal-Programma"/>
        <a href="https://www.rtvnoord.nl/nieuws/200216/Ten-Post-ziet-kansen-in-ingrijpende-versterkingsoperatie"/>
        <a href="https://www.rtvnoord.nl/nieuws/187431/Ten-Post-krijgt-zestig-wisselwoningen-langs-N360"/>
        <a href="https://www.rtvnoord.nl/aardbevingen"/>
      </related>
    </article>
  </body>
</html>