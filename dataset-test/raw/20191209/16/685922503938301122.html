<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483548"/>
    <meta property="og:site_name" content="طرفداری"/>
    <meta property="article:published_time" content="2019-12-09T16:13:51+00:00"/>
    <meta property="og:title" content="لمپارد: شرایط فعلی چلسی، یک آزمون است؛ نقل و انتقالات ژانویه؟ تیم قدرتمندی داریم"/>
    <meta property="og:description" content="طرفداری- پیش از دیدار چلسی-لیل در لیگ قهرمانان اروپا که پیروزی در آن به معنای قطعی شدن حضور آبی ها در مرحله یک هشتم نهایی خواهد بود، فرانک لمپارد در نشست مطبوعاتی حاضر شد تا در خصوص بازی، نقل و انتقالات چلسی و مصدومان چلسی صحبت کند. این مصاحبه را به نقل از BT Sport، می خوانید."/>
  </head>
  <body>
    <article>
      <h1>لمپارد: شرایط فعلی چلسی، یک آزمون است؛ نقل و انتقالات ژانویه؟ تیم قدرتمندی داریم</h1>
      <address><time datetime="2019-12-09T16:13:51+00:00">09 Dec 2019, 16:13</time> by <a rel="author" href="https://www.tarafdari.com/%D8%AC%D9%88%D8%A7%D8%AF-%D8%B1%D8%AD%D9%85%D8%A7%D9%86%DB%8C/137112" target="_blank">جواد رحمانی</a></address>
      <pre>لمپارد باور دارد این شرایط چلسی، عجیب نیست و لیگ برتر انگلیس، لیگی سخت به حساب می آید.</pre>
      <p><b><a href="https://www.tarafdari.com/">طرفداری</a></b>- پیش از دیدار چلسی-لیل در لیگ قهرمانان اروپا که پیروزی در آن به معنای قطعی شدن حضور آبی ها در مرحله یک هشتم نهایی خواهد بود، فرانک لمپارد در <b>نشست مطبوعاتی</b> حاضر شد تا در خصوص بازی، <b><a href="https://www.tarafdari.com/node/1481475">نقل و انتقالات چلسی </a></b>و مصدومان چلسی صحبت کند. این مصاحبه را به نقل از<b> BT Sport</b>، می خوانید.</p>
      <blockquote>شما با در دست داشتن مالکیت یک بازی، حرف‌تان را در زمین می زنید. با این حال فردا با تیمی بازی خواهیم کرد که روحیه بسیاری در زمین بازی دارد. آن ها برای سرمربی موقت جدید می جنگند. باید بهتر از این ها، مقابل لیل بازی کنیم. کار تیمی یک چیز است اما از خودمان انتظار دارم چه در لیگ و چه سایر رقابت ها، خودمان را با شرایط وفق دهیم. البته که برخوردهای فیزیکی، اجتناب ناپذیر هستند.</blockquote>
      <blockquote>اگر نتوانید در توپ های هوایی و جدال ها برنده شوید، قطعا شکست خواهید خورد. در این صورت اگر نتوانید در چنین صحنه هایی پیروز شوید، هنگام حضور در استادیوم‌هایی نظیر گودیسون پارک، محکوم به تجربه شرایط سختی هستید. رودیگر به ترکیب بازگشته است. برگشتن او خبر خوبی است. توموری در لیست حضور ندارد. ژیرو هم وضعیتی مشابه توموری دارد. باید بگویم در گروه سختی قرار داریم و باید در خانه، بتوانیم پیروز شویم. فرم بد؟ این در طبیعت لیگ برتر انگلیس قرار دارد. هیچکس از ابتدا نگفته بود که قرار است این سفر ما، کاملا آرام و بی ماجراجویی باشد. از نظر من، این یک آزمون است.</blockquote>
      <blockquote>نژادپرستی؟ اجازه دهید اتحادیه مشکل را حل کند. مخالف هرگونه بی احترامی هستیم. هنوز کار زیادی برای حل مشکل وجود دارد. به هیچ وجه این نوع برخوردها را در جامعه یا فوتبال نمی خواهیم. بزرگترین بازی فصل؟ البته که بازی بزرگی است. این مانند مرحله حذفی است. بازیکنان فعلا در شرایط فیزیکی خوبی به سر می برند. انجام دادن این همه بازی راحت نیست. همه کار خواهیم کرد تا شرایط برگردد. به مبارزه ادامه خواهیم داد.</blockquote>
      <blockquote>نقل و انتقالات ژانویه؟ باید بسیار مراقب باشیم که عملکردمان هیجان زده نباشد. باشگاه باید تعادل را حفظ کند. تقویت؟ تیم قدرتمندی داریم. هرچقدر بیشتر با بازیکنان باشم، بیشتر یاد می گیریم. نظر من عوض نشده است.</blockquote>
    </article>
  </body>
</html>