<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/12/09/bijval-kanselier-van-de-nederlandse-orden-henk-morsink-voor-marco-kroon/"/>
    <meta property="og:site_name" content="ThePostOnline"/>
    <meta property="article:published_time" content="2019-12-09T16:17:00+00:00"/>
    <meta property="og:title" content="Bijval Kanselier van de Nederlandse Orden Henk Morsink voor Marco Kroon"/>
    <meta property="og:description" content="Chef medailles: 'Een held hoeft geen heilige te zijn'"/>
  </head>
  <body>
    <article>
      <h1>Bijval Kanselier van de Nederlandse Orden Henk Morsink voor Marco Kroon</h1>
      <h2>Chef medailles: 'Een held hoeft geen heilige te zijn'</h2>
      <address><time datetime="2019-12-09T16:17:00+00:00">09 Dec 2019, 16:17</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>“Een held wordt geëerd om zijn heldendaden, maar een held hoeft geen heilige te zijn”, zei Henk Morsink, Kanselier van de Nederlandse Orden, maandag in Arnhem, vlak voor de uitspraak in de zaak van militair Marco Kroon. Bij de andere koninklijke onderscheidingen wordt bij de toekenning wel gekeken naar het gedrag van betrokkenen. Kroon is sinds begin 2009 drager van de Militaire Willems-Orde (MWO), de hoogste militaire onderscheiding, voor uitzonderlijk moedig gedrag in Afghanistan in 2006. Morsink kent Kroon goed, omdat ze beiden destijds dienden in Afghanistan.</p>
      <h4>Lees ook – <a href="https://tpo.nl/2019/12/09/100-uur-taakstraf-voor-oorlogsheld-marco-kroon/">100 uur taakstraf voor oorlogsheld Marco Kroon</a></h4>
      <p>Voor de toekenning van de MWO wordt niet het verleden van de beoogde kandidaat onderzocht maar puur de veronderstelde heldendaden. Alleen als uit onderzoek blijkt dat er sprake was van oorlogsmisdaden, volgt geen militaire onderscheiding, aldus Morsink. De Kanselarij adviseert bij onderscheidingen.</p>
      <p>Een MWO kan nadien wel worden afgepakt als de betrokkene onherroepelijk is veroordeeld tot een gevangenisstraf van minimaal een jaar. Volgens Morsink is dat in een ver verleden wel eens gebeurd. Voor de andere onderscheidingen geldt hetzelfde: ook die kan worden afgenomen vanwege een jaar celstraf.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>