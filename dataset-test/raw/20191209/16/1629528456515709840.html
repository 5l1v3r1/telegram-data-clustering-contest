<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/technet/vesmir/iss-spacex-vesmir-sojuz-naklad-mysi-robot-cimon.A191209_140409_tec_vesmir_vse"/>
    <meta property="og:site_name" content="iDNES.cz"/>
    <meta property="article:published_time" content="2019-12-09T16:33:00+00:00"/>
    <meta property="og:title" content="K ISS dorazily lodě s myšmi „kulturistkami“ či systémem na kontrolu migrace"/>
    <meta property="og:description" content="Hned dvě návštěvy ve dvou dnech přivítala na Mezinárodní vesmírné stanici tamní posádka. Obě přivezly potřebné vybavení a nové vědecké experimenty. Mezi nimi například geneticky upravené myši s dvojnásobkem svalů nebo robotickou hlavu, která má umět „číst“ emoce."/>
  </head>
  <body>
    <article>
      <h1>K ISS dorazily lodě s myšmi „kulturistkami“ či systémem na kontrolu migrace</h1>
      <address><time datetime="2019-12-09T16:33:00+00:00">09 Dec 2019, 16:33</time> by <a rel="author" href="https://www.idnes.cz/novinari/roman-vsetecka.N760" target="_blank">Roman Všetečka</a></address>
      <p>Hned dvě návštěvy ve dvou dnech přivítala na Mezinárodní vesmírné stanici tamní posádka. Obě přivezly potřebné vybavení a nové vědecké experimenty. Mezi nimi například geneticky upravené myši s dvojnásobkem svalů nebo robotickou hlavu, která má umět „číst“ emoce.</p>
      <p>V neděli dorazil k Mezinárodní vesmírné stanici (ISS) náklad o hmotnosti 2 720 kilogramů. Přivezla jej tam po třech dnech cesty americká vesmírná loď Dragon společnosti SpaceX. Byla to pro ni již 19. cesta ke stanici. Pro tuto loď pak třetí, po předchozích letech 2014 a 2017 ji podle <a href="https://spaceflightnow.com/2019/12/08/spacex-resupply-mission-reaches-international-space-station/">serveru SpaceFlightNow</a> ve SpaceX opravili a poslali znovu na orbitu.</p>
      <p>K zachycení lodi a jejímu připojení použil velitel stanice, italský astronaut z Evropské kosmické agentury (ESA) Luca Parmitano, velké robotické rameno. V okamžiku zachycení vesmírné lodi byla ISS 420 kilometrů nad jižním Pacifikem. </p>
      <figure>
        <img src="https://pbs.twimg.com/profile_images/1189945624583720960/k6MtoeIt_normal.jpg"/>
      </figure>
      <p><a href="https://twitter.com/Space_Station"><b>Intl. Space Station</b> (Twitter)</a><a href="https://twitter.com/Space_Station">@Space_Station</a> 08.prosince 2019 v 11:20, příspěvek archivován: 09.prosince 2019 v 15:12</p>
      <figure>
        <img src="https://pbs.twimg.com/media/ELQebn8UcAIKL22.jpg"/>
      </figure>
      <h3>VIDEO: .@Astro_Luca shares a congratulatory message after he and @AstroDrewMorgan caught the @SpaceX #Dragon at 5:05am ET today with the @CSA_ASC Canadarm2 robotic arm. Read more... https://t.co/99GpYE9gpQ https://t.co/Bmusbyo2xl</h3>
      <p>
        <b>Pro zobrazen� videa mus�te m�t zapnutou podporu JavaScriptu</b>
      </p>
      <p>.<a href="http://twitter.com/Astro_Luca">@Astro_Luca</a> shares a congratulatory message after he and <a href="http://twitter.com/AstroDrewMorgan">@AstroDrewMorgan</a> caught the <a href="http://twitter.com/SpaceX">@SpaceX</a> <a href="http://twitter.com/search?q=%23Dragon">#Dragon</a> at 5:05am ET today with the <a href="http://twitter.com/CSA_ASC">@CSA_ASC</a> Canadarm2 robotic arm. Read more... <a href="https://t.co/99GpYE9gpQ">https://t.co/99GpYE9gpQ</a> <a href="https://t.co/Bmusbyo2xl">https://t.co/Bmusbyo2xl</a></p>
      <p>
        <a href="https://t.co/9Gk2H0gekn">195 lidí to sdílí</a>
        <a href="https://twitter.com/intent/tweet?in_reply_to=1203620466935640064">odpovědět</a>
        <a href="https://twitter.com/intent/retweet?tweet_id=1203620466935640064">retweet</a>
        <a href="https://twitter.com/intent/favorite?tweet_id=1203620466935640064">oblíbit</a>
      </p>
      <p>Vedle standardního nákladu přivezl Dragon i 40 myší. Ty jsou součástí experimentu, který sleduje vliv pobytu v beztížném stavu na svaly a kosti. Osm z těchto myší bylo geneticky upraveno, aby měly dvojnásobnou svalovou hmotu v poměru s běžnými myšmi. </p>
      <figure>
        <img src="https://1gr.cz/fotky/idnes/19/121/sp5/VSE7feab3_Cimon2.jpg"/>
        <figcaption>Robot Cimon 2 bude na ISS dělat astronautům společníka.</figcaption>
      </figure>
      <p>Zajímavý je i další cestovatel. Tím je robot Cimon-2, což je takový míč vybavený obrazovkou a systémem na vnímání emocí posádky a komunikaci s ní. Systém byl <a href="https://www.wired.com/story/the-floating-robot-with-an-ibm-brain-is-headed-to-space/">vyvinut společnostmi Airbus a IBM</a>. Na ISS byla již <a href="https://www.idnes.cz/technet/vesmir/iss-robot-cimon-obezna-draha.A181206_152628_tec_vesmir_pka">jeho předchozí verze</a>, nyní je to jeho vylepšený model.</p>
      <p>Experiment společnosti Anheuser-Busch zase bude studovat jaký má mikrogravitace vliv na skladování ječmene. Výsledkem by mohlo být vaření piva ve vesmíru.</p>
      <p>Protože se blíží Vánoce, tak pro šestici obyvatel ISS dorazily i vánoční dárky.</p>
      <p>Hned následující den, tedy toto pondělí, u ISS zakotvila ruská nákladní loď Progress MS-13. Také té cesta trvala tři dny, i když to nyní lodě zvládají i rychleji, ale v případě letů bez lidí není třeba spěchat.</p>
      <figure>
        <img src="https://pbs.twimg.com/profile_images/1189945624583720960/k6MtoeIt_normal.jpg"/>
      </figure>
      <p><a href="https://twitter.com/Space_Station"><b>Intl. Space Station</b> (Twitter)</a><a href="https://twitter.com/Space_Station">@Space_Station</a> 09.prosince 2019 v 11:41, příspěvek archivován: 09.prosince 2019 v 15:11</p>
      <p>Traveling approximately 260 miles over the Yellow Sea east of Shanghai, the Russian Progress 74 resupply ship docked at 5:35am ET to the Pirs docking compartment on station. <a href="https://t.co/SCmNrZxk7R">https://t.co/SCmNrZxk7R</a> <a href="https://t.co/kKuIqi2Vt9">https://t.co/kKuIqi2Vt9</a></p>
      <p>
        <a href="https://t.co/9Gk2H0gekn">131 lidí to sdílí</a>
        <a href="https://twitter.com/intent/tweet?in_reply_to=1203988035387428864">odpovědět</a>
        <a href="https://twitter.com/intent/retweet?tweet_id=1203988035387428864">retweet</a>
        <a href="https://twitter.com/intent/favorite?tweet_id=1203988035387428864">oblíbit</a>
      </p>
      <p>Progress MS-13 na stanici dopravil přes 2,5 tuny nákladu. Nejvíce samozřejmě zabrala standardní dodávka paliva, kyslíku, vody, potravin a dalších nezbytností pro provoz. Ale i zde se v nákladním prostoru lodi našlo místo pro méně obvyklé vybavení. Patří sem počítač potřebný pro německo-ruský projekt Icarus zaměřený na sledování migrace a životních podmínek různých druhů zvířat z oběžné dráhy kolem Země.</p>
      <p>Kuriozitkou je pak například náhrada za poškozený pás zařízení, na němž se kosmonauti běháním udržují v kondici.</p>
      <p>Mezinárodní vesmírnou stanici nyní obývá šest astronautů: Ital Luca Parmitano z Evropské kosmické agentury (ESA), Američané Andrew Morgan, Christina Kochová a Jessica Meirová a ruští kosmonauti Alexandr Skvorcov a Oleg Skripočka.</p>
      <p>K orbitálnímu komplexu by Progress MS-13 měl zůstat připojený do července příštího roku. Loď, kterou posádka postupně naloží odpadem, pak při sestupu shoří v horních vrstvách atmosféry.</p>
    </article>
  </body>
</html>