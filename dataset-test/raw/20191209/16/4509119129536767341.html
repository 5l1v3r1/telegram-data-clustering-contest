<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kathimerini.gr/1055427/article/epikairothta/politikh/n-anastasiadhs-na-mhn-akoloy8oyme-thn-poreia-proklhshs-poy-epidiwkei-h-toyrkia"/>
    <meta property="og:site_name" content="www.kathimerini.gr"/>
    <meta property="article:published_time" content="2019-12-09T16:38:15+00:00"/>
    <meta property="og:title" content="Ν. Αναστασιάδης: Να μην ακολουθούμε την πορεία πρόκλησης που επιδιώκει η Τουρκία"/>
    <meta property="og:description" content="Έκκληση να χαμηλώσουν οι τόνοι και να μην ακολουθηθεί η πορεία πρόκλησης που επιδιώκει η Τουρκία έκανε σήμερα ο πρόεδρος της Κυπριακής Δημοκρατίας, Νίκος Αναστασιάδης."/>
  </head>
  <body>
    <article>
      <h1>Ν. Αναστασιάδης: Να μην ακολουθούμε την πορεία πρόκλησης που επιδιώκει η Τουρκία</h1>
      <address>
        <time datetime="2019-12-09T16:38:15+00:00">09 Dec 2019, 16:38</time>
      </address>
      <p>Έκκληση να χαμηλώσουν οι τόνοι και να μην ακολουθηθεί η πορεία πρόκλησης που επιδιώκει η Τουρκία έκανε σήμερα ο πρόεδρος της Κυπριακής Δημοκρατίας, Νίκος Αναστασιάδης.</p>
      <p>Σε σχόλιο δημοσιογράφου ότι υπάρχει κλιμάκωση από πλευράς Τουρκίας παρακάλεσε «να χαμηλώσουν οι τόνοι, να μην ακολουθήσουμε την πορεία που η Τουρκία επιδιώκει, δηλαδή της πρόκλησης, και, βεβαίως, χωρίς να παραγνωρίζονται οι σχεδιασμοί της να ληφθούν τα αναγκαία και απαραίτητα μέτρα μέσα στα πλαίσια της διεθνούς νομιμότητας».</p>
      <p>Σε ερώτηση αν αυτό θα γίνεται σε συνεννόηση πάντα με την Αθήνα, ο πρόεδρος Αναστασιάδης είπε «βεβαιότατα σε συνεννόηση, όχι μόνον με στενότατη συνεργασία με την Κυβέρνηση της Ελλάδας, αλλά και με την ΕΕ και βεβαίως με τις φίλες χώρες με τις οποίες συνεργαζόμαστε»</p>
    </article>
  </body>
</html>