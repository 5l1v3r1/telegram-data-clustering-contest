<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/okumak-cehaleti-alir-makale,527.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-12-09T16:14:00+00:00"/>
    <meta property="og:title" content="Okumak cehaleti alır!"/>
    <meta property="og:description" content="Mehmet YAZICI Bu bir spor yazısı değil… Ama Samsunsporla konuya girmem gerekir… Yıllardır Samsunspor'un peşindeyim… Samsun Gazeteciler Cemiyeti olarak, Neredeyse son 5 yıldır, bir kaç maç hariç tüm deplasman maçlarına gazeteci..."/>
  </head>
  <body>
    <article>
      <h1>Okumak cehaleti alır!</h1>
      <address><time datetime="2019-12-09T16:14:00+00:00">09 Dec 2019, 16:14</time> by <a rel="author" href="https://www.samsunhaber.com/profil/67/mehmet-yazici" target="_blank">Mehmet Yazıcı</a></address>
      <p>
        <b>
          <u>Mehmet YAZICI</u>
        </b>
      </p>
      <p>Bu bir spor yazısı değil…</p>
      <p>Ama Samsunsporla konuya girmem gerekir…</p>
      <p>Yıllardır Samsunspor’un peşindeyim…</p>
      <p><b>Samsun Gazeteciler Cemiyeti</b> olarak,</p>
      <p>Neredeyse son 5 yıldır, bir kaç maç hariç tüm deplasman maçlarına gazeteci arkadaşlarımızı taşıdık…</p>
      <p>Çok büyük bir keyif…</p>
      <p>Ama her şeyin bir sonu var!</p>
      <p>Bir süredir maçlara gidemiyorum…</p>
      <p>Vaktim de yok zaten…</p>
      <p>Onun yerine <b>“kendimi kültür-sanat faaliyetlerine vakfettim”</b> desem yeridir…</p>
      <p>Ama kentimizin en büyük markası, onurumuz Samsunsporun maçlarını ekrandan da olsa yakından takip etmekteyim…</p>
      <p>O, bizim gözümüz…</p>
      <p>Samsunsporla üzülüyor, Samsunsporla seviniyoruz…</p>
      <p>Bu vesileyle takımın başarısı için yoğun mesai ve emek harcayan, başta Cesur Yürek</p>
      <p><b>Yüksel Yıldırım</b> olmak üzere, ekibine ve emek verenlere teşekkür ederim…</p>
      <p>Ben bu ekibe güveniyorum, sabırlı olmak lazım, gözüm arkada değil…</p>
      <p>***</p>
      <p>Bir süredir Atakum Belediyesi’nde kültür sanat faaliyetleriyle ziyadesiyle ilgiliyim…</p>
      <p><b>Samsun Gazeteciler Cemiyeti</b> bu konularda duyarlı…</p>
      <p>Diğer konuları bilmem ama,</p>
      <p><b>Atakum Belediyesi</b> de kültür sanat faaliyetleri konusunda iyi gidiyor…</p>
      <p>Atakum, Samsun’un en aydın, en duyarlı, en çok okuyan-yazan kesimi…</p>
      <p>Böyle olunca, haliyle Kitap Fuarı, Edebiyat Şenliği, Okur-Yazar günleri gibi etkinliklere ilgi de fazla oluyor…</p>
      <p>***</p>
      <p>Birkaç ay önce, <b>Atakum Belediyesi, Samsun Gazeteciler Cemiyeti, Kuzey Kültürevi, Edebiyat Nöbeti, Uluslararası Çeviri ve Akademisyenler Derneği</b> ile birlikte ortak etkinlik düzenledik…</p>
      <p>Edebiyat Şenliğinde şair<b> Ahmet Telli</b>, Atakumlularla birlikteydi…</p>
      <p>Ve Telli’ye birlikte <b>Şenol Morgül, Emin Şir ve Sezai Sarıoğlu</b>…</p>
      <p>Samsun’dan yazanlar, şairler,</p>
      <p>Türkiye’nin birçok bölgesinden gelen önemli isimler de şenliği renklendirdi…</p>
      <p>Ayılanlar bayılanlar, üzülenler darılanlar da olabilir…</p>
      <p>Olsun… Herkesi mutlu etmek zor; Bu işler böyledir!</p>
      <p>***</p>
      <p>Ardından…</p>
      <p><b>“Her ay sevilen bir yazarı konuk edelim… Okuyucuyla buluşturalım”</b> dedik…</p>
      <p>Adını da <b>“Atakum Okur-Yazar buluşmaları”</b> koyduk…</p>
      <p>İlk konuk Karadeniz’in asi çocuğu <b>İsmail Saymaz</b> oldu…</p>
      <p>Yine yoğun bir ilgi…</p>
      <p>Doğru bir karar vermişiz demek ki…</p>
      <p>***</p>
      <p><b>İsmail Saymaz</b> salonu öyle bir doldurdu ki…</p>
      <p>Birçok katılımcı ayakta dinledi…</p>
      <p>***</p>
      <p>Ve şimdi…</p>
      <p>
        <b>1. Atakum Kitap Günleri…</b>
      </p>
      <p>Fuar 6 Aralık’ta açıldı…</p>
      <p>15 Aralık Pazar akşamına kadar da sürecek…</p>
      <p>Atakumlular kitaba aç…</p>
      <p>Tıklım tıklım dolup boşalıyor fuar…</p>
      <p>***</p>
      <p>Bu kapsamda <b>İhsan Eliaçık </b>konuğumuz oldu…</p>
      <p>İhsan hocaya ilgi çoktu…</p>
      <p><b>Vehbi Vakkasoğlu</b> da bir söyleşi yaptı…</p>
      <p>Aynı gün gelen <b>Hulki Cevizoğlu</b>’nun seveni çok…</p>
      <p>Cevizoğlu salı gününe kadar kitap dostlarıyla Atakum’da birlikte olacak…</p>
      <p>***</p>
      <p>Çok yazar var…</p>
      <p>Yazar sayısı fuar sonuna kadar 50’yi buluyor…</p>
      <p>Etkinliğe 40 yayınevi, 100 farklı markayla katılıyor…</p>
      <p>Görseniz…</p>
      <p>Ana baba günü…</p>
      <p>Daha da önemlisi, kitaplar neredeyse tuz parasına satılıyor…</p>
      <p>Çok büyük indirimler var…</p>
      <p>***</p>
      <p>Ayrıca, dün öğrendim bunu…</p>
      <p>Kitap almak isteyenlere öyle kolaylıklar sağlanıyor ki,</p>
      <p>Dün bir arkadaş sosyal medyadan paylaştı;</p>
      <p>Okudum, duygulanmamak elde değil…</p>
      <p>Diyor ki KHK mağduru bir vatandaş;</p>
      <p>
        <i>(Kendisine sormadan adını vermek istemedim)</i>
      </p>
      <p>
        <b>“Atakum Kitap Fuarında dün bir yayın grubundan kızım Berfin’e</b>
      </p>
      <p>
        <b>2 adet LGS test kitabı aldım.</b>
      </p>
      <p><b>Yayınevi sahibi, </b>‘Bunun serisini al, çok güzel bir yayın’<b> dedi.</b></p>
      <p>‘Benim gücüm yok’<b> dedim.</b></p>
      <p>
        <b>Ve Kitap Fuarından ayrıldık.</b>
      </p>
      <p>
        <b>Fuardan çıkınca kapıda bizi bir sürpriz bekliyordu.</b>
      </p>
      <p>
        <b>Biraz önce konuştuğum Yayınevi sahibi kapıdaydı.</b>
      </p>
      <p>
        <b>Kızımla beni beklemiş…</b>
      </p>
      <p>
        <b>Bütçemiz yetmediği için alamadığımız bütün yayınlardan birer adet kızım Berfin’e hediye etti.</b>
      </p>
      <p>
        <b>Bir yandan benim boynumu bükük kalsa da</b>
      </p>
      <p>
        <b>Atakum Belediyesi’nin doğru insanları fuara getirdiğini gördüğüm için çok gururlandım.</b>
      </p>
      <p>
        <b>Emeği geçen herkese teşekkür ederim.”</b>
      </p>
      <p>***</p>
      <p>İşte, buyurun!</p>
      <p>Atakum Belediyesi’nin güzel bir işe imza attığı kesin…</p>
      <p>Ben özellikle bu önemli etkinliği Atakum halkına kazandıran,</p>
      <p><b>Bekir Öztürk</b>’ten söz etmek isterim…</p>
      <p>Öztürk’ün 20’den fazla kitabı var…</p>
      <p>
        <b>DevRET Bahçeli, Gizli Tanık, F Tipi Rehberi, Haram Saltanatı, Made In CIA Polis Darbesi, Paralel Kumpas, Ak Yargı, Millet mi? O da kim?, Savcıların Çetesi, Küresel Kukla AKP, Savcıların Çetesi, Diyalog’dan Darbeye, Erkeklerin Türban Sorunu, Suriyeli Sorunu, Silivri’de Adalete Tecavüz…</b>
      </p>
      <p><b>Bekir Öztürk</b>’ün kitaplarından bazıları…</p>
      <p>Tavsiye ederim…</p>
      <p>***</p>
      <p>Bir teşekkür de Başkan <b>Cemil Deveci</b>’ye…</p>
      <p>Zor koşullarda bu tür önemli etkinliklere imza atarak,</p>
      <p>Atakum halkını kültürle, sanatla, kitapla buluşturduğu için…</p>
      <p>Allah devamını nasip etsin!</p>
      <p>Amin!</p>
      <p>***</p>
    </article>
  </body>
</html>