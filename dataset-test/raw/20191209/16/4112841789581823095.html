<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/78081-Povodni-Ghostbusters-sa-vracaju-v-scifi-komedii-s-duchmi-Nostalgicky-trailer-potesi-vsetkych-fanusikov-serie"/>
    <meta property="og:site_name" content="REFRESHER"/>
    <meta property="article:published_time" content="2019-12-09T16:25:00+00:00"/>
    <meta property="og:title" content="Pôvodní Ghostbusters sa vracajú v sci-fi komédií s duchmi. Nostalgický trailer poteší všetkých fanúšikov série"/>
    <meta property="og:description" content="Ghostbusters v réžii syna legendárneho Ivana Reitmana dorazia do kín v júli."/>
  </head>
  <body>
    <article>
      <h1>Pôvodní Ghostbusters sa vracajú v sci-fi komédií s duchmi. Nostalgický trailer poteší všetkých fanúšikov série</h1>
      <address><time datetime="2019-12-09T16:25:00+00:00">09 Dec 2019, 16:25</time> by <a rel="author">Dominik Vetrák</a></address>
      <p>
        <b>Ghostbusters v réžii syna legendárneho Ivana Reitmana dorazia do kín v júli.</b>
      </p>
      <p>Po nepodarenom ženskom spin-off reboote sa tvorcovia umúdrili a vracajú sa späť ku koreňom. Podobné návraty slávnych legiend nezvyknú dopadať dobre, no my budeme veriť, že Ghostbusters 3 s podtitulom <b>Afterlife</b> bude nesmierne vydareným filmom. Má byť miestami strašidelný, no hlavne zábavný. Zrežíruje ho syn slávnehe Ivana Reitmana, ktorý sa postaral o prvé dva diely.</p>
      <p>Hlavnou postavou bude Callie (Carrie Coon) a jej dve deti Phoebe (Mckenna Grace) a Trevor (Finn Wolfhard). Callie zdedí dom na vidieku/malom mestečku od otca, ktorého nikdy nepoznala. Následne objavia prístroj, ktorý ich spojí s pôvodnými Ghostbusters. Pravdepodobne pôjde o vnúčatá Egona Spenglera, ktorého predstaviteľ Harold Ramis zomrel v roku 2014. Dan Aykroyd nakoniec dlho hovoril o tom, že si uctia jeho pamiatku.</p>
      <figure>
        <iframe src="https://www.youtube.com/embed/ahZFCF--uRY" width="700" height="370" data-service="Youtube" scrolling="no"/>
      </figure>
      <p>41-ročný Kanaďan <b>Jason Reitman </b>sa v minulosti postaral o známe komediálne drámy, ako Ďakujeme, že fajčíte či Juno, kde si hlavnú rolu strihla sympatická Ellen Page (Inception, X-Men: Days of Future Past). Scenár nových Krotiteľov duchov napísal Jason Reitman s Gilom Kenanom a produkcia pripadla na otca ságy Ivana Reitmana.</p>
      <p>V trojke Krotiteľov duchov si okrem všetkých žijúcich pôvodných hercov v hlavných rolách (<i>Ernie Hudson, Dan Aykroyd, Bill Murray, Sigourney Weaver</i> a ďalší) zahrajú aj mladší nováčikovia. Konkrétne pôjde o Carrie Coon, Finna Wolfharda a Mckennu Grace, no rolu získal aj nestarnúci Paul Rudd. Slovenská aj česká premiéra je predbežne plánovaná na <b>9. júla (červenec) 2020.</b> Viac sa o Ghostbusters: Afterlife dočítaš <a href="https://refresher.sk/tag/ghostbusters-3"><b>v tomto vlákne</b></a>.</p>
      <figure>
        <img src="https://i.refresher.sk/public/dominik-v/2019/_december/ghostbusters-afterlife1.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/78252-Nominacie-na-Zlate-globusy-su-zname-O-sosky-sa-pobiju-Irishman-Tarantino-Marriage-Story-od-Netflixu-ci-Parazit"/>
        <a href="https://refresher.sk/78227-Captain-Marvel-je-filmom-s-najvacsim-poctom-chyb-za-rok-2019-Avengers-Endgame-skoncilo-druhe"/>
        <a href="https://refresher.sk/78108-Wonder-Woman-skace-na-bleskoch-Novy-trailer-nas-posuva-v-case-do-doby-neonov-skvelej-hudby-a-uzasnej-akcie"/>
        <a href="https://refresher.sk/78195-Ryan-Reynolds-zistuje-ze-je-vo-videohre-Sialeny-trailer-pre-Free-Guy-ukazuje-akoby-vyzeralo-GTA-vo-filme"/>
        <a href="https://refresher.sk/78173-Mad-Max-Fury-Road-dostane-pokracovanie-Reziser-George-Miller-konecne-potvrdil-ze-na-nom-uz-pracuje"/>
        <a href="https://refresher.sk/78080-Mulan-zachranuje-Cinu-vo-vojnovom-velkofilme-od-Disney-Akcny-trailer-slubuje-jedno-z-najvacsich-dobrodruzstiev-roka-2020"/>
        <a href="https://refresher.sk/78083-Oscar-Isaac-a-John-Boyega-dufali-ze-Finn-a-Poe-budu-v-Star-Wars-homosexualnym-parom-Splnil-im-reziser-ich-zelanie"/>
        <a href="https://refresher.sk/78048-S-Ip-Manom-si-to-tentokrat-rozda-mocny-Yuri-Boyka-4-cast-bojovej-serie-laka-akcnym-trailerom"/>
      </related>
    </article>
  </body>
</html>