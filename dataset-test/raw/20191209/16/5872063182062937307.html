<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/kolumvisi/1562398/o-simandirakis-sughairei-tin-doudounaki/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="Ο Σημανδηράκης συγχαίρει την Ντουντουνάκη"/>
    <meta property="og:description" content="Για την κατάκτηση του χάλκινου μεταλλίου στο Ευρωπαϊκό Πρωτάθλημα κολύμβησης…"/>
  </head>
  <body>
    <article>
      <h1>Ο Σημανδηράκης συγχαίρει την Ντουντουνάκη</h1>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author">Πετρούτσου Μαρία</a></address>
      <p>
        <b>Για την κατάκτηση του χάλκινου μεταλλίου στο Ευρωπαϊκό Πρωτάθλημα κολύμβησης…</b>
      </p>
      <p>Την Χανιώτισσα πρωταθλήτρια κολύμβησης, Άννα Ντουντουνάκη συγχαίρει ο Δήμαρχος Χανίων Παναγιώτης Σημανδηράκης για την κατάκτηση του χάλκινου μεταλλίου στο Ευρωπαϊκό Πρωτάθλημα 25άρας πισίνας.</p>
      <p>Αναλυτικά το μήνυμα του Δημάρχου:</p>
      <p>«Ως Δήμαρχος Χανίων εκφράζω τα θερμά μου συγχαρητήρια στη Χανιώτισσα πρωταθλήτρια, Άννα Ντουντουνάκη, για την εξαιρετική εμφάνιση, που πραγματοποίησε στο Πανευρωπαϊκό Πρωτάθλημα 25άρας πισίνας στη Γλασκώβη. Η Άννα Ντουντουνάκη, έπειτα από σπουδαίες επιδόσεις και μία εξαιρετική κούρσα, κατέκτησε το χάλκινο μετάλλιο στα 100 μ. πεταλούδα, καταρρίπτοντας το προηγούμενο πανελλήνιο ρεκόρ, που κατείχε η ίδια.<br/>Εκ μέρους και του Δημοτικού μας Συμβουλίου συγχαίρω τη Χανιώτισσα πρωταθλήτρια, καθώς πρόκειται για μια μεγάλη επιτυχία για τον ελληνικό αθλητισμό, που μας κάνει όλους υπερήφανους, φέρνοντας τη χώρα και τον τόπο μας στην κορυφή της Ευρώπης. <br/>Θερμά συγχαρητήρια αξίζουν δε και στην οικογένεια της αθλήτριάς μας. Ο Δήμος Χανίων στέκεται σταθερά αρωγός σε κάθε προσπάθεια, που αφορά την προαγωγή του αθλητικού πνεύματος και της ευγενούς άμιλλας».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/sports/kolumvisi/1562327/halkino-metallio-gia-tin-haniotissa-anna-doudounaki-sto-europaiko-kolumvisis/"/>
        <a href="https://www.neakriti.gr/article/sport/sports/kolumvisi/1562196/kolumvisi-protos-stin-europi-me-rekor-o-vazaios/"/>
      </related>
    </article>
  </body>
</html>