<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/politica/2019/12/09/news/fisco_mattarella_senza_evasione_piu_soldi_per_stipendi_e_pensioni_-243017259/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T16:08:00+00:00"/>
    <meta property="og:title" content="Fisco, Mattarella: &quot;Senza l'evasione ci sarebbero più soldi per stipendi e pensioni&quot;"/>
    <meta property="og:description" content="Il Capo dello Stato: &quot;Chi evade le tasse sfrutta quelle pagate dagli altri, è una cosa indecente&quot;"/>
  </head>
  <body>
    <article>
      <h1>Fisco, Mattarella: "Senza l'evasione ci sarebbero più soldi per stipendi e pensioni"</h1>
      <h2>Il Capo dello Stato: "Chi evade le tasse sfrutta quelle pagate dagli altri, è una cosa indecente"</h2>
      <address>
        <time datetime="2019-12-09T16:08:00+00:00">09 Dec 2019, 16:08</time>
      </address>
      <p>Il Capo dello Stato<b> Sergio Mattarella</b> interviene duramente sul tema dell'evasione fiscale. E, rispondendo a una domanda di alcuni studenti ospiti al Quirinale, la definisce "una cosa davvero indecente, perché i servizi comuni, la vita comune è regolata dalle spese pubbliche. Se io mi sottraggo al mio dovere di contribuire sto sfruttando quello che gli altri pagano, con le tasse che pagano".</p>
      <h3>Evasione fiscale, Mattarella: ''Problema culturale, chi evade sfrutta gli altri''</h3>
      <figure>
        <video src="https://media.gedidigital.it/repubblicatv/file/2019/12/09/678143/678143-video-rrtv-650-9122019mattarellaquirinale.mp4"/>
      </figure>
      <p>"Il problema è di norme, di interventi, di controlli, di verifiche - continua il presidente - che stanno dando qualche risultato, ma è soprattutto di cultura e di mentalità".<br/><br/>"L'evasione fiscale - aggiunge Mattarella - è calcolata nell'ultimo documento ufficiale dell'anno passato circa 119 miliardi di euro: una somma enorme. Se scomparisse, le possibilità di aumentare pensioni, di aumentare stipendi, di abbassare le tasse per chi le paga, e così via, sarebbero di molto aumentate".  <br/><br/>"Per questo, anche lì il problema è di norme, di interventi, di controlli, di verifiche - che stanno dando qualche risultato - ma è soprattutto di cultura e di mentalità, di capire che in un'associazione, in una società, in una convivenza, se non si contribuisce tutti allo sforzo comune, c'è chi lo fa con onestà e c'è chi lo fa sfruttando quanto gli altri fanno. E questo non è giusto" aggiunge.<br/> </p>
    </article>
  </body>
</html>