<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Brno-V-Luzankach-si-zasportujete-v-novem-prostredi-606357"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-12-09T16:29:00+00:00"/>
    <meta property="og:title" content="Brno: V Lužánkách si zasportujete v novém prostředí"/>
    <meta property="og:description" content="Běžci, in-line bruslaři i lidé, kteří si chtějí protáhnout tělo. Ti všichni nyní budou mít v parku Lužánky lepší podmínky. Starý in-line park se dočkal obnovy, přibyla běžecká dráha a workoutové hřiště. Revitalizace stála 5 milionů korun a trvala půl roku."/>
  </head>
  <body>
    <article>
      <h1>Brno: V Lužánkách si zasportujete v novém prostředí</h1>
      <address>
        <time datetime="2019-12-09T16:29:00+00:00">09 Dec 2019, 16:29</time>
      </address>
      <p>
        <b>Běžci, in-line bruslaři i lidé, kteří si chtějí protáhnout tělo. Ti všichni nyní budou mít v parku Lužánky lepší podmínky. Starý in-line park se dočkal obnovy, přibyla běžecká dráha a workoutové hřiště. Revitalizace stála 5 milionů korun a trvala půl roku.</b>
      </p>
      <p>Práce na opravě i výstavbě sportovišť zahájila Veřejná zeleň města Brna, která má na starosti správu lužáneckého parku, v červnu. Obnovila přitom starý in-line park, vybudovala novou běžeckou dráhu a workoutové hřiště. Přibyl tu i pingpongový stůl a vše doplnila výsadba vzrostlých stromů, keřů, živých plotů a trávníku.</p>
      <p>Workoutové hřiště najdou lidé na místě bývalého asfaltového hřiště pro míčové hry. Běžecká dráha o délce 180 metrů vede podél současné asfaltové parkové cesty kolem sportovního areálu s tenisovými kurty. Opravený in-line park s překážkami využívajícími současný terén není určený jen pro bruslaře, ale taky pro skateboardisty, koloběžkáře a další.</p>
      <p>
        <i>(zdroj: <a href="http://brno.cz/">brno.cz</a>)</i>
      </p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Brno-Po-roce-skonci-vyluka-vlaky-se-vrati-na-hlavni-nadrazi-605916"/>
        <a href="https://www.parlamentnilisty.cz/politika/obce-volicum/Brno-Mladi-lide-se-pristi-rok-nastehuji-do-novych-bytu-na-Dukelske-605750"/>
        <a href="https://www.parlamentnilisty.cz/politika/obce-volicum/Brno-Participativni-rozpocet-ma-ctrnact-vitezu-605625"/>
        <a href="https://www.parlamentnilisty.cz/arena/monitor/Na-namesti-v-Brne-rozsvitili-vanocni-strom-trhy-potrvaji-dele-605256"/>
      </related>
    </article>
  </body>
</html>