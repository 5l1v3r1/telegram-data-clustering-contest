<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/12/huawei-always-on-display-aggiornamento/"/>
    <meta property="og:site_name" content="GizChina.it"/>
    <meta property="article:published_time" content="2019-12-09T16:30:34+00:00"/>
    <meta property="og:title" content="Huawei e AOD a colori: ecco i modelli che avranno l’aggiornamento"/>
    <meta property="og:description" content="Ecco quando Huawei inserirà la funzionalità di Always-On Display a bordo della EMUI 10 su alcuni dei propri smartphone in circolazione."/>
  </head>
  <body>
    <article>
      <h1>Huawei e AOD a colori: ecco i modelli che avranno l’aggiornamento</h1>
      <address><time datetime="2019-12-09T16:30:34+00:00">09 Dec 2019, 16:30</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/12/Huawei-always-on-display-emui-10-696x392.jpg"/>
      </figure>
      <p>Una delle principali novità introdotte con la <b>EMUI 10</b> è la funzionalità di <b>Always-On Display a colori</b>. La nuova UI di Huawei sta via via arrivando su vari modelli in circolazione, ma la realtà vede assente la suddetta feature. Ciò potrebbe aver colto di sorpresa i possessori dei modelli che sono già stati aggiornati alla release stabile. Fatto sta che l'azienda, anche per rendere la situazione meno confusa, ha annunciato che sarà rilasciato un apposito <b>aggiornamento</b> per introdurla.</p>
      <p><b>LEGGI ANCHE</b>:<br/><a href="https://gizchina.it/2019/12/huawei-harmonyos-smartphone-dubbi/">Huawei, HarmonyOS su smartphone? Cresce la confusione</a></p>
      <h3>La EMUI 10 non ha ancora introdotto l'AOD a colori sugli smartphone Huawei</h3>
      <p>Da quando i display <b>AMOLED</b> sono presenti su praticamente tutti i modelli di fascia medio/alta in su, l'AOD si rivela quasi indispensabile per fruire al meglio dello smartphone. Questa tecnologia permette, pur mantenendo lo schermo spento, di avere a schermo informazioni utili come orario, data e notifiche ricevute, senza doverlo necessariamente accendere. E con la EMUI 10 è stato deciso di arricchirla ulteriormente, colorandola ed aggiungendo nuovi effetti e schermate.</p>
      <p>Anche se la EMUI 10 attuale ne è priva, questa novità verrà aggiunta nel corso del <b>Q1 2020</b>. Bisognerà ancora attendere, quindi, ma ecco quali modelli riceveranno questo aggiornamento durante questa fascia temporale:</p>
      <ul>
        <li>Huawei P30 / P30 Pro</li>
        <li>Huawei Mate 20 / Mate 20 Pro / Mate 20 X (4G &amp; 5G)</li>
        <li>Huawei Nova 5 Pro</li>
        <li>Honor Magic 2</li>
      </ul>
      <p>Ciò non significa che anche altri smartphone con schermo OLED lo avranno, a partire dalla serie Huawei P20. Per questi altri arriverà, ma soltanto dal Q2 2020 in poi.</p>
      <hr/>
      <p>Non perdere alcuna notizia in tempo reale e le migliori offerte dedicate a <b>Huawei</b> nel canale<a href="https://t.me/huaweitalia"> <b>Telegram</b></a> dedicato!</p>
    </article>
  </body>
</html>