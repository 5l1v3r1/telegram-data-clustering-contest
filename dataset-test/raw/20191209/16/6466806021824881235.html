<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kulfold/cikk/2019/12/09/kidontotte-a-not-a-kerekesszekbol-hogy-ellophassa-a-segedeszkozt-video"/>
    <meta property="og:site_name" content="hirado.hu"/>
    <meta property="article:published_time" content="2019-12-09T16:29:00+00:00"/>
    <meta property="og:title" content="Kidöntötte a nőt a kerekesszékből, hogy ellophassa a segédeszközt - VIDEÓ"/>
    <meta property="og:description" content="Őrizetbe vették azt az arizonai férfit, aki rátámadt egy nőre a villamoson, és megpróbálta ellopni a kerekesszékét."/>
  </head>
  <body>
    <article>
      <h1>Kidöntötte a nőt a kerekesszékből, hogy ellophassa a segédeszközt - VIDEÓ</h1>
      <address>
        <time datetime="2019-12-09T16:29:00+00:00">09 Dec 2019, 16:29</time>
      </address>
      <p>
        <b>Őrizetbe vették azt az arizonai férfit, aki rátámadt egy nőre a villamoson, és megpróbálta ellopni a kerekesszékét.</b>
      </p>
      <p>A 26 éves Austin Shurbutt szombaton került őrizetbe Phoenix városában, miután a villamoson utazva odasétált egy kerekes székes nőhöz, akit elkezdett erőszakosan kirángatni a székéből – olvasható az <a href="https://www.nbcnews.com/news/us-news/arizona-man-caught-video-dumping-woman-out-wheelchair-while-trying-n1097791">NBC News</a> hírei közt.</p>
      <figure>
        <iframe src="https://www.youtube.com/embed/wqrB6Umne6c" width="640" height="360" data-service="Youtube" scrolling="no"/>
      </figure>
      <p>A nő próbált ellenállni és kapaszkodni, de ahogy a jármű megállt, a férfi kidöntötte őt a székből, és leugrott a villamosról a székkel együtt.</p>
      <p>A várakozó utasok a földön fekvő nőhöz siettek, egyikük pedig a férfi után eredt, hogy megállítsa, mire a menekülő férfi eldobta a kerekesszéket és elfutott.</p>
      <p>A férfit végül sikerült elkapnia a rendőrségnek, és a nyilatkozatukból kiderült, hogy a tettest két másik bűncselekménnyel is vádolták már, és most további öt pontban emelnek vádat ellene.</p>
      <p>Tweet</p>
    </article>
  </body>
</html>