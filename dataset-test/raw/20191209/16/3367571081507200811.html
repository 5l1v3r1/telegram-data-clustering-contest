<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-evidenza/sky-adl-ha-bloccato-gattuso-contratto-da-18-mesi-cambio-allenatore-solo-in-un-caso-417158"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-12-09T16:49:00+00:00"/>
    <meta property="og:title" content="Sky - ADL ha bloccato Gattuso: contratto da 18 mesi, cambio allenatore solo in un caso"/>
    <meta property="og:description" content="Le indiscrezioni che vedrebbero già pronto un avvicendamento sulla panchina del Napoli trovano conferma anche da Sky Sport."/>
  </head>
  <body>
    <article>
      <h1>Sky - ADL ha bloccato Gattuso: contratto da 18 mesi, cambio allenatore solo in un caso</h1>
      <h2>Le indiscrezioni che vedrebbero già pronto un avvicendamento sulla panchina del Napoli trovano conferma anche da Sky Sport.</h2>
      <address><time datetime="2019-12-09T16:49:00+00:00">09 Dec 2019, 16:49</time> by <a rel="author">Redazione Tutto Napoli.net</a></address>
      <p>Le indiscrezioni che vedrebbero già pronto un avvicendamento sulla panchina del Napoli trovano conferma anche da Sky Sport. L'esperto di mercato Gianluca Di Marzio, tramite il suo sito ufficiale, non ha escluso che <b>Carlo Ancelotti</b> possa dare le dimissioni (una delle varie ipotesi paventate negli ultimi giorni) e ha rivelato le ultime sull'ipotesi <b>Gennaro Gattuso:</b></p>
      <p>
        <i>"Aurelio De Laurentiis ha ribadito più volte la fiducia all’allenatore, ma in realtà il presidente ha un piano alternativo già pronto. Al punto da non sembrare più nemmeno troppo condizionato da una vittoria domani sera. Il Napoli infatti ha avuto diversi contatti con Rino Gattuso (che piace anche a Commisso per la sua Fiorentina) e ha già un accordo di massima per 18 mesi di contratto. Il cambio potrebbe avvenire nel giro di una settimana al massimo, anche se dovessero essere centrati gli ottavi di finale. De Laurentiis si aspetta una scossa, che sia l’inizio di un nuovo ciclo da inaugurare sempre con la stessa guida tecnica. Se così non fosse, l’avvicendamento è già pronto".</i>
      </p>
    </article>
  </body>
</html>