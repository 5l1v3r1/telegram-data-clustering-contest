<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/buvusio-prezidento-b-obamos-seima-isigijo-prabangia-vila-jav-saloje-1756243/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T16:10:00+00:00"/>
    <meta property="og:title" content="Buvusio prezidento B. Obamos šeima įsigijo prabangią vilą JAV saloje"/>
    <meta property="og:description" content="Reklama"/>
  </head>
  <body>
    <article>
      <h1>Buvusio prezidento B. Obamos šeima įsigijo prabangią vilą JAV saloje</h1>
      <address><time datetime="2019-12-09T16:10:00+00:00">09 Dec 2019, 16:10</time> by <a rel="author" href="https://www.ve.lt/autoriai/elta/" target="_blank">ELTA</a></address>
      <p>Reklama</p>
      <p>
        <b>Buvęs JAV prezidentas Barackas Obama su žmona Michelle įsigijo prabangią vilą Martas Vinjardo salos pakrantėje. Apie tai skelbia portalas „TMZ“ bei vietos laikraščiai „Vineyard Gazette“ ir „Martha's Vineyard Times“.</b>
      </p>
      <p>Kadastro duomenimis, vilą trečiadienį už 11,75 mln. dolerių (10,58 mln. eurų) pardavė buvęs Bostono „Celtics“ krepšinio klubo savininkas Wycliffe‘as Grousbeckas. Įraše B. Obamos pavardės nėra. Kaip pirkėjas įvardijamas patikos fondas, kuris, „Vineyard Gazette“ teigimu, atstovauja buvusio prezidento šeimai.</p>
      <p>Laikraštis rašo, kad vilos Masačiusetso valstijos gyvenamasis plotas yra 640 kvadratinių metrų. Pastatas stovi 120 000 kvadratinių metrų sklype – tai daugiau kaip 16 futbolo aikščių dydžio teritorija. Viloje yra septyni miegamieji ir keli židiniai, taip pat, žinoma, baseinas.</p>
      <p>Anot pranešimo, B. Obamos šeima vilą įsigijo už gerą kainą: ji nuo 2015 metų buvo siūloma už 22 mln. dolerių. Vasarą suma buvo sumažinta iki 16,25 mln., o paskui ir iki 14,85 mln.</p>
      <p>V. ir M. Obamos puikiai žino šį namą: rugpjūtį šeima jį buvo išsinuomojusi atostogoms. Nuo tada sklandė gandai, kad ji ketina vilą įsigyti.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/pasaulis/b-obama-atvyko-i-par-pamineti-n-mandelos-gimimo-simtmecio/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/barakas-obama-buvo-vladimirui-putinui-naudingesnis-nei-kol-kas-yra-donaldas-trumpas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/donaldas-trampas-ketina-pakeisti-dali-barako-obamos-kubos-politikos-nuostatu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/barakas-ir-misele-obamos-pasirase-didziuli-sandori-del-atsiminimu-knygos-1535669/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/barakas-obama-surenge-paskutine-spaudos-konferencija/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/daugiau-kaip-60-procentu-amerikieciu-teigiamai-vertina-barako-obamos-darba-jav-prezidento-poste/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/paskutineje-kalboje-barakas-obama-pabreze-demokratijos-svarba/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/barakas-obama-ragina-kovoti-uz-sveikatos-prieziuros-istatyma/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>