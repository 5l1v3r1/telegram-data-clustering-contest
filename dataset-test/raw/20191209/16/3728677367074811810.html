<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216591/Voor-Kerst-duidelijkheid-over-verkoop-Pepergasthuis"/>
    <meta property="og:site_name" content="RTV Noord"/>
    <meta property="article:published_time" content="2019-12-09T16:40:00+00:00"/>
    <meta property="og:title" content="Voor Kerst duidelijkheid over verkoop Pepergasthuis"/>
    <meta property="og:description" content="Voor de kerstdagen komt er duidelijkheid over de toekomst van het Pepergasthuis in Groningen. Dat bleek tijdens de hoorzitting die vanmiddag over het monumentale complex werd gehouden."/>
  </head>
  <body>
    <article>
      <h1>Voor Kerst duidelijkheid over verkoop Pepergasthuis</h1>
      <address><time datetime="2019-12-09T16:40:00+00:00">09 Dec 2019, 16:40</time> by <a rel="author">Marten Nauta</a></address>
      <p>Tijdens die zitting legde de gemeente Groningen uit waarom het de verkoop van het Pepergasthuis wil tegenhouden.</p>
      <h3>Geen sociale huurwoningen meer</h3>
      <p>'Groningers maken zich zorgen om de verkoop', zegt wethouder Roeland van der Schaaf (PvdA).</p>
      <p>In het Pepergasthuis zijn 29 sociale huurwoningen gevestigd. 'Dat die over zeven tot tien jaar verdwijnen klopt niet met de historie van barmhartigheid en solidariteit', zegt de wethouder.</p>
      <h3>Lefier </h3>
      <p>Woningcorporatie Lefier laat weten nog steeds achter de verkoop te staan. De corporatie wil er vanaf omdat het onderhoud te duur is, en omdat Lefier het onderhouden van een hofje en een kerk niet als haar taak ziet. </p>
      <p>'Met het geld dat we verdienen aan de verkoop kunnen we op een andere plek, dicht bij de binnenstad van Groningen, meer sociale huurwoningen plaatsen', zei de corporatie tijdens de zitting. </p>
      <related>
        <h4>Lees ook:</h4>
        <a href="https://www.rtvnoord.nl/nieuws/216567/Gebruikers-Pepergasthuis-demonstreren-Het-mag-geen-bed-and-breakfast-worden"/>
        <a href="https://www.rtvnoord.nl/nieuws/213851/Het-Pepergasthuis-van-pelgrimsherberg-en-dolhuis-tot-sociale-huurwoningen"/>
      </related>
    </article>
  </body>
</html>