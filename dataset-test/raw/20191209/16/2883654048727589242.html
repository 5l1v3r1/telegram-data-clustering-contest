<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/paulusma-naar-omroep-max/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-12-09T16:06:04+00:00"/>
    <meta property="og:title" content="Paulusma naar Omroep Max"/>
    <meta property="og:description" content="Op het moment is er een scala aan transfers tussen de publieke- en commerciële omroep. Hoewel het de laatste tijd met name mensen waren die vanuit de publieke omroep een overstap waagde naar de commerciële omroep, deed Piet Paulusma (62) precies het tegenovergestelde. Binnenkort zal de Fries te zien zijn bij Omroep Max. Begin dit […]"/>
  </head>
  <body>
    <article>
      <h1>Paulusma naar Omroep Max</h1>
      <address><time datetime="2019-12-09T16:06:04+00:00">09 Dec 2019, 16:06</time> by <a rel="author" href="https://www.ditjesendatjes.nl/author/lies-jansen/" target="_blank">Lies Jansen</a></address>
      <p>Op het moment is er een scala aan transfers tussen de publieke- en commerciële omroep. Hoewel het de laatste tijd met name mensen waren die vanuit de publieke omroep een overstap waagde naar de commerciële omroep, deed Piet Paulusma (62) precies het tegenovergestelde. Binnenkort zal de Fries te zien zijn bij Omroep Max.</p>
      <p>Begin dit jaar werd de bekendste weerman van het land, na 23 jaar, aan de kant gezet bij SBS6. 30 december zal hij daar zijn laatste weerbericht presenteren. Lang hoef je hem niet te missen. Op 2 januari zal hij op NPO1 beginnen. Paulusma: <i>,,Ik heb nog niet getekend, maar we zijn wel rond. In principe voor een jaar, maar dat kunnen er ook nog twee worden. Ik ga in grote lijnen hetzelfde doen als bij SBS6: het land in, op locatie het weer presenteren.”</i></p>
      <h3>Overleg liep stuk op salaris</h3>
      <p>Heel makkelijk was het maken van de afspraak niet. Omroep MAX-voorzitter Jan Slagter (65) gaf eerder aan dat de gesprekken stuk liepen op het salaris. Paulusma zou in eerste instantie te duur zijn geweest.</p>
      <h3>Afscheidstour</h3>
      <p>In december zal Paulusma door Nederland trekken voor zijn afscheidstour. In de tour zal hij alle provincies langsgaan en de kijkers bedanken voor de afgelopen jaren.</p>
      <h3>Ziek</h3>
      <p>In 2018 is Paulusma er een tijd tussenuit geweest. Zijn dochter Martsje Paulusma was toen zijn vervanger. Over zijn ziekte vertelde hij niet veel. Alleen: ,,<i>Mijn hele lichaam stond in een hele korte tijd op zijn kop en ik ook. Een niet te beschrijven pijn.”</i></p>
      <p>Oat Moan</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/gezocht-talkshow-koningin/"/>
        <a href="https://www.ditjesendatjes.nl/jeroen-pauw-stopt-met-talkshow/"/>
        <a href="https://www.ditjesendatjes.nl/waar-zijn-de-laatste-vijf-wie-is-de-mol-kistjes/"/>
      </related>
    </article>
  </body>
</html>