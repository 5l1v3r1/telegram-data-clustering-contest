<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/12/09/mac-sonucu-istikbal-mobilya-kayserispor-1-0-caykur-rizespor-ozet"/>
    <meta property="og:site_name" content="Aspor"/>
    <meta property="article:published_time" content="2019-12-09T16:16:48+00:00"/>
    <meta property="og:title" content="MAÇ SONUCU | İstikbal Mobilya Kayserispor 1-0 Çaykur Rizespor | ÖZET"/>
    <meta property="og:description" content="Süper Lig'in 14. haftasında İstikbal Mobilya Kayserispor sahasında Çaykur Rizespor'u 9. dakikada Kravets'in attığı golle 1-0 mağlup etti. Bu sezon ligdeki ikinci galibiyetini alan Kayseri temsilcisi, bu sonuçla puanını 10'a çıkartarak 17. sıraya yükseldi. Karadeniz ekibi ise 17 puanla 11. sırada yer aldı."/>
  </head>
  <body>
    <article>
      <h1>MAÇ SONUCU | İstikbal Mobilya Kayserispor 1-0 Çaykur Rizespor | ÖZET</h1>
      <address>
        <time datetime="2019-12-09T16:16:48+00:00">09 Dec 2019, 16:16</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>'in 14. haftasında İstikbal Mobilya <a href="https://www.aspor.com.tr/index/kayserispor">Kayserispor</a> sahasında <a href="https://www.aspor.com.tr/index/caykur_rizespor">Çaykur Rizespor</a>'u 9. dakikada Kravets'in attığı golle 1-0 mağlup etti. Bu sezon ligdeki ikinci galibiyetini alan Kayseri temsilcisi, bu sonuçla puanını 10'a çıkartarak 17. sıraya yükseldi. <a href="https://www.aspor.com.tr/index/karadeniz">Karadeniz</a> ekibi ise 17 puanla 11. sırada yer aldı.</b>
      </p>
      <p><b>MAÇTAN DAKİKALAR </b><br/><br/>3. dakikada Dario Melnjak ortasını yaptı. Samudio arka direğe indirdi. Mohamed Abarhoun ayak içi ile topu ağlara bıraktı ancak yardımcı hakem Aleks Taşçıoğlu, ofsayt bayrağı kaldırdı.<br/><br/>6. dakikada Oğuzhan Çağlayan sağdan ortaladı. Arka direkte Umar şutunu attı. Direğin dibine çarpan top auta çıktı.<br/><br/>9. dakikada <a href="https://www.aspor.com.tr/index/kayserispor">Kayserispor</a> golü buldu. Bu dakikada Mensah topu soldan taşıdı. Rizespor ceza alanına girer girmez yerden pasını Artem'e çıkardı. Artem Kravets önüne gelen topa tek vuruş yaparak golünü attı. 1-0<br/><br/>29. dakikada <a href="https://www.aspor.com.tr/index/caykur_rizespor">Çaykur Rizespor</a> serbest atış kazandı. Atışı Oğulcan kullandı. Oğulcan'ın vuruşunda top üstten auta çıktı.<br/><br/>34. dakikada Rizespor gole çok yaklaştı. Umar sağdan getirdi. Ceza alanı içerisinde Oğulcan'a pasını verdi. Bu oyuncu da, geriden gelen Vetrih'e bıraktı. Amedej Vetrih'in vuruşunda top direğin az farkla üzerinden auta çıktı.</p>
      <related>
        <a href="https://www.aspor.com.tr/galeri/diger/firat-aydinustan-emre-demire-olay-sozler"/>
      </related>
      <p>38. dakikada Miguel Lopes, sağ çaprazdan kaleye şutunu attı. Kaleci Gökhan üzerine gelen topu iki hamlede tuttu.<br/><br/>45+1. dakikada Samudio, kaleci Lung ile karşı karşıya kaldı. Samudio vuruşunu yaptı. Kaleci Lung soluna kapanarak topun hakimi oldu.</p>
      <p>50. dakikada Artem Kravtes pasını Djedje'ye verdi. Bu oyuncu, ceza alanı önünden şutunu attı. Top üstten auta çıktı.<br/><br/>59. dakikada Hasan Hüseyin soldan ortaladı. Penaltı noktası üzerinde Mert Kula kafayı vurdu. Top, uzak direğin hemen yanından auta çıktı.<br/><br/>64. dakikada Artem Kravtes'in ara pasında Ziya Alkurt, kaleci Gökhan ile karşı karşıya kaldı ve vuruşunu yaptı. Kalesini terk eden kaleci Gökhan, açıyı kapatarak rakibine gol imkanı tanımadı.<br/><br/>70. dakikada Samudio, ceza alanı dışından kaleye şutunu attı. Top, üstten auta çıktı.<br/><br/>75. dakikada Dario Melnjak köşe atışı kullandı. Doğrudan kaleye giden topu Lung uzaklaştırdı. Mert'in kafayla uzaklaştırmak istediği topu önünde bulan Samudio şutunu attı. Top üstten auta çıktı.<br/><br/>83. dakikada Çaykur Rizespor beraberlik golüne çok yaklaştı. Scepovic'in ara pasında kaleci Lung ile karşı karşıya kalan Oğulcan, vuruşunu yaptı. Kaleci Lung çıkarak açıyı kapattı ve rakibine gol imkanı tanımadı.<br/><br/>86. dakikada Marko Scepovic, penaltı noktası üzerinde kaleye şutunu attı. Kaleci Lung sağına uzanarak topun ağlara gitmesine engel oldu.<br/><br/>90+3. dakikada Miguel Lopes'in pasında Mensah kaleye şutunu attı. Kaleci Gökhan, soluna uzanarak topun hakimi oldu.<br/><br/>90+4. dakikada Orhan Ovacıklı sağdan ortaladı. Scepovic uzanarak kafayı vurdu. Top az farkla yandan auta çıktı.<br/><br/>90+5. dakikada Rizespor beraberlik golüne çok yaklaştı. Bu dakikada Oğulcan soldan ortaladı. Dario Melnjak ceza alanı içerisinde topu tuttu ve yerden altıpas üzerine ortasını yaptı. Marko Scepovic vuruşunu yaptı. Ama gol çizgisi üzerinden kaleci Lung çıkardı.</p>
      <related>
        <a href="https://www.aspor.com.tr/webtv/superlig/emre-bol-kayserisporun-golunden-once-faul-var"/>
      </related>
    </article>
  </body>
</html>