<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965161/%D8%B1%D8%A7%DB%8C%D8%B2%D9%86%DB%8C-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%DA%98%D8%A7%D9%BE%D9%86-%D8%AF%D8%B1%D8%A8%D8%A7%D8%B1%D9%87-%D8%B3%D9%81%D8%B1-%D8%B1%D9%88%D8%AD%D8%A7%D9%86%DB%8C"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T16:35:00+00:00"/>
    <meta property="og:title" content="رایزنی نخست وزیر ژاپن درباره سفر روحانی"/>
    <meta property="og:description" content="نخست وزیر ژاپن از ادامه مذاکرات درباره سفر ماه جاری رئیس جمهور اسلامی ایران به توکیو خبر داده است."/>
  </head>
  <body>
    <article>
      <h1>رایزنی نخست وزیر ژاپن درباره سفر روحانی</h1>
      <address><time datetime="2019-12-09T16:35:00+00:00">09 Dec 2019, 16:35</time> by <a rel="author">پایگاه خبری تحلیلی فردا | Farda News</a></address>
      <p>
        <b>نخست وزیر ژاپن از ادامه مذاکرات درباره سفر ماه جاری رئیس جمهور اسلامی ایران به توکیو خبر داده است.</b>
      </p>
      <p>خبرگزاری تسنیم: به نقل از رویترز، شینزو آبه نخست وزیر ژاپن امروز دوشنبه گفت: توکیو در حال مذاکره درباره سفر حسن روحانی رئیس جمهور اسلامی ایران به توکیو طی ماه جاری است.</p>
      <p>نخست وزیر ژاپن افزود: توکیو می خواهد همه تلاش های ممکن را برای ارتقای صلح و آرامش در خاورمیانه انجام دهد.</p>
      <p>ژاپن روابط دوستانه‌ای با ایالات متحده و ایران دارد و سعی کرده است تا تنش ها بین دو کشور را کاهش دهد.</p>
      <p>خبرگزاری کیودو نیوز ژاپن هفته گذشته به نقل از یک منبع ارشد دیپلماتیک اعلام کرد که ایران پیشنهاد این سفر را مطرح کرده و این پیشنهاد در جریان سفر دو روزه عباس عراقچی معاون وزیر خارجه ایران به ژاپن ارائه شده است.</p>
      <p>نخست وزیر ژاپن تاکید کرد: توکیو هر تلاشی را برای بهبود صلح و امنیت در خاورمیانه انجام خواهد داد.</p>
      <p>نخست وزیر ژاپن اظهار داشت: به عنوان یکی از این تلاش ها، هم اکنون در حال رایزنی درباره سفر روحانی رئیس جمهور ایران به ژاپن هستیم.</p>
      <p>برخی رسانه های ژاپنی اعلام کرده‌اند که سفر روحانی به توکیو طی روزهای 20 یا 21 دسامبر (29 و 30 آذر ماه) انجام خواهد شد.</p>
      <p>روزنامه نیکی ژاپن هفته گذشته فاش کرد که دولت ژاپن احتمالا پیشنهاد استقرار یک کشتی اسکورت به همراه یک فرند هواپیمای گشتی را برای ماموریت یک ساله در خلیج فارس مطرح خواهد کرد.</p>
      <p>شینزو آبه در ماه جولای به ایران سفر کرد و با روحانی و آیت الله خامنه‌ای رهبر معظم انقلاب اسلامی، دیدار و گفتگو داشت.</p>
    </article>
  </body>
</html>