<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/349188.html"/>
    <meta property="og:site_name" content="ישתלם לה: קטמון חתמה על הסכם עם Visa"/>
    <meta property="article:published_time" content="2019-12-09T16:10:00+00:00"/>
    <meta property="og:title" content="ישתלם לה: קטמון חתמה על הסכם עם Visa"/>
    <meta property="og:description" content="קבוצת האוהדים הירושלמית סגרה על שיתוף פעולה עם חברת התשלומים המוכרת. מנכ&quot;ל Visa בישראל, ברק מלניק: &quot;שת&quot;פ עם קטמון הוא טבעי ונכון מבחינתנו&quot;"/>
  </head>
  <body>
    <article>
      <h1>ישתלם לה: קטמון חתמה על הסכם עם Visa</h1>
      <h2>קבוצת האוהדים הירושלמית סגרה על שיתוף פעולה עם חברת התשלומים המוכרת. מנכ"ל Visa בישראל, ברק מלניק: "שת"פ עם קטמון הוא טבעי ונכון מבחינתנו" </h2>
      <address><time datetime="2019-12-09T16:10:00+00:00">09 Dec 2019, 16:10</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1447013.jpg"/>
        <figcaption>דפנה גולדשמיט וברנה אולמן (נאוה טורסי)</figcaption>
      </figure>
      <p>חברת Visa משיקה בימים אלה שיתוף פעולה ייחודי עם קבוצת הילדות והנערות של הפועל קטמון ירושלים. במסגרת זו תתמוך Visa במאמציה של הפועל קטמון ירושלים להמשיך ולהשקיע בתוכנית הדגל של המועדון, 'ליגת השכונות'. שיתוף הפעולה משקף את החשיבות שהחברה מייחסת לקבלת השונה ולהעצמה נשית, ועם מאמציה המתמשכים של Visa לקדם את הערכים הללו בעולם כולו. כזכור, החברה היא גם שותפת התשלומים הרשמית של גביע העולם לנשים 2019 של FIFA, אשר נערך השנה בצרפת.</p>
      <p>הפועל קטמון ירושלים הוא מועדון שונה בנוף הישראלי, המתנהל כחברה רשומה בבעלות מוחלטת של אוהדיו. מטרתו של המועדון הוא למנף את האהדה האדירה לכדורגל ברחבי העולם בכדי להביא לשינוי תרבותי וחברתי. קטמון מפעילה את ליגת השכונות מזה 11 שנים. השנה ישתתפו במפעל 52 קבוצות מ-25 בתי ספר ברחבי העיר ובסה”כ מעל ל-750 ילדים וילדות בליגת השכונות. לצד אימוני הכדורגל, הילדים מקיימים גם פעולות העשרה חינוכיות ובנוסף עורכים ביניהם מדי שבוע מפגשים חוצי דעות קדומות, דתות וחומות בעיר הגדולה ביותר בישראל.</p>
      <figure>
        <img src="https://images.one.co.il/images/one/450_250/gg1447011.jpg"/>
        <figcaption>אנטוני קאהיל ודפנה גולדשמיט (נאוה טרסי)</figcaption>
      </figure>
      <p><b>דפנה גולדשמידט</b>, יו"ר הפועל קטמון ירושלים אמרה: "אנחנו מאושרים משיתוף הפעולה ואסירי תודה על הזכות לחלוק את הערכים שלנו עם חברת ענק גלובלית כמו Visa. אנחנו מברכים שוב על ההזדמנות שניתנה לנו להמשיך ולהעצים נשים וילדות בירושלים ומקווים ששותפות זו תמשיך לגדול ולהתעצם".</p>
      <p><b>ברק מלניק</b>, מנכ"ל Visa בישראל, אמר: "ב-Visa אנחנו מציינים ומקדמים שיתופי פעולה חברתיים מתחומים שונים. בתחום הספורט אנו מחפשים שותפים שחוגגים מצוינות, שונות ועבודת צוות. מועדון הכדורגל של הפועל קטמון מוביל במאמציו להעצמה נשית ולכן שיתוף פעולה זה הוא הטבעי והנכון מבחינתנו".</p>
      <p>מלניק הוסיף: "מטרת העל של הפועל קטמון היא לשבור סטראוטיפים ומחסומים חברתיים ע”י שיתופי פעולה. אנו מקווים שדרך הסיכוי לשחק כדורגל באופן מקצועי ומכיל, יתאפשר לנו לעורר השראה אצל שחקניות כדורגל מגיל צעיר ולקדם את הערכים הללו אצל כל אוהדי הכדורגל".</p>
    </article>
  </body>
</html>