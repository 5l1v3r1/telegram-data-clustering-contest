<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/hokejs/nhl/09122019-merzlikins_sonakt_bus_rezerve_blue_jacket"/>
    <meta property="og:site_name" content="Sportacentrs.com"/>
    <meta property="article:published_time" content="2019-12-09T16:57:17+00:00"/>
    <meta property="og:title" content="Merzļikins: &quot;Man bija laba saruna ar Tortorellu. Ņemšu vērā viņa ieteikumu&quot;(11)"/>
    <meta property="og:description" content="Kolumbusas vārtos pret NHL šobrīd spēcīgāko komandu šonakt stāsies Korpisalo, bet Merzļikins būs rezervē"/>
  </head>
  <body>
    <article>
      <h1>Merzļikins: "Man bija laba saruna ar Tortorellu. Ņemšu vērā viņa ieteikumu"(11)</h1>
      <address>
        <time datetime="2019-12-09T16:57:17+00:00">09 Dec 2019, 16:57</time>
      </address>
      <p>Kolumbusas hokeja apskatnieki vēsta, ka NHL komanda "Blue Jackets" šīs nakts spēlē, kas sāksies 2:00, pret Vašingtonas "Capitals" vārtos atgriezīsies Jonass Korpisalo, attiecīgi Elvis Merzļikins būs rezervē.</p>
      <p>Elvis Merzļikins stājās vārtos "Blue Jackets" iepriekšējā mačā, kad naktī uz svētdienu ar 1:4 viesos piekāpās "Panthers". Merzļikins savā NHL debijas sezonā pagaidām vēl nav izcīnījis uzvaru, taču arī jāatzīmē, ka visas spēlēs, kurās viņš devies sākumsastāvā, bijušas izbraukumā.</p>
      <p>Arī šonakt Merzļikinam paredzēts palikt rezervē, kamēr "Blue Jackets" izbraukuma spēlē vārtos dosies soms Jonass Korpisalo.</p>
      <p>"Blue Jackets" trenerim Džonam Tortorellam pēc šodienas rīta treniņa tika vaicāts, vai Merzļikina spēlēšana tikai izbraukumā ir ar kādu pamatojumu vai arī vienkārši sakritība, un Tortorella Kolumbusas medijiem apliecināja, ka tā esot tikai sakritība.</p>
      <p>"Blue Jackets" šonakt sagaida smags pārbaudījums - līgas līdervienība Vašingtonas "Capitals", kas uzvarējusi sešās spēlēs pēc kārtas. Vašingtona sakrājusi 49 punktus, kas ir gandrīz divreiz vairāk nekā Kolumbusai (29 punkti).</p>
      <p>Spēli šonakt aizvadīs arī "Senators", uz kuras rindām joprojām no fārmkluba nav izsaukts tur ļoti rezultatīvi spēlējošais Rūdolfs Balcers. Otavas "Senators" spēlēs pret Bostonas "Bruins", līgas otrās vietas īpašnieci.</p>
      <p>Izmantotie resursi:<br/><a href="http://www.nhl.com/">Official Site of the National Hockey League |...</a></p>
    </article>
  </body>
</html>