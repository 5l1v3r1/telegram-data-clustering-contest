<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@amerandish/%D8%A8%D8%A7%D9%86%DA%A9-%D8%AF%D8%A7%D8%B1%DB%8C-%D8%A8%D9%87-%DA%A9%D9%85%DA%A9-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-kf8uwtcaatk4"/>
    <meta property="og:site_name" content="ویرگول"/>
    <meta property="article:published_time" content="2019-12-09T16:16:04+00:00"/>
    <meta property="og:title" content="بانک داری به کمک هوش مصنوعی"/>
    <meta property="og:description" content="پیشرفت تکنولوژی باعث شده تا صنایع مختلف شکل دیگری به خود بگیرند و در این دنیای جدید فناوری محور صنایع در حال ارزیابی گزینه ها و اتخاذ راه ه…"/>
  </head>
  <body>
    <article>
      <h1>بانک داری به کمک هوش مصنوعی</h1>
      <address><time datetime="2019-12-09T16:16:04+00:00">09 Dec 2019, 16:16</time> by <a rel="author" href="https://virgool.io/@amerandish" target="_blank">amerandish</a></address>
      <p>پیشرفت تکنولوژی باعث شده تا صنایع مختلف شکل دیگری به خود بگیرند و در این دنیای جدید فناوری محور صنایع در حال ارزیابی گزینه ها و اتخاذ راه هایی برای خلق ارزش های جدید می باشد که با دنیای امروزه هم خوانی داشته باشد. با این همه یکی از صنایعی که امروزه دستخوش تغییرات بزرگی شده است، صنعت بانکداری می باشد. امروزه تمرکز اصلی بانکداری بر مرکزیت مشتری و پاسخگویی به نیاز او می باشد.</p>
      <p>با تغییراتی که پیشرفت فناوری در زندگی روزمره افراد ایجاد کرده، سیستم بانکداری سنتی نیز برای همگام شدن با این سبک زندگی و برآورده کردن انتظارات مشتریان باید تغییرات اساسی ایجاد می کرد. از جمله تغییرات اساسی این صنعت، استفاده از علوم ارتباطات و اینرتنت بانک در ارائه خدمات به مشتریان بود. با ایجاد خدماتی مانند موبایل بانک، اینترنت بانک و خدمات دیگری مانند جابجایی پول از حسابی به حساب دیگر در لحظه و…، صنعت بانکداری توانست مطابق با نیازهای روز مشتریان خود را به روز رسانی کند.</p>
      <figure>
        <img src="https://files.virgool.io/upload/users/43891/posts/kf8uwtcaatk4/wr0b17qimb8n.png"/>
      </figure>
      <p>اگرچه که این به روز رسانی برای مشتریان بانک ها بسیار مفید بود و باعث شد که در هر زمانی بتوانند به خدمات بانکی مورد نیاز دسترسی داشته باشند، اما بانک ها را متحمل هزینه هایی نمود.  این امر باعث شده تا بخشی از اطلاعات از طریق اینترنت در اختیار هکرها و تحت عملیات های سایبری و کلاهبرداری های اینترنتی قرار بگیرد. این حوادث که گهگاه اتفاق افتاده باعث می شود تا اعتماد مشتریان به خدمات بانکی خدشه یابد و بخشی از ارتباطات مشتریان و بانک ها تا حدی متحمل ضرر گردد.</p>
      <p>با همه اوصاف به نظر می رسد که بانکداری در آینده نزدیک باید به سراغ راه هایی برای بانکداری امن باشد. بانکداری که بتواند امنیت خدمات را تضمین کند، از کلاهبرداری ها جلوگیری کند، به تجزیه و تحلیل بپردازد و بتواند داده ها و اطلاعات مختلف را جمع آوری و آنالیز کند. واضح است که برای همه این ها به یک سیستمی نیاز است که هوش و قابلیت تشخیص داشته باشد و بتواند تصمیم گیری و حل مسئله کند. پر وضح است که برای داشتن همچین توانایی هایی باید به سراغ هوش مصنوعی رفت.</p>
      <h3>چرا باید از هوش مصنوعی در بانکداری استفاده کنیم؟</h3>
      <p>استفاده از فناوری شناختی هوش مصنوعی در فرآیند های بانکی، مزایای بسیاری را به همراه خواهد داشت. بسیاری از بانک ها در کشورهای پیشرفته چندین سال است که از هوش مصنوعی در فرآیندهای بانکی خود استفاده می کنند. طبق تحقیقات مشترکی که توسط موسسه ملی تحقیقات تجاری (<a href="https://www.nbrii.com/">National Business Research Institute</a>) و موسسه <a href="https://narrativescience.com/">Narrative Science</a> در آمریکا، حدود 32 درصد از ارائه دهندگان خدمات مالی از فناوری هوش مصنوعی در کسب و کارشان برای کارهایی مانند <a href="https://en.wikipedia.org/wiki/Predictive_analytics">Predictive Analytics</a> (تجزیه و تحلیل پیش بینی ها)، شناخت صدا، راستی آزمایی، خدمات مشتریان و…. استفاده می کنند.</p>
      <p>می توان گفت در واقع هوش مصنوعی آینده بانکداری نوین می باشد. چون برای مقابله انواع معاملات نادرست و کلاهبرداری ها به قدرت تجزی و تحلیل داده های بسیاری نیاز داریم، که تنها از هوش مصنوعی بر میاید. الگوریتم های هوش مصنوعی قابلیت آن را دارند که فعالیت های ضد پولشویی را در کمتر از چند ثانیه اجرا کنند، که برای اجرای آن ها به روش های دیگر روزها و ساعت ها زمان لازم است.</p>
      <figure>
        <img src="https://files.virgool.io/upload/users/43891/posts/kf8uwtcaatk4/d8fn2s6tlhzn.jpeg"/>
      </figure>
      <p>بانک ها با استفاده از هوش مصنوعی می توانند حجم عظیمی از داده ها را با سرعت زیادی ضبط و مدیریت کنند تا با تجزیه و تحلیل این داده ها بتوانند بینش های ارزشمندی به دست بیاورند. علاوه بر آن بانک ها می توانند با استفاده از هوش مصنوعی امکاناتی مانند ربات های هوش مصنوعی، مشاوران پرداخت دیجیتال، مکانیسم های شناسایی تقلب بیومتریک، پشتیبانی در هر زمان و… به مشتریان ارائه دهند و همه این ها علاوه بر افزایش درآمد و بهبود رابط مشتریان در بانک ها باعث افزایش سود و کاهش هزینه ها نیز خواهد شد.</p>
      <h3>مزایای استفاده از هوش مصنوعی در بانکداری</h3>
      <figure>
        <img src="https://files.virgool.io/upload/users/43891/posts/kf8uwtcaatk4/ztnl2yhgxp6q.jpeg"/>
      </figure>
      <h4>بهبود تجربه مشتری</h4>
      <p>بر اساس فعالیت هایی که کاربران در گذشته داشته اند، هوش مصنوعی به درکی از مشتریان و رفتار آن ها می رسد. این امر به بانک ها کمک می کند تا با افزودن خدمات مالی و اقتصادی شخصی سازی شده و مناسب سازی شده برای هر مشتری، تعاملی معنا دار با آن ها ایجاد کنند و رابط مشتریان پایداری و قوی بسازد.</p>
      <h4>پیش بینی خروجی های آینده و ترندها</h4>
      <p>هوش مصنوعی با پیش بینی آینده بر اساس رفتارهایی که در گذشته اتفاق افتاده است، به بانک ها برای پیش بینی خروجی هایی آینده و ترندها کمک خواهد کرد. این کار باعث می شود که بانک ها بتوانند هرگونه فعالیت متقلبانه و کلاهبردارانه ای را تشخیص دهند و قادر باشند تا الگوهای درست مبارزه با پول شویی را تشخیص داده و بتواند باری مشتریان پیشنهاداتی مناسب آن ها تهیه کند.</p>
      <p>می دانیم که پولشویی در واقع یکسری اقداماتی است که پولی را که منبع غیر قانونی دارد را قانونی جلوه می دهد. هوش مصنوعی با استفاده از یادگیری ماشین و توانایی شناخت ، این اقدامات پنهان را شناسایی کرده و قادر است مقدار بسیار زیادی پول را از این چرخه غیر قانونی به نفع بانک ها خارج کند. به طور مشابه ، هوش مصنوعی قادر به کشف الگوهای مشکوک داده ه در بین حجم زیادی از داده ها می باشد که می تواند منجر به یک کلاهبرداری شود.</p>
      <h4>اتوماسیون کردن فرآیند نشاخت</h4>
      <p>با استفاده از هوش مصنوعی می توان بسیاری از بخش های اطلاعات-محور، پر هزینه که مستعد خطاهای بسیاری می باشند را اتوماسیون کرد. از این طریق می توان علاوه بر کاهش هزینه ها، سرعت ارائه خدمات را بسیار بالا برد.</p>
      <h4>رابط های تعاملی واقع گرایانه</h4>
      <p>چت بات ها قادرند تا محتوای گفت و گوی متنی را درک کنند و پاسخ مناسب آن ها را ارائه دهند. استفاده از چت بات ها به بانک ها این امکان را ی دهد تا هم در زمان صرفه جویی کرده و هم کارایی خود را بهبود ببخشند. علاوه بر آن استفاده از چت بات به بهبود تجربه مشتریان نیز کمک بسیاری می کند.</p>
      <h4>تصمیم گیری موثر</h4>
      <p>سیستم های شناختی قادرند تا همانند کارشناسان انسانی فکر کرده و پاسخ دهند، این سیستم ها بر اساس داده های موجود در زمان بسیار کوتاهی راه حل های بهینه ای را ارائه می دهند. این سیستم ها دارای یک مخزن اطلاعات تخصصی در پایگاه داده خود به نام بانک اطلاعات دانش می باشند و بانکداران از این سیستم های شناختی در تصمیم گیری های استراتژیک استفاده می کنند.</p>
      <h3><a href="https://amerandish.com/product/%d9%87%d9%88%d8%b4%d8%aa%d9%84/">هوشتل</a> عامر اندیش، یار شما در بانکداری</h3>
      <p>هوشتل یک ربات پاسخگوی هوشمند در مراکز تماس تلفنی است که جایگزین اپراتورهای انسانی شده و به صورت اتوماتیک و با استفاده از هوش مصنوعی پاسخگوی تماس های مشتریان شما خواهد بود. با کمک محصول هوشتل شرکت عامر اندیش که مبتنی بر هوش مصنوعی می باشد، می توانید بخش پشتیبانی مشتری و ارائه خدمات را به روز کنید و علاوه بر کاهش چشمگیر در هزینه هایتان، به روز شوید.</p>
      <p>برای دریافت دمو محصول شرکت عامر اندیش به <a href="https://amerandish.com/%d8%aa%d9%85%d8%a7%d8%b3-%d8%a8%d8%a7-%d9%85%d8%a7/">اینجا </a>مراجعه کنید.</p>
    </article>
  </body>
</html>