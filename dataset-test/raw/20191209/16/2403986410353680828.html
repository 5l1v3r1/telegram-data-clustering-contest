<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/turborezhim_n1245859"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Новий турборежим &quot;Слуги народу&quot;: етичний кодекс одіозного Дубінського"/>
    <meta property="og:description" content="&quot;По щучьему веленью, по моему хотенью &quot;. Три місяці тому Володимир Зеленський дав завдання уряду, парламенту та іншим відомствам, а вони взялися їх виконувати. Та замість щоденних звітів про пророблену роботу практично щодня ми чули про новий скандал у лавах &quot;Слуг народу&quot;."/>
  </head>
  <body>
    <article>
      <h1>Новий турборежим "Слуги народу": етичний кодекс одіозного Дубінського</h1>
      <address><time datetime="2019-12-09T16:30:00+00:00">09 Dec 2019, 16:30</time> by <a rel="author" href="https://24tv.ua/anna_kalyuzhna_tag5478/" target="_blank">Анна Калюжна</a></address>
      <p>
        <b>"По щучьему веленью, по моему хотенью ". Три місяці тому Володимир Зеленський дав завдання уряду, парламенту та іншим відомствам, а вони взялися їх виконувати. Та замість щоденних звітів про пророблену роботу практично щодня ми чули про новий скандал у лавах "Слуг народу".</b>
      </p>
      <p>Цього тижня парламентарі знов взялись за своє. Я не про кнопкодавство, на якому упіймали чергового депутата, тепер вже з Опоплатформи "За життя". Я про "турборежим".</p>
      <blockquote>Цікаво: <a href="https://24tv.ua/pyat_vazhlivih_rishen_yaki_ukrayintsyam_zaborguvala_verhovna_rada_n1241917">П'ять важливих рішень, які українцям заборгувала Верховна Рада</a></blockquote>
      <p>В перший же свій робочий день цього тижня депутати взялись працювали не до 6 години, як по плану, а до 8 вечора. Це і перезавантаження ДБР, і антирейдерський законопроект, і ще кількадесятків законопроектів.</p>
      <p>Потім ще депутати взялись і за ухвалення виборчого кодексу, який заборгували вже як кілька місяці, і подолали Вето Президента. А також нарешті проголосували за обмеження власної недоторканості – поки лише в 1 читанні. Чекали цього моменту майже 3 місяці.</p>
      <aside>Власне депутати вирішили, що будуть ще і на наступному тижні працювати мінімум 1 день, аби все встигнути, а на останньому в році пленарному тижні взятись за закон про землю. І, звісно, виявилось, що після вальяжного темпу роботи в останній місяць, депутати вирішили знову сидіти по 10 годин в Раді.</aside>
      <p>Проте не тому що захотілось згадати студентські часи і безсонні ночі передноворічної сесії. А в декого з нових депутатів вони не так давно були. Мої джерела у "Слузі народу" розповідають, що нещодавно з ними зустрівся президент і спитав чи справді вони хочуть спокійненько поїхати в кінці грудня "на канікули" чи хочуть обмінюватись новорічними подарунками в Раді. Бо заборгували купу рішень, які він з імператорським виглядом вимагав від них і уряду до Нового року.</p>
      <p>Я тут просто мушу додати, що <b>в нашій парламентсько-президентській республіці Президент не може давати вказівки уряду і Раді.</b> Бо він з урядом приблизно на рівних – виконавча гілка влади. Не можу я зараз піти і дати вказівку журналісту з "медведчуківського" каналу: не бери коментарі у депутатів, які називають себе "опозиціонерами", а насправді колаборанти, що працюють на Путіна. Дуже б хотіла дати таку вказівку, але "тупо" нема повноважень.</p>
      <figure>
        <img src="https://24tv.ua/resources/photos/news/620_DIR/201912/1245859_10354993.jpg?201912112950"/>
        <figcaption>Володимир Путін</figcaption>
      </figure>
      <p>Але про що це я, коли така дрібниця, як "сфера компетенції" зупиняла наших Президентів. "Вказівки" уряду роздавав і попередник Зеленського. І попередник попередника, і так далі. Не згадую, щоб Віктор Ющенко давав вказівки, але там ще трохи гірша ситуація була. Але це так, ліричний відступ.</p>
      <p>Уряд і Рада вже виконали, скажімо так, прохання Президента і<b> розробили законодавство щодо легалізації ігорного бізнесу</b>. Ухвалили, але лише в 1 читанні відкриття ринку землі, легалізацію видобутку бурштину і створення служби фінансових розслідувань. Також уряд презентував концепцію кредитів для малого бізнесу, посилення відповідальності за ведення тіньового бізнесу. Всі пам'ятають касові апарати.</p>
      <figure>
        <img src="https://24tv.ua/resources/photos/news/620_DIR/201912/1245859_10355004.jpeg?201912113244"/>
        <figcaption>Володимир Зеленський</figcaption>
      </figure>
      <p>Але в більшість цих рішень мала бути ухвалена в цілому до 1 грудня, а цього не сталось, от тепер Рада і повернулась до старого-доброго "турборежиму". Треба ж якось владі зупинити падіння рейтингу. Але тільки цим не обмежились. Задля реабілітації репутації партії у "Слузі народу" підготували "етичний кодекс депутата" і цілком серйозно збираються його ухвалити.</p>
      <aside>3 основних пунктів: за кнопкодавство депутат має скласти мандат, і за невиконання половини рішень фракції, або голосування проти (більше третини рішень фракції виходь із неї). А і ще одне – "не брехати" і не "паплюжити честь фракції".</aside>
      <p>Одразу проглядається, що фракція хоче таким чином вирішити кілька наболілих для неї проблем – проблеми з голосуваннями, коли певні групи "Слуги народу" не голосують за потрібні рішення. Найчастіше в важливих голосування тут відмічається так звана група Коломойського, і те що депутати розповідають про зарплати у конвертах, або пропозиції хабарів чим продукують скандали. А тепер головне. Зізнаюсь, я сміялась, коли дізналась, <b>хто запропонував ухвалити етичний кодекс депутата</b>.</p>
      <p>Так, уявіть, це реально запропонував найодіозніший депутат "Слуги народу" Олександр Дубінський. Принаймні один із найодіозніших. Ви розумієте, що етичний кодекс написала людина, яка написала в фейсбуці на адресу працівників Нацбанку.</p>
      <figure>
        <img src="https://24tv.ua/resources/photos/news/620_DIR/201912/1245859_10354973.jpg?201912112641"/>
        <figcaption>Дубінський про працівника Нацбанку</figcaption>
      </figure>
      <p>І тепер Нацбанк просить Разумкова покарати за ці матюки самого Дубніського. Нормальний такий "знавець етикету". А ще за що виключати людей з фракції пропонує визначати людина, яка працювала на каналі олігарха Коломойського і видавала в ефір програму з певними ознаками замовності, а тепер має у власності 23 квартиру і 17 авто, і пояснює це заробітком у 90-х.</p>
      <p>Людина називає свою фракцію "Слугами МВФ", ретранслює небезпечні меседжі Коломойського. І людина, яку разом з ще десятьма "слугами народу" колеги підозрювали в отриманні хабаря від Антона Яценка за збереження його схеми. Звісно, ще тоді <b>він переконував, що це брехня і він збирається вимагати відповідальності для депутата зі "Слуги народу"</b>, який зробив це публічним. І ось, можливість виникла. І що саме парадоксальне йому цю можливість збирається надати керівництво фракції.</p>
      <figure>
        <img src="https://24tv.ua/resources/photos/news/620_DIR/201912/1245859_10355011.jpg?201912113443"/>
        <figcaption>Антон Яценко</figcaption>
      </figure>
      <p>Звісно, нащо виключати з фракцію людину, яка імовірно може працювати в інтересах олігарха Коломойського, і постійно продукує скандали, і завалює важливі голосування, як то було з остаточним скасуванням недоторканості. Краще ж дати цій людині написати "внутрішні правила" для партії, і згідно з ним виганяти людей із фракції.</p>
      <p>До речі Максим Бужанський, якого так само, як і Олександра Дубінського, <b>називають неформальним куратором так званої групи Коломойського. </b>В той час, як його колега пропонує етичний кодекс, кидається з кулаками на свого колегу Гео Лероса. Ніби-то захищаючи честь своєї колеги, яку, до речі, теж називають лояльною до олігарха.</p>
      <figure>
        <img src="https://24tv.ua/resources/photos/news/620_DIR/201912/1245859_10355018.jpg?201912113614"/>
        <figcaption>Олександр Дубінський</figcaption>
      </figure>
      <p>Зовсім все логічно роблять, щоб припинити падіння власного рейтингу, і рейтингу президента. О, хай ще і Бужанський долучиться до написання етичного кодексу.</p>
      <aside>Можна хоч супермегатурборежим увімкнути і дійсно ухвалити десяток реформістських законопроектів. Але поки "етичні кодекси" для партії пише Дубінський, журналісти викривають на таємних зустрічах з олігархами і смотрящими працівників адміністрації Президента, як то було із поїздкою Богдана на весілля до смотрящого за Мінюстом.</aside>
      <p>Та зустріччю Смірнова із Хорошковським, а їх після цього не виключають із фракції чи звільняють, а намагаються виправдати. Ні етичні кодекси, ні турборежими не допоможуть. До речі, днями з'явилась інформація, що тимчасово виконуючим обов'язки звільненого Романа Труби стане саме заступник Богдана – Андрій Смірнов. Його ніби збирався призначити президент.</p>
      <figure>
        <img src="https://24tv.ua/resources/photos/news/620_DIR/201912/1245859_10355061.jpg?201912114706"/>
        <figcaption>Роман Труба</figcaption>
      </figure>
      <p>Та джерела в "Слузі народу" переконують, що це не так. Що в Офісі Президента розуміють репутаційні ризики, і тому це скоріше буде заступник Генпрокурора – Трепак. Але не знаю, чи достатньо буде після всього лише не призначати більше одіозних і не позбуватись їх.</p>
      <blockquote>Читайте також: <a href="https://24tv.ua/kasentniy_skandal_ofisu_prezidenta_shho_bude_z_dbr_ta_romanom_truboyu_n1238370">Касентний скандал Офісу Президента: що буде з ДБР та Романом Трубою</a></blockquote>
      <p>Не можна однією рукою реформувати, а іншою продовжувати дерибанити або "не бачити", коли це хтось робить поряд. Інакше рейтинг буде продовжувати падати, а з падінням підтримки українців і шанси протистояти системі. Якщо звісно це взагалі хтось збирався робити.</p>
      <p><a href="https://24tv.ua/obmin_polonenimi_u_formati_vsih_na_vsih_u_rosiyi_nazvali_termini_provedennya_n1245886">Обмін полоненими у форматі "всіх на всіх": у Росії назвали терміни проведення</a> сьогодні 5866</p>
      <anchor name="comAnch"/>
    </article>
  </body>
</html>