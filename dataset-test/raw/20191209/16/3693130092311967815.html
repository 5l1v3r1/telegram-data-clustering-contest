<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ot-toplarken-dik-arazide-duserek-yuvarlanan-yasli-kadin-hayatini-kaybetti-1219695.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:42:00+00:00"/>
    <meta property="og:title" content="Ot toplarken dik arazide düşerek yuvarlanan yaşlı kadın hayatını kaybetti"/>
    <meta property="og:description" content="Rize'nin merkeze bağlı Yenikale köyünde hayvanları için ot toplarken dik arazide düşerek yuvarlanan yaşlı kadın hayatını kaybetti."/>
  </head>
  <body>
    <article>
      <h1>Ot toplarken dik arazide düşerek yuvarlanan yaşlı kadın hayatını kaybetti</h1>
      <h2>Rize'nin merkeze bağlı Yenikale köyünde hayvanları için ot toplarken dik arazide düşerek yuvarlanan yaşlı kadın hayatını kaybetti.</h2>
      <address>
        <time datetime="2019-12-09T16:42:00+00:00">09 Dec 2019, 16:42</time>
      </address>
      <p>Edinilen bilgiye göre, <b>Yenikale köyünde</b> 67 yaşındaki<b> Veciye Saruhan, </b>hayvanlarına ot toplarken dik olan arazide dengesini kaybederek yuvarlandı.</p>
      <p>Eşine yardım etmek için araziye giden Osman Saruhan, eşine seslenmesine rağmen bulamayınca aramaya başladı. Saruhan, eşinin hareketsiz halde yerde yattığını fark ederek yardım istedi. Olay yerine gelen jandarma ve sağlık ekipleri, yaşlı kadının hayatını kaybettiğini belirledi. Nöbetçi savcının olay yerinde yaptığı incelemenin ardından <b>Veciye Saruhan'ın </b>cansız bedeni <b>Adli Tıp Kurumuna </b>götürüldü.</p>
      <figure>
        <img src="https://images.bursadabugun.com/editor/haber/09122019/aw877780-07-5dee6b247f8be.jpg"/>
      </figure>
      <p>Olayla ilgili soruşturma devam ediyor.<br/> </p>
    </article>
  </body>
</html>