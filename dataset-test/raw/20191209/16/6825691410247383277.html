<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/kaunas/nusikaltimai-ir-nelaimes/kauno-gatvese-ir-toliau-laksto-girti-vairuotojai-943324"/>
    <meta property="og:site_name" content="Kauno diena"/>
    <meta property="article:published_time" content="2019-12-09T16:38:00+00:00"/>
    <meta property="og:title" content="Kauno gatvėse ir toliau laksto girti vairuotojai"/>
    <meta property="og:description" content="Gruodžio 2 – 8 dienomis Kauno pareigūnai tikrino, kaip transporto priemonių vairuotojai bei pėstieji eismo dalyviai laikosi Kelių eismo taisyklių (KET)."/>
  </head>
  <body>
    <article>
      <h1>Kauno gatvėse ir toliau laksto girti vairuotojai</h1>
      <address><time datetime="2019-12-09T16:38:00+00:00">09 Dec 2019, 16:38</time> by <a rel="author">Kauno.diena.lt inf.</a></address>
      <p>
        <b>Gruodžio 2 – 8 dienomis Kauno pareigūnai tikrino, kaip transporto priemonių vairuotojai bei pėstieji eismo dalyviai laikosi Kelių eismo taisyklių (KET).</b>
      </p>
      <p>Nustatyti septyni vairuotojai, kurie vairavo transporto priemones nors buvo vartoję alkoholio. Penkiems vairuotojams nustatytas lengvas girtumo laipsnis, vienam vidutinis ir dar vienam – sunkus girtumo laipsnis.</p>
      <p>Gruodžio 8 d. apie 17.20 val. Kaune, Savanorių pr., pareigūnams patikrinimui sustabdžius įtartinai manevruojantį automobilį „Opel Astra“, paaiškėjo, kad jį vairuoja neblaivus asmuo. Vyrui (gim. 1982 m.) nustatytas sunkus girtumas (2,95 prom.).</p>
      <p>Taip pat išaiškinti ir du neblaivūs dviratininkai. Gruodžio 2 d. apie 20 val. Kėdainių r., Pagirių mstl., patikrinimui sustabdytas dviratininkas. Patikrinus dviratininką (gim. 1954 m.) alkoholio matuokliu, šiam nustatytas lengvas girtumo laipsnis – 1,22 prom.</p>
      <p>Praėjusią savaitę pareigūnai užfiksavo devynis pėsčiųjų eismo dalyvių padarytus KET pažeidimus. Taip pat pareigūnai nustatė 13 asmenų, vairavusių transporto priemones, tačiau neturinčių teisės to daryti.</p>
      <p>Primename, jog tokios eismo saugumo užtikrinimo priemonės bus vykdomos ir toliau, o vairuotojus raginame kelyje laikytis KET, būti kantriems ir atidiems.</p>
      <p>Kauno apskrityje šiais metais žuvo 24 eismo dalyviai (pernai iki gruodžio mėnesio pabaigos – 25), dar 751 sužeisti (pernai – 620).</p>
    </article>
  </body>
</html>