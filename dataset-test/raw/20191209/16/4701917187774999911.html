<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/lopusina-kako-je-srpska-policija-stvorila-albansku-mafiju-video/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T16:01:00+00:00"/>
    <meta property="og:title" content="ЛОПУШИНА: Како је српска полиција створила албанску мафију? (ВИДЕО)"/>
    <meta property="og:description" content="Гост најновије емисије „Људске приче и разговори“ био је Марко Лопушина, дугогодишњи српски новинар и публициста , који је скоро целу своју новинарску каријеру посветио оргенизованом ктриминалу на подручју бивше Југославије."/>
  </head>
  <body>
    <article>
      <h1>ЛОПУШИНА: Како је српска полиција створила албанску мафију? (ВИДЕО)</h1>
      <address><time datetime="2019-12-09T16:01:00+00:00">09 Dec 2019, 16:01</time> by <a rel="author">Правда</a></address>
      <p>
        <b>Гост најновије емисије „Људске приче и разговори“ био је Марко Лопушина, дугогодишњи српски новинар и публициста , који је скоро целу своју новинарску каријеру посветио оргенизованом ктриминалу на подручју бивше Југославије.</b>
      </p>
      <p>Када прича о првим, послератним, криминалцима Лопушина наводи:</p>
      <p>- Комунисти су први југословенски мафијаши. Кад су дошли на власт отимали су црквене вредности, станове и куће, узимали су благо краљевине и препродавали странцима. Убијали недужне оптужујући их да су капиталисти само да би се домогли њиховог богатства. Три пуна воза са уметничким вредностима, накитом, златом и сребром је одлазило за иностранство од чега су се комунисти богатили.  Све су то продавали Западњацима.</p>
      <p>А није остао дужан ни Брозу, па додаје:</p>
      <p>- Јосип Броз Тито је био највећи историјски мафијаш на овим просторима. Из Албаније на Косово увео је неколико стотина хиљада Албанаца да би Срби постали мањина на Косову и Метохији. Тито је планирао да они буду непријатељи Срба а српска грешка је била у томе што од Албанаца нису направили лојалне Србији већ су их третирали као непријатеље чиме се оствари Брозов сан па су нам сад непријатељи.</p>
      <p>Лопушина каже да су Западњаци посебно Немци чистили своју злу нацистичку прошлост преко Срба, и сад се од нас очекује да будемо геноцидни и да се извинимо Американцима и НАТО што су нас бомбардовали, и да прихватимо све лажи које се причају о Србима.</p>
      <p>Па у свом препознатљивом стилу наставља:</p>
      <p>- Комунисти су касније организовали проблематичне људе или тадашње клинце да иду по свету и убијају противнике режима, а за узврат им нуде сигурну оазу у Србији.</p>
      <p>Али деведесете доносе велико зло, сва та мафија се враћа у време ратова, и дозвољава им се да се богате и сарађују са непријатељом. Мафија има свој интерес који није национални. У току рата они су сарађивали. Међусобно продавали нафту, цигаре и све шта је било исплативо, чак и ослобађали једни друге. Тако је Српка мафија постала веома утицајна након ратова исто као и Бошњачка или Хрватска.</p>
      <p>Након косовских терориста и трговине органима тај посао су наставиле бугарска и румунска мафија упадањем у Србију и отимањем младих људи. Углавном су им вадили бубрег па има и преживелих који о томе данас сведоче. Трговина људима је уносан бизнис за мафију. Та мафија се мора спречити, наглашава Марко Лопушина.</p>
      <p>О новим облицима криминала који тренутно бујају каже:</p>
      <p>- Педофили су много опасни, они почињу да се преко интернета самозадовољавају а онда постају ловци. Проблем интернета је лака доступност великом броју фотографија деце које педофили искоришћавају. А онда манипулацијом долазе до те деце.  Мора им се стати на пут, каже Лопушина који се осврће и на грешке данашњих родитеља који дозвољавају да им данашње, технологије и мобилни телефони „преузимају“ децу.</p>
      <p>- Ми деци дајемо да гледају ријалити програме где се велича проституција и криминал, млади то упијају и виде као потенцијалан успех. У томе морамо зауставити младе и вратити их на праве вредности. </p>
      <p>Шта је још рекао Марко Лопушина водитељу Миодрагу Станковићу погледајте у емисији.</p>
      <figure>
        <iframe src="https://www.youtube.com/embed/nYE-8HBT1ec" width="640" height="360" data-service="Youtube" scrolling="no"/>
      </figure>
      <p>Прочитајте <b><a href="https://www.pravda.rs/2019/12/9/radnik-koji-je-gradio-tvrdjavu-zemunskog-klana-u-silerovoj-siptar-je-bio-nemilosrdan-ljudi-su-samo-nestajali/"><b>ОВДЕ</b></a>   </b>шта је испричао радник који је градио тврђаву у Шилеровој.</p>
    </article>
  </body>
</html>