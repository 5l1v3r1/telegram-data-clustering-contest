<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/scopul-si-importanta-pensulelor-pentru-machiaj-20106782"/>
    <meta property="og:site_name" content="Cancan.ro"/>
    <meta property="article:published_time" content="2019-12-09T16:57:07+00:00"/>
    <meta property="og:title" content="Scopul și importanța pensulelor pentru machiaj"/>
    <meta property="og:description" content="Un machiaj senzațional depinde foarte mult de produsele cosmetice folosite, dar și de instrumentele utilizate pentru aplicarea acestora. Există o"/>
  </head>
  <body>
    <article>
      <h1>Scopul și importanța pensulelor pentru machiaj</h1>
      <address><time datetime="2019-12-09T16:57:07+00:00">09 Dec 2019, 16:57</time> by <a rel="author">A.N.</a></address>
      <p>
        <b>Un machiaj senzațional depinde foarte mult de produsele cosmetice folosite, dar și de instrumentele utilizate pentru aplicarea acestora. Există o varietate mare de <a href="https://makeup.ro/categorys/23463/">pensule de machiaj</a>, care pot fi confecționate atât din păr natural, cât și din cel sintetic. Dacă sunt făcute bine, cele sintetice sunt la fel de bune. Pensulele din fibre naturale se consideră a fi mai bune, deoarece uniformizează mai ușor produsele pe suprafața feței, lăsând doar cantitatea necesară. Pensulele cu fire sintetice sunt la fel de bune, chiar dacă au un preț mai scăzut. Acestea sunt mai potrivite pentru produsele cremoase și uleioase, deoarece nu absorb atât de intens și pot fi curățate mai ușor. </b>
      </p>
      <p>Unul dintre secretele machiajului impecabil este determinat de alegerea corectă a instrumentelor de make up. Astfel, rolul esențial le revine pensulelor, fără de care este imposibilă crearea unei arcade perfecte a ochiului, conturarea feței sau accentuarea unor sprâncene expresive. Pensulele de calitate înaltă, utilizate conform destinației, facilitează obținerea unui look impresionant.</p>
      <figure>
        <img src="https://www.cancan.ro/wp-content/uploads/2019/12/cancan.ro_2.jpg"/>
      </figure>
      <p>Machiajul de bază include câteva pensule indispensabile: </p>
      <p><b>Pensula pentru fond de ten </b>este prima de care avem nevoie, după aplicarea cremei de față și a bazei. Specialiștii recomandă ca aceasta să fie confecționată din peri sintetici, deoarece va fi mai ușor de curățat, eliminând eficient toate impuritățile de la o utilizare la alta. De regulă, pensula trebuie să fie deasă, moale și cu perii mai lungi, pentru a uniformiza produsul pe toată suprafața feței. Dacă fondul de ten are o textură mai densă, este recomandată utilizarea unui beauty blender sau a degetelor. </p>
      <p><b>Pensula pentru pudră </b>este cea mai stufoasă și moale, deoarece uniformizează cosmetica pe toată fața. De asemenea, poate fi utilizată pentru eliminarea surplusului de produse cosmetice. </p>
      <p><b>Pensula pentru fard de obraz</b> este la fel de importantă, deoarece oferă accent sculelor, corectând astfel ovalul feței. Cu ajutorul acesteia se aplică și bronzerul. Este important ca peria să fie stufoasă și moale, pentru a nu crea linii vizibile pe suprafața obrazului. </p>
      <p><b>Pensula evantai</b> are mai multe întrebuințări. Aceasta poate fi utilizată pentru aplicarea fardului de obraz, a pudrei sau a iluminatorului. </p>
      <p><b>Pensulele pentru farduri de ochi</b> sunt de mai multe tipuri, acestea poate fi plate, rotunjite, mai mari sau mai mici. Fiecare zonă a pleoapei trebuie machiată în conformitate cu tipul de fard ales și tipul de pensulă. Important este ca trecerea de la o nuanță la alta să fie bine retușată, pentru a nu arăta inestetic. Acest lucru se efectuează cu o pensulă rotunjită și ușor alungită. </p>
      <p><b>Pensula pentru sprâncene </b>are o formă oblică, plată, cu un profil subțire și este indispensabilă pentru crearea liniilor fixe ale acestora.</p>
      <p><b>Pensula pentru machiajul buzelor </b>permite trasarea unui contur perfect, creând efectul de buze pline. Aceasta este mai aspră și deloc pufoasă, pentru a aplica perfect rujul pe suprafața buzelor. </p>
      <figure>
        <img src="https://www.cancan.ro/wp-content/uploads/2019/12/cancan.ro_3.jpg"/>
      </figure>
      <p>De remarcat este faptul că pensulele pot fi utilizate divers, nu doar pentru zonele pentru care au fost predestinate. Spre exemplu o pensulă pentru buze poate fi folosită pentru a crea contur ochilor, sau una pentru sprâncene, pentru crearea liniei cu tuș de ochi. </p>
      <p>Un aspect important este igiena acestor instrumente pentru machiaj. În cazul în care acestea nu sunt curățate cu atenție după fiecare utilizare, ele pot deveni principalul focar de bacterii. Astfel, riscul de apariție a acneei sau a altor probleme ale tenului este foarte mărit. </p>
      <p>De regulă, pensulele trebuiesc spălate de cel puțin o dată pe săptămână, în cazul în care sunt utilizate de o singură persoană. Un make-up artist este obligat să dezinfecteze instrumentele după fiecare client. Specialiștii recomandă soluțiile pentru dezinfectare cu o compoziție slabă de alcool, în caz contrar, firele naturale ale pensulelor pot fi deteriorate. Amestecul de oțet și apă poate înlocui substanțele cu alcool. Pensulele pot fi clătite cu o loțiune demachiantă sau șampon delicat. </p>
      <figure>
        <img src="https://www.cancan.ro/wp-content/uploads/2019/12/cancan.ro_4.jpg"/>
      </figure>
      <p>Există 4 pași simpli pentru a avea grijă de pensule:</p>
      <ol>
        <li>Umeziți pensulele ținându-le cu perii în jos.</li>
        <li>Adăugați o cantitate potrivită de produs dezinfectant pe suprafața pensulelor. Masați fiecare instrument în parte, până la obținerea spumei dense. </li>
        <li>Clătiți pensulele cu perii în jos. Pentru menținerea perilor moi și sănătoși, aplicați puțin balsam de păr.</li>
        <li>Uscați pensulele eliminând excesul de apă folosind un prosop curat. Lăsați să se usuce în poziție orizontală.</li>
      </ol>
    </article>
  </body>
</html>