<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/batterie-di-nuova-generazione-al-via-il-progetto-europeo-investimento-da-32-miliardi"/>
    <meta property="og:site_name" content="FinanzaOnline"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Batterie di nuova generazione: al via il progetto europeo, investimento da 3,2 miliardi"/>
    <meta property="og:description" content="La Commissione europea ha approvato oggi un investimento di circa 3,2 miliardi di euro per progetti comuni di ricerca e innovazione e di prima produzione industriale per la realizzazione di …"/>
  </head>
  <body>
    <article>
      <h1>Batterie di nuova generazione: al via il progetto europeo, investimento da 3,2 miliardi</h1>
      <address><time datetime="2019-12-09T16:18:00+00:00">09 Dec 2019, 16:18</time> by <a rel="author">Valeria Panigada</a></address>
      <p>La Commissione europea ha approvato oggi un investimento di circa 3,2 miliardi di euro per progetti comuni di ricerca e innovazione e di prima produzione industriale per la realizzazione di batterie di nuova generazione in Europa. Si tratta di un progetto che coinvolge congiuntamente Belgio, Finlandia, Francia, Germania, Italia, Polonia e Svezia, e al quale partecipano 17 imprese europee, nonché piccole e medie imprese ed enti di ricerca.</p>
      <p>“L’obiettivo è quello di supportare le imprese nella produzione di batterie di nuova generazione, con ricadute positive sia in termini di sostenibilità ambientale che di competitività del sistema industriale europeo – ha dichiarato il Ministro dello Sviluppo economico Stefano Patuanelli – Grazie a questa misura, l’Italia mette in sicurezza e consolida con un piano di investimenti tra fondi pubblici e privati di circa 850 milioni di euro il suo presidio manifatturiero in questo settore strategico”.</p>
    </article>
  </body>
</html>