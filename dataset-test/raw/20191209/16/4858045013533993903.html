<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/florin-citu-da-bomba-zilei-klaus-iohannis-e-de-acord-sa-ii-fie-inghetat-salariul_1411283.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:05:07+00:00"/>
    <meta property="og:title" content="Florin Cițu dă BOMBA ZILEI: Klaus Iohannis e de acord să îi fie înghețat salariul"/>
    <meta property="og:description" content="Ministrul Finanţelor, Florin Cîţu, a declarat, luni, că a discutat cu preşedintele Klaus Iohannis despre situaţia actuală a economiei şi..."/>
  </head>
  <body>
    <article>
      <h1>Florin Cițu dă BOMBA ZILEI: Klaus Iohannis e de acord să îi fie înghețat salariul</h1>
      <address><time datetime="2019-12-09T16:05:07+00:00">09 Dec 2019, 16:05</time> by <a rel="author">Loredana Codruț</a></address>
      <p>Ministrul Finanţelor, Florin Cîţu, a declarat, luni, că a discutat cu preşedintele Klaus Iohannis despre situaţia actuală a economiei şi despre măsurile pe care le are în vedere pentru redresarea situaţiei, precizând că una dintre ele este îngheţarea salariilor demnitarilor, pe care o "acceptăm toţi", conform Mediafax.</p>
      <p>"Am discutat despre situaţia economiei, despre ce s-a discutat la ECOFIN şi despre buget, măsurile pe care le anunţasem public", a spus Cîţu, într-o conferinţă de presă, răspunzând la întrebarea ce a discutat cu preşedintele Klaus Iohannis.</p>
      <p>Întrebat dacă i-a prezentat preşedintelui şi măsura îngheţării indemnizaţiei sale, şeful de la Finanţe a precizat: "Am discutat despre toate măsurile, iar aceasta era inclusă. Este o măsură pe care şi-o asumă Guvernul şi mergem mai departe".</p>
      <p>Jurnaliştii au insistat să afle dacă Iohannis acceptă să-i fie îngheţat salariul, iar ministrul a răspuns afirmativ: "Acceptăm toţi".</p>
      <p>"Toată filosofia bugetului este construită pe eliminarea risipei şi de alocare a banului public cu prioritate către sectoarele care creează valoare adăugată. (...) Nu reducem cheltuielile, doar că nu va mai fi acel dezmăţ", a adăugat Cîţu.</p>
      <p>Ministrul a menţionat şi faptul că Ministerul Muncii lucrează la elaborarea unui act normativ privind interzicerea acumulării pensiei cu salariul, însă nu a dat detalii.</p>
      <p>El a mia spus că proiectul de buget pentru anul viitor va fi gata în perioada 15-20 decembrie.</p>
    </article>
  </body>
</html>