<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/india/2019/dec/09/dmk-mps-meet-congress-interim-chief-sonia-gandhi-o-her-birthday-3301479.html"/>
    <meta property="og:site_name" content="Dinamani"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="சோனியா பிறந்தநாள்: திமுக எம்.பிக்கள் நேரில் வாழ்த்து"/>
    <meta property="og:description" content="காங்கிரஸ் இடைக்காலத் தலைவர் சோனியாவின் பிறந்த நாளையொட்டி திமுக எம்.பிக்கள் அவருக்கு நேரில் சென்று வாழ்த்து தெரிவித்தனர்."/>
  </head>
  <body>
    <article>
      <h1>சோனியா பிறந்தநாள்: திமுக எம்.பிக்கள் நேரில் வாழ்த்து</h1>
      <address><time datetime="2019-12-09T16:18:00+00:00">09 Dec 2019, 16:18</time> by <a rel="author">DIN</a></address>
      <p><b>புது தில்லி: </b>காங்கிரஸ் இடைக்காலத் தலைவர் சோனியாவின் பிறந்த நாளையொட்டி திமுக எம்.பிக்கள் அவருக்கு நேரில் சென்று வாழ்த்து தெரிவித்தனர்.</p>
      <p>காங்கிரஸ் கட்சியின் இடைக்காலத் தலைவர் சோனியா காந்தி திங்களன்று தனது 73-ஆவது பிறந்தநாளை கொண்டாடுகிறார். இதையடுத்து பிரதமர் மோடி உள்ளிட்ட பல்வேறு தலைவர்கள் அவருக்கு வாழ்த்து தெரிவித்துள்ளனர். அதேபோல திமுக தலைவர் மு.க.ஸ்டாலினும் தனது ட்விட்டர் பக்கத்தில்  வாழ்த்துக்களை தெரிவித்துள்ளார். </p>
      <p>இந்நிலையில் சோனியா பிறந்த நாளையொட்டி திமுக எம்.பிக்கள் அவருக்கு நேரில் சென்று வாழ்த்து தெரிவித்தனர்.</p>
      <p>இதுதொடர்பாக திமுக தலைமையகம் வெளியிட்டுள்ள செய்திக்குறிப்பில், 'தலைவர் மு.க.ஸ்டாலின் சார்பில், இந்திய தேசிய காங்கிரசின் தலைவர் திருமதி. சோனியா காந்தி அவர்களின் பிறந்த நாளான இன்று (9.12.2019), புதுடெல்லியில், திருமதி சோனியாகாந்தி அம்மையாரை நேரில் சந்தித்த திராவிட முன்னேற்றக் கழக மக்களவை - மாநிலங்களவை உறுப்பினர்கள் பிறந்தநாள் வாழ்த்துகளை தெரிவித்தனர்' என்று தெரிவிக்கப்பட்டுள்ளது.</p>
      <p>இருப்பினும் ஹைதராபாத், உன்னாவ் உட்பட நாடு முழுவதும் பெண்களுக்கு எதிரான பாலியல் வன்கொடுமை மற்றும் படுகொலைகள் அதிகரித்து வருவதன் காரணமாக சோனியா, தனது பிறந்தநாளை கொண்டாடப்போவதில்லை என்று ஞாயிறன்றே தெரிவித்தது குறிப்பிடத்தக்கது. </p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>