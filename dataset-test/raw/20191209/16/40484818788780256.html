<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.windowsblogitalia.com/2019/12/sony-non-permettera-cross-play-ps4-minecraft/"/>
    <meta property="og:site_name" content="WindowsBlogItalia"/>
    <meta property="article:published_time" content="2019-12-09T16:00:05+00:00"/>
    <meta property="og:title" content="Dietro front, Sony annuncia il cross-play di Minecraft su PS4"/>
    <meta property="og:description" content="Phil Spencer ha apertamente diffuso la notizia che Sony non permetterà il cross-play del famoso gioco Minecraft sulla sua console."/>
  </head>
  <body>
    <article>
      <h1>Dietro front, Sony annuncia il cross-play di Minecraft su PS4</h1>
      <address><time datetime="2019-12-09T16:00:05+00:00">09 Dec 2019, 16:00</time> by <a rel="author" href="https://www.windowsblogitalia.com/" target="_blank">WindowsBlogItalia</a></address>
      <p><b>Phil Spencer</b> ha apertamente diffuso la notizia che <b>Sony non permetterà il cross-play del famoso gioco Minecraft sulla sua console</b>, al contrario di <a href="https://www.windowsblogitalia.com/2017/09/disponibile-la-beta-minecraft-better-together-update/"><b>Windows 10</b>,<b> Xbox</b>,<b> Android</b> e<b> Nintendo</b></a>.</p>
      <p><b>9 DICEMBRE 2019</b> |  A due anni dalla notizia della contrarietà circa il cross-play di Minecraft su PlayStation 4, <b>arriva l’annuncio di Sony del lancio della modalità cross-play di Minecraft, a partire da domani 10 dicembre</b> con il rilascio dell’aggiornamento Better Together, aggiungendosi a Xbox One, Windows 10, Nintendo Switch, iOS, Android e Gear VR.</p>
      <figure>
        <iframe data-src="https://twitter.com/PlayStation/status/1204053629398921216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Sony contro il cross-platform</h3>
      <p>In un’intervista rilasciata a <b>GameSpot</b>, Phil Spencer ha dichiarato:</p>
      <blockquote>
        <i>Parliamo sempre con Sony. Minecraft per PlayStation dovrebbe essere il nostro più grande gioco portato sulla loro piattaforma, in termini di vendite e gameplay. La stessa situazione è stata proposta a Nintendo: la compagnia si è subito mostrata favorevole. Sono nostri grandi sostenitori e continuiamo a collaborare con loro. Penso che ormai la visione di Sony sia diversa.</i>
      </blockquote>
      <p>Vi ricordiamo infatti che Microsoft quest’estate aveva annunciato la volontà di consolidare le varie versioni di Minecraft. Con l’aggiornamento <a href="https://www.windowsblogitalia.com/2017/09/disponibile-la-beta-minecraft-better-together-update/">Better Together</a> è stato anche <b>implementato il cross-play attraverso quasi tutte le piattaforme</b>. PlayStation è la grande assente; un’assenza che si sperava avesse un termine, ma a quanto pare non sarà così.</p>
      <blockquote>
        <i>Non voglio commentare troppo le scelte di marketing di Sony. So che il cross-play andrà avanti per ancora molto tempo. Se compro una console, devo poter giocare anche con i miei amici che non possiedono la stessa piattaforma. Minecraft è uno dei più grandi giochi che supportano il cross-platy e noi continueremo su questa strada, anche se altre compagnie non la pensano come noi.</i>
      </blockquote>
      <p>Le parole di Phil Spencer ci fanno capire che <b>difficilmente gli utenti PS4 potranno giocare a Minecraft con amici con altre console</b>. <i>Voi cosa ne pensate? Vorreste vedere il cross-play anche su Minecraft per PS4? </i>Fateci sapere la vostra opinione lasciando un commento.</p>
      <p>Fonte | <a href="https://www.gamespot.com/articles/xbox-boss-unsure-if-cross-play-with-ps4-will-happe/1100-6453994/">GameSpot</a></p>
    </article>
  </body>
</html>