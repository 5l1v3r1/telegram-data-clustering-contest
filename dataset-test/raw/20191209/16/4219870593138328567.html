<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novosti.rs/vesti/planeta.299.html:835042-Mladozenja-se-zaledio-u-sekundi-Zena-uletela-na-vencanje-i-viknula-Trebalo-je-ja-da-budem-mlada"/>
    <meta property="og:site_name" content="Вечерње новости"/>
    <meta property="article:published_time" content="2019-12-09T16:03:00+00:00"/>
    <meta property="og:title" content="Mladoženja se zaledio u sekundi: Žena uletela na venčanje i viknula: &quot;Trebalo je ja da budem mlada!&quot;"/>
    <meta property="og:description" content="Mladenci i gosti zbunjeno su gledali u ženu koja je u venčanici uletela na svadbu i prekinula prvi ples"/>
  </head>
  <body>
    <article>
      <h1>Mladoženja se zaledio u sekundi: Žena uletela na venčanje i viknula: "Trebalo je ja da budem mlada!"</h1>
      <address><time datetime="2019-12-09T16:03:00+00:00">09 Dec 2019, 16:03</time> by <a rel="author">NovostiOnline</a></address>
      <p>
        <b>Mladenci i gosti zbunjeno su gledali u ženu koja je u venčanici uletela na svadbu i prekinula prvi ples</b>
      </p>
      <p>Najveći košmar svake mlade jeste da se bivša devojka njenog izabranika pojavi na svadbi i napravi scenu. Stejsi Oven (29) iz Aberdera u Velikoj Britaniji mislila je da se to upravo njoj dogodilo kada je nepoznata žena u venčanici uletela na njenu svadbu i prekinula prvi ples.</p>
      <p>Stejsi je bila uverena da je misteriozna žena bivša draga njenog supruga Kerija, ali ispostavilo se da je kuma želela da iznenadi mladence tako što će unajmiti glumicu koja će upasti na proslavu i verno odglumiti ucveljenu bivšu.</p>
      <p>Nakon prvobitnog šoka svi su prasnuli u smeh, pogotovo mlada i mladoženja koji su se u pravi mah zaledili od šoka.</p>
      <p>– Pet meseci sam spremala tu zafrkanciju. Stejsi je očekivala nekakvo iznenađenje, a ja sam htela da joj priredim nešto ludo – rekla je kuma i dodala da su se svi prepali kada je glumica uletela u hotelski restoran, jer su mislili da je u pitanju zaista Kerijeva bivša.</p>
      <p>Stejsi kaže da je mladoženja bio prestravljan.</p>
      <p>- Plesali smo prvi ples, svetla su bila prigušena i nismo mogli da joj vidimo lice. Pomislila sam da je to jedna od Kerijevih bivših, a onda kad nam je prišla, prepoznala sam komičarku Dženuri Ris - rekla je Stejsi.</p>
      <figure>
        <img src="https://www.novosti.rs/upload/images/2019b//12/09n/mlada1.jpg"/>
      </figure>
      <p>Telegraf.rs</p>
      <related>
        <h4>Srodne vesti</h4>
        <a href="https://www.novosti.rs/vesti/naslovna/zanimljivosti/aktuelno.288.html:830735-Mladozenja-napravio-haos-pred-oltarom-Umesto-da-samo-kaze-da-Zeljko-jednim-potezom-iznenadio-sve-VIDEO"/>
        <a href="https://www.novosti.rs/vesti/naslovna/zanimljivosti/aktuelno.288.html:825338-CIRKUS-NA-SVADBI-U-NOVOM-BEOGRADU-Mlada-uzela-oruzje-ispalila-dva-metka-pa-povela-kolo-VIDEO"/>
        <a href="https://www.novosti.rs/vesti/naslovna/reportaze/aktuelno.293.html:824994-Svadba-joj-se-pretvorila-u-najgori-dan-u-zivotu-Htela-da-se-uda-sto-pre-jer-joj-je-majka-tesko-obolela-a-onda-je-sve-krenulo-po-zlu"/>
        <a href="https://www.novosti.rs/vesti/planeta.300.html:820345-Mladenci-iz-Sarajeva-svadbu-pretvorili-u-humanitarnu-akciju"/>
      </related>
    </article>
  </body>
</html>