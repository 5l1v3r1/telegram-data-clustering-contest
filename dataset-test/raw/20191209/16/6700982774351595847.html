<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/giovanni-porcella-ora-pro-nobis/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-12-09T16:46:38+00:00"/>
    <meta property="og:title" content="Giovanni Porcella – Ora pro nobis"/>
    <meta property="og:description" content="Porcella: «Quello che è arriva è sicuramente un derby della serie “si salvi chi può”». E ipotizza in attacco la strana coppia Pinamonti-Favilli"/>
  </head>
  <body>
    <article>
      <h1>Giovanni Porcella – Ora pro nobis</h1>
      <h2>Il giornalista di Primocanale: «Quello che è arriva è sicuramente un derby della serie “si salvi chi può”». E ipotizza in attacco la strana coppia Pinamonti-Favilli</h2>
      <address><time datetime="2019-12-09T16:46:38+00:00">09 Dec 2019, 16:46</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Non è il punto più basso delle stracittadine genovesi, ma quello che è arriva è sicuramente un derby di triste classifica della serie “si salvi chi può”. Quindi “Ora pro nobis”. Il Genoa non riesce a svoltare e la sua crisi continua. Terz’ultimo posto con la Sampdoria poco sopra. Mal comune mezzo gaudio si dirà, ma è una logica dannosa. I rossoblù non vincono da tempo, dal successo in rimonta sul Brescia alla prima di Thiago Motta sulla panchina, poi poco o nulla: ko con la Juve, semaforo rosso con l’Udinese pari a Napoli e a Ferrara altra sconfitta col Torino e un punto che non sai come valutarlo col Lecce. Una via crucis che logora i nervi. Si guarda al mercato di gennaio, peraltro senza troppe speranze, ma intanto la classifica è un incubo. Sabato tra i protagonisti non ci saranno Pandev e Agudelo, due punti fissi della formazione titolare di Thiago, la battaglia di Lecce lascia oltre ai rimpianti pure i danni. Così nel derby è rebus attacco, ma quello che può dare un po’ di speranza è il carattere mostrato nell’ultima partita e un gruppo che pare compatto mentre il gioco, puo’ piacere o no, un po’ si vede. Per un’ora nel Salento il Genoa è piaciuto poi le inesperienze o follìe hanno rovinato tutto, ma la tenacia dei nove rimasti a picchiarsi in area è una scarica di adrenalina che puo’ servire. Bisognerà capire se Saponara verrà recuperato e se Gumus verrà riammesso a corte anche se, insieme a Sanabria, sono spariti dai radar da tempo. Così per vincere il derby potrebbe anche spuntare la strana coppia Pinamonti (peraltro in dubbio) -Favilli che sulla carta non pare avere molto seguito visto l’idea di gioco del tecnico italo-brasiliano, ma che considerata la situazione non sarebbe da escluder a priori, altrimenti c’è il baby Cleonise in rampa di lancio e l’altro young Rovella che si scalda. Il Genoa gioca in casa, avrà piu’ tifosi che dovranno dimenticare tutto e pensare solo a spingere una squadra senza colpe per la pochezza espressa. Ma il fattore campo per il Grifo è saltato da tempo visto che il successo manca da tanto e stavolta Criscito e compagni non sono gli unici a scendere in campo preoccupati.</p>
      <p>
        <b>Giovanni Porcella – Grifhouse/Primocanale</b>
      </p>
      <p>
        <a href="http://www.primocanalesport.it/blog/giovanniporcella/2019/12/09/ora-pro-nobis/">
          <b>CLICCA QUI PER COMMENTARE L’ARTICOLO SUL BLOG DI GIOVANNI PORCELLA</b>
        </a>
      </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/genoa-anticipi-e-posticipi-fino-alla-terza-di-torno/"/>
        <a href="https://www.pianetagenoa1893.net/calciomercato/dimitris-kourbelis-genoa-rinnovo-panathinaikos/"/>
        <a href="https://www.pianetagenoa1893.net/primo-piano/venerdi-il-derby-primavera-a-recco/"/>
        <a href="https://www.pianetagenoa1893.net/primo-piano/derby-finora-sono-oltre-25mila-gli-spettatori-al-ferraris/"/>
        <a href="https://www.pianetagenoa1893.net/notizie/muamer-tankovic-convocato-svezia/"/>
        <a href="https://www.pianetagenoa1893.net/svisti-da-lontano/svisti-da-lontano-genoa-senza-attacco-al-derby-dovra-buttarla-sul-cuore-e-sulla-lotta/"/>
      </related>
    </article>
  </body>
</html>