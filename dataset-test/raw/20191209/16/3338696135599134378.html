<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://telewizjarepublika.pl/polak-dzgniety-nozem-w-holandii-zakrwawionego-przed-domem-znalezli-przechodnie,88489.html"/>
    <meta property="og:site_name" content="telewizjarepublika.pl"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Polak dźgnięty nożem w Holandii! Zakrwawionego przed domem znaleźli przechodnie"/>
    <meta property="og:description" content="34-letni Polak został pobity oraz dźgnięty nożem, kiedy po powrocie z pogrzebu w Polsce, pojawił się w holenderskim Roosendaal, gdzie pracował. Polaka zaatakował 20-latek, który pod jego nieobecność zajął jego pokój w domu, w którym dotychczas mieszkał."/>
  </head>
  <body>
    <article>
      <h1>Polak dźgnięty nożem w Holandii! Zakrwawionego przed domem znaleźli przechodnie</h1>
      <h2>34-letni Polak został pobity oraz dźgnięty nożem, kiedy po powrocie z pogrzebu w Polsce, pojawił się w holenderskim Roosendaal, gdzie pracował. Polaka zaatakował 20-latek, który pod jego nieobecność zajął jego pokój w domu, w którym dotychczas mieszkał.</h2>
      <address><time datetime="2019-12-09T16:12:00+00:00">09 Dec 2019, 16:12</time> by <a rel="author" href="https://telewizjarepublika.pl/K.B." target="_blank">K.B.</a></address>
      <p>Awantura miała miejsce w niedzielę po godz. 14 w jednym z domów w Roosendaal na południu Holandii.  34-letni mężczyzna przez kilka dni przebywał w Polsce - wyjechał na pogrzeb osoby z rodziny - tego dnia wrócił do Holandii.</p>
      <p>Kiedy wszedł do domu, okazało się, że jego pokój zajął inny mieszkaniec. Między mężczyznami doszło do kłótni. Zakończyła się ona dotkliwym pobiciem Polaka przez 20-latka.</p>
      <p>Napastnik wielokrotnie kopnął ofiarę, a na koniec dźgnął go nożem. Z pomocą innych mieszkańców domu wyrzucił Polaka na ulicę.</p>
      <p>Policję wezwali przechodnie, którzy zobaczyli krwawiącego mężczyznę leżącego na chodniku. 34-latek, za pośrednictwem tłumacza, wyjawił służbom, kto był napastnikiem. We wskazanym domu funkcjonariusze znaleźli liczne ślady krwi na ścianach. 20-latek został aresztowany.</p>
    </article>
  </body>
</html>