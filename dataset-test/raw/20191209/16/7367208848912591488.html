<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/12/09/leggi-notizia/argomenti/viabilita/articolo/doppia-chiusura-notturna-al-tunnel-di-tenda-per-lavori-di-manutenzione.html"/>
    <meta property="og:site_name" content="Targatocn.it"/>
    <meta property="article:published_time" content="2019-12-09T16:03:56+00:00"/>
    <meta property="og:title" content="Doppia chiusura notturna al tunnel di Tenda per lavori di manutenzione"/>
    <meta property="og:description" content="Dalle 22 di martedì 10 alle 6 di mercoledì 11 dicembre e dalle 22 di mercoledì 11 alle 6 di giovedì 12 dicembre"/>
  </head>
  <body>
    <article>
      <h1>Doppia chiusura notturna al tunnel di Tenda per lavori di manutenzione</h1>
      <h2>Dalle 22 di martedì 10 alle 6 di mercoledì 11 dicembre e dalle 22 di mercoledì 11 alle 6 di giovedì 12 dicembre</h2>
      <address><time datetime="2019-12-09T16:03:56+00:00">09 Dec 2019, 16:03</time> by <a rel="author">redazione</a></address>
      <p>Per consentire l’intervento di manutenzione dell’infrastruttura di telecomunicazione a servizio della galleria, il tunnel di Tenda, lungo la strada statale 20 “del Colle di Tenda e di Valle Roja”, sarà chiuso al traffico dalle 22 di martedì 10 alle 6 di mercoledì 11 dicembre e dalle 22 di mercoledì 11 alle 6 di giovedì 12 dicembre. </p>
      <p>Due chiusure notturne che si aggiungono allo<a href="http://www.targatocn.it/2019/12/09/leggi-notizia/argomenti/attualita/articolo/galleria-del-tenda-chiusa-per-lesercitazione-di-protezione-civile-italo-francese.html"> stop già annunciato per l’annuale esercitazione di protezione civile organizzata dalle Prefetture di Cuneo e delle Alpi Marittime</a>, prevedendo uno scenario di incidente e coinvolgendo tutti gli Enti interessati per simulare l’intervento in emergenza.  </p>
      <p>Per garantire lo svolgimento dell’esercitazione il tunnel di Tenda sarà chiuso al transito dalle 19 di giovedì 12 alle 2 di venerdì 13 dicembre.  </p>
      <p>L’esercitazione ha lo scopo di mettere in pratica e migliorare gli aspetti operativi, procedurali e di comunicazione della macchina dei soccorsi, in attuazione al Piano di Emergenza Binazionale.</p>
    </article>
  </body>
</html>