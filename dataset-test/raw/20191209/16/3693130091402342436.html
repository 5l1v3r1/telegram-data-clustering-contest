<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fed-baskani-hayatini-kaybetti-1219667.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="Fed Başkanı hayatını kaybetti"/>
    <meta property="og:description" content="8 yıl Fed Başkanlığı yapan 1980'lerde ABD'deki yüksek enflasyonla mücadelesiyle bilinen Paul Volcker 92 yaşında hayatını kaybetti."/>
  </head>
  <body>
    <article>
      <h1>Fed Başkanı hayatını kaybetti</h1>
      <h2>8 yıl Fed Başkanlığı yapan 1980'lerde ABD'deki yüksek enflasyonla mücadelesiyle bilinen Paul Volcker 92 yaşında hayatını kaybetti.</h2>
      <address>
        <time datetime="2019-12-09T16:07:00+00:00">09 Dec 2019, 16:07</time>
      </address>
      <p><b>Fed</b>'in eski başkanı <b>Paul Volcker </b>hayatını kaybetti. Bir süredir <b>prostat kanseri </b>tedavisi gören <b>Volcker</b>, 1980'li yıllarda<b> ABD</b>'yi çift haneli yüksek enflasyondan kurtaran kişi olarak biliniyordu.</p>
      <p><b>Küresel kriz dönemi</b>nde görüşleriyle <b>Wall Street</b> reformlarının öncüsü olarak anılan Volcker, kendi ismiyle anılan '<b>Volcker Kuralı</b>'nda bankaların kendi paralarıyla işlem yapmasını yasaklıyor ve hedge fonlar gibi riskli araçlara yapabilecekleri yatırımlara da sınırlama getiriyordu.</p>
      <p>1979 - 1987 yılları arasında görev yapan Volcker yüzde 20'yi aşan yüksek enflasyonla mücadele döneminde, bir gecede gösterge faizini 400 baz puan artırarak yüzde 15.5'e yükseltmişti.</p>
    </article>
  </body>
</html>