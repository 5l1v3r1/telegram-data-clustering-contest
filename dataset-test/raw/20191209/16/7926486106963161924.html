<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018190/%D8%A8%D8%B0%D8%B1%D9%BE%D8%A7%D8%B4-%D8%A8%D8%B1%D8%A2%D9%88%D8%B1%D8%AF%D9%87%D8%A7-%D8%AA%D8%BA%DB%8C%DB%8C%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%AF%D8%B1-%D8%AF%D9%88%D8%B1%D9%87-%D8%AC%D8%AF%DB%8C%D8%AF-%D8%B1%D8%A7-%D9%86%D8%B4%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T16:25:32+00:00"/>
    <meta property="og:title" content="بذرپاش: برآوردها تغییر حداکثری نمایندگان در دوره جدید را نشان می‌دهد"/>
    <meta property="og:description" content="عضو هیئت رئیسه مجلس نهم گفت: برآوردها تغییر حداکثری نمایندگان در دوره جدید را نشان می‌دهد."/>
  </head>
  <body>
    <article>
      <h1>بذرپاش: برآوردها تغییر حداکثری نمایندگان در دوره جدید را نشان می‌دهد</h1>
      <address>
        <time datetime="2019-12-09T16:25:32+00:00">09 Dec 2019, 16:25</time>
      </address>
      <p>
        <i>عضو هیئت رئیسه مجلس نهم گفت: برآوردها تغییر حداکثری نمایندگان در دوره جدید را نشان می‌دهد.</i>
      </p>
      <p>به گزارش مشرق، مهرداد بذرپاش، نماینده دوره نهم مجلس شورای اسلامی در دانشگاه گیلان گفت: مجلس گام دوم یعنی مجلس مستقل، مومنانه، حکیم، پرکار و دقیق. چنین مجلسی خصم الدوله نیست، ولی قطعا وکیل الدوله هم نخواهد بود. </p>
      <blockquote>بیشتر بخوانید:<br/><a href="https://www.mashreghnews.ir/news/1018188/%D9%86%D8%B2%D8%A7%D8%B9-%D8%A7%D8%B5%D9%84%D8%A7%D8%AD-%D8%B7%D9%84%D8%A8%D8%A7%D9%86-%D9%BE%D8%B3-%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D9%87%D8%A7">نزاع‌ اصلاح‌طلبان پس از ثبت‌نام‌ها</a></blockquote>
      <p>وی افزود: مشکل اصلی این روزهای مجلس، در راس امور نبودن آن است، چرا که تبدیل به یک متغیر وابسته شده است، آن هم وابسته به دولتی که ناکارآمدی‌اش صدای طرفدارانش را هم در آورده است. </p>
      <blockquote>ببینید:<br/><a href="https://www.mashreghnews.ir/photo/1018152/%D8%B9%DA%A9%D8%B3-%DA%86%D8%A7%D9%BE-%D8%AA%D8%B9%D8%B1%D9%81%D9%87-%D9%87%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA%DB%B9%DB%B8">عکس/ چاپ تعرفه‌های انتخابات۹۸</a></blockquote>
      <p>این نماینده ادوار مجلس تصریح کرد: اگر فریبکاران وارد مجلس شوند، شرایط ناگوار فعلی باز هم تکرار خواهد شد و برگشت به عقب ادامه خواهد یافت. </p>
      <p>بذرپاش گفت: قصه این روزهای کشور، تغییر مجلس را اجتناب ناپذیر کرده است. </p>
      <p>وی اظهار داشت: به استراحت فرستادن وزیر نفتی که کشور سالهاست خسارت تصمیمات او را می‌دهد، باقیات الصالحات نمایندگان فعلی مجلس در روزهای پایانی مسئولیت است. </p>
      <p>وی افزود: موج جوانان به میدان آمده و انفعال جبهه فریب، نویدبخش تغییر شرایط به نفع مردم است. </p>
      <p>عضو هیئت رئیسه مجلس نهم خاطرنشان کرد: برآوردها تغییر حداکثری نمایندگان در دوره جدید را نشان می‌دهد. </p>
      <p>وی تصریح کرد:  پس از اتفاقات مثبت چند ماهه اخیر در قوه قضائیه، امید است مجلسی مقتدر و شفاف تشکیل شود که مقدمه‌ی تشکیل دولتی با نشاط و خدمتگزار باشد. </p>
      <p>این نماینده دوره نهم مجلس گفت: دلمان برای رئیس جمهور هم می‌سوزد، چرا که بسیاری از مدیران ارشد دولتی حسابشان را از دولت جدا کرده‌اند، یا استعفا داده‌اند و یا سرگرم کارهای شخصی‌شان شده‌اند.</p>
      <p>بذرپاش گفت: دلمان برای لیست امیدی‌ها هم می‌سوزد؛ کسانی که آنان را فهرست‌بندی کرده‌اند، صراحتا می‌گویند انتخابمان اینها نبود، مجبور بودیم! ببینید این بنده‌های خدا دلشان برای چه کسانی می‌سوزد.</p>
      <p>منبع: فارس</p>
    </article>
  </body>
</html>