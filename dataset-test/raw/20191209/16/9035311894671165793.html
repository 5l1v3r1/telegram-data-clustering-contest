<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/150-bin-dolarlik-sanat-eseri-muzu-yiyen-ac-sanatci-cok-lezzetliydi"/>
    <meta property="og:site_name" content="euronews"/>
    <meta property="article:published_time" content="2019-12-09T16:19:39+00:00"/>
    <meta property="og:title" content="150 bin dolarlık sanat eseri muzu yiyen 'aç sanatçı': Çok lezzetliydi"/>
    <meta property="og:description" content="İtalyan sanatçı Maurizio Cattelan'ın 150 bin dolara satılan &quot;Komedyen&quot; adlı eserindeki muz, başka bir sanatçı tarafından afiyetle yendi. Eser, benzer durumun bir daha yaşanmaması için polis korumasına alındı."/>
  </head>
  <body>
    <article>
      <h1>150 bin dolarlık sanat eseri muzu yiyen 'aç sanatçı': Çok lezzetliydi</h1>
      <address><time datetime="2019-12-09T16:19:39+00:00">09 Dec 2019, 16:19</time> by <a rel="author">Tuba Altunkaya</a></address>
      <p>İtalyan sanatçı Maurizio Cattelan'ın 150 bin dolar değer biçilen eseri, başka bir sanatçı tarafından afiyetle yendi.</p>
      <p>"Komedyen" adlı eser duvara bantla yapıştırılmış bir muzdan oluşuyordu. Gürcistan asıllı Amerikan performans sanatçısı David Datuna, müzeyi gezen ziyaretçilerin arasında muzu banttan sökerek yedi ve "çok lezzetli" olduğunu söylemeyi de unutmadı. Üç kopyadan oluşan eserin ilki geçen hafta 120 bin dolara satılmıştı.</p>
      <p>Datuna'nın davranışı karşısında şaşkına dönen ziyaretçiler, duvarda asılı kalan bantla bol bol fotoğraf çektirdi. Datuna'nın eseri bozmadığını söyleyen galerinin sahibi Emmanuel Perrotin, muzun sadece bir fikir olduğunu belirterek duvara başka bir muz astı. Her ne kadar muzun bir fikir olduğu söylense de benzer durumun tekrar yaşanmaması için eser polis koruması altına alındı.</p>
      <ul>
        <li>
          <a href="https://tr.euronews.com/2019/12/08/120-bin-dolarlik-duvara-bantlanmis-muz-un-yenmesi-sonrasi-sanat-eseri-polis-korumasinda">Bir sanatçının 120 bin dolarlık 'Duvara bantlanmış muz'u yemesi sonrası eser polis korumasına alındı</a>
        </li>
        <li>
          <a href="https://tr.euronews.com/2019/12/06/duvara-bantlanmis-muz-120-bin-dolara-satildi">Duvara bantlanmış muz 120 bin dolara satıldı</a>
        </li>
        <li>
          <a href="https://tr.euronews.com/2019/11/26/almanya-da-unlu-muzeyi-soyan-hirsizlarin-goruntuleri-yayimlandi">Almanya'da ünlü müzeyi soyan hırsızların görüntüleri yayımlandı</a>
        </li>
      </ul>
    </article>
  </body>
</html>