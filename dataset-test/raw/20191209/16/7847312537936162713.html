<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/476835-juz-widac-os-kampanii-kandydat-prawdziwy-kontra-kreacja"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T16:08:33+00:00"/>
    <meta property="og:title" content="Wszystko wskazuje, że na tej właśnie osi rozstrzygną się wybory prezydenckie: kandydat prawdziwy kontra pełna kreacja"/>
    <meta property="og:description" content="Po drugiej stronie jest żart, sztuczność, ale i zasoby medialnych i finansowych oligarchów."/>
  </head>
  <body>
    <article>
      <h1>Wszystko wskazuje, że na tej właśnie osi rozstrzygną się wybory prezydenckie: kandydat prawdziwy kontra pełna kreacja</h1>
      <address><time datetime="2019-12-09T16:08:33+00:00">09 Dec 2019, 16:08</time> by <a rel="author" href="https://wpolityce.pl/autorzy/98-michal-karnowski" target="_blank">Michał Karnowski</a></address>
      <p>Czy oni mają ludzi aż za tak niemądrych? Dlaczego to wszystko jest takie sztuczne, tak bardzo (koślawo) reżyserowane? Zadawałem sobie te pytania w czasie ostatniego weekendu, obserwując kolejny spektakl, show, żeby nie powiedzieć cyrk, ruszającej kampanii prezydenckiej.</p>
      <p>W czasie sobotniego „Salonu Dziennikarskiego” na podobną uwagę <b>Wiktora Świetlika</b> odpowiedział <b>Piotr Semka</b>:</p>
      <blockquote>Dla was to sztuczne, nielogiczne, ale tu nie o was chodzi, a o tych, których uwiodą emocjami, swoją „uroczą historią”.</blockquote>
      <p>Też prawda.</p>
      <p>Jednak nie zmienia to faktu, że zarówno platformerska debata <b>Kidawa kontra Jaśkowiak</b> jak i niedzielne otwarcie sezonu przez Szymona Hołownię powiększyło jeszcze wrażenie, że jak na razie w tych wyborach prezydenckich poważny kandydat jest jeden - <b>Andrzej Duda</b>.</p>
      <p>Ten polityk nie musi udawać, wymyślać siebie na nowo, mówić to, co mu napiszą - nie musi zatem także czytać każdej wypowiedzi z kartki. Nie musi szukać w sondażach odpowiedzi, czy jest lewicowy czy prawicowy, bo ma prawdziwą osobowość. Bo jest prawdziwy.</p>
      <p>Stoi za nim prawie pięć lat kadencji w której zasadnicza obietnica podjęcia gruntownych reform naszego państwa i zwiększenia bezpieczeństwa została dotrzymana.</p>
      <p>Po drugiej stronie jest rażąca sztuczność, reżyseria, fałsz (patrz wyżej na rysunek Andrzeja Krauzego), ale i zasoby medialnych i finansowych oligarchów.</p>
      <p>Wszystko wskazuje, że na tej właśnie osi rozstrzygną się wybory prezydenckie: kandydat prawdziwy kontra pełna kreacja.</p>
      <p>Co wygra? W jakiejś mierze zależy to od każdego z nas.</p>
    </article>
  </body>
</html>