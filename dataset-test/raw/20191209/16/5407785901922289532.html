<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/kurulus-osman-4-bolum-2-fragmani-yayinlandi-12701701-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-12-09T16:25:12+00:00"/>
    <meta property="og:title" content="Kuruluş Osman 4. bölüm 2. fragmanı yayınlandı: Osman Bey, Bala Hatun'u kurtarabilecek mi?"/>
    <meta property="og:description" content="ATV ekranlarının sevilen dizisi Kuruluş Osman'ın merakla beklenen 4. bölüm 2. fragmanı yayınlandı. Kuruluş Osman'ın yeni bölüm fragmanında Osman Bey, kaçırılan Bala Hatun için harekete geçiyor ve 'Seni o bataklıktan kurtaracağım Bala' diyor. İşte Kuruluş Osman'ın 4. bölüm 2. fragmanı..."/>
  </head>
  <body>
    <article>
      <h1>Kuruluş Osman 4. bölüm 2. fragmanı yayınlandı: Osman Bey, Bala Hatun'u kurtarabilecek mi?</h1>
      <address>
        <time datetime="2019-12-09T16:25:12+00:00">09 Dec 2019, 16:25</time>
      </address>
      <p>Başrolünde <a href="https://www.haberler.com/burak-ozcivit/"><b>Burak Özçivit</b></a>'in yer aldığı Kuruluş Osman dizisinin 4. bölüm 2. fragmanı yayınlandı. Daha önce TRT 1 ekranlarında yayınlanan ve Diriliş Ertuğrul'un devamı niteliğinde olan Kuruluş Osman'ın yeni bölüm fragmanında Osman Bey, "Kanımda dolaşan deli taylar üzerine ant olsun ki diriliş ateşini yakacağım" sözleriyle bağımsız bir yeni devlet kurulacağını ifade ediyor.</p>
      <p>Fragmanın devamında Osman Bey, kaçırılan <a href="https://www.haberler.com/bala-hatun/"><b>Bala Hatun</b></a>'u kurtarmak için harekete geçiyor ve "Seni o bataklıktan kurtaracağım Bala" diyor.</p>
      <h3>KURULUŞ OSMAN 3. BÖLÜMDE NELER OLDU?</h3>
      <p>Can yoldaşı Aybars'ın katilini bulmak ve Tekfur cinayetinin izini sürmek için için gizlice kaleye giren Osman'ın yolu ahilerin hazinesini almak için kaleye sızmış olan rahibe ve rahip kılığındaki Bala Hatun, Gonca ve Tursun Bey ile kesişmişti. İşledikleri cinayeti Osman'ın üstüne atmaya çalışan Sofia ve Kalanoz, karşı hamle ile kalede olduğuna emin oldukları Osman'ı ortaya çıkarmak için Dündar Bey'in kızı Aygül'ü kaçırtıp kaleye getirtmişlerdi.</p>
      <figure>
        <img src="https://foto.haberler.com/haber/2019/12/09/kurulus-osman-4-bolum-2-fragmani-yayinlandi-12701701_6763_m.jpg"/>
      </figure>
      <p>Burçin'den aldıkları haberle harekete geçen Dündar Bey yanına Kayı beylerinden Bamsı ve Samsa'yı alarak kaleye gelmişti. Kale'ye gelen başka bir isim daha vardı; organize ettiği Tekfur suikastı başarısız olan Efendi Yannis'te artık kaledeydi. Her şeye rağmen kale askerlerinin içine sızan Osman, kaleye giren Bamsı Bey'e çarparak eline bir pusula tutuşturmuştu.</p>
      <figure>
        <img src="https://foto.haberler.com/haber/2019/12/09/kurulus-osman-4-bolum-2-fragmani-yayinlandi-12701701_5369_m.jpg"/>
      </figure>
      <p>Yapacaklarını zekice kurgulayan Osman, zindana atılmasına rağmen kurtulmuş ve Sofia'nın peşine taktığı avcı namlı Teokles'i esir almıştı. Helen ile Sofia'nın koridordaki koşuşturmasını gören Kalanoz, cinayet ortağı olan Sofia'nın başka işler karıştırmasından şüphelenerek peşine düşmüştü. Teokles'i yakalayan Osman'ın önü ise Edebalı'ya bağlı Akça Derviş, Pehlivan ve Zülfikar Derviş tarafından kesilmişti. Bu üçlünün ardından çıkan Bala Hatun, Osman'ı, Edebalı'ya götürmüştü.</p>
      <figure>
        <img src="https://foto.haberler.com/haber/2019/12/09/kurulus-osman-4-bolum-2-fragmani-yayinlandi-12701701_407_o.jpg"/>
      </figure>
      <h4>Haber Videosu</h4>
      <p>: <a href="https://www.haberler.com/video/kurulus-osman-4-bolum-2-fragmani-yayinlandi-12701701-videosu/">Kuruluş Osman 4. bölüm 2. fragmanı yayınlandı: Osman Bey, Bala Hatun'u kurtarabilecek mi?</a></p>
    </article>
  </body>
</html>