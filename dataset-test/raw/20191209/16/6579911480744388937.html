<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23540826-liga-1-partida-restanta-dintre-voluntari-fcsb-juca-februarie-programul-etapei-23.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T16:48:00+00:00"/>
    <meta property="og:title" content="Liga 1: Partida restantă dintre FC Voluntari și FCSB se va juca în februarie / Programul etapei a 23-a"/>
    <meta property="og:description" content="Partida dintre FC Voluntari și FCSB, contând pentru etapa a 18-a din Liga 1, a fost reprogramată în data de 6 februarie 2020, a anunțat LPF. Meciul ar fi trebuit să se joace pe 30"/>
  </head>
  <body>
    <article>
      <h1>Liga 1: Partida restantă dintre FC Voluntari și FCSB se va juca în februarie / Programul etapei a 23-a</h1>
      <address><time datetime="2019-12-09T16:48:00+00:00">09 Dec 2019, 16:48</time> by <a rel="author">Diana Ene</a></address>
      <p><b>Partida dintre FC Voluntari și FCSB, contând pentru etapa a 18-a din Liga 1, a fost reprogramată în data de 6 februarie 2020, a anunțat LPF. Meciul ar fi trebuit să se joace pe 30 noiembrie, dar a fost amânat din cauza condițiilor meteo.<br/></b><br/>La 30 noiembrie, jucătorii celor două echipe au ieşit la încălzire şi angajaţii clubului gazdă au trasat liniile de pe teren, însă meciul nu s-a jucat din cauza ploii care a făcut terenul impracticabil.<br/><br/>Astfel, confruntarea dintre FC Voluntari și FCSB a fost reprogramată pentru anul viitor. Meciul se va disputa la 6 februarie, pe stadionul Anghel Iordănescu din Voluntari, cu începere de la ora 20.00 și va fi transmis în direct de Look Sport, Digi Sport și Telekom Sport.<br/><br/>Competiția din Liga 1 va fi întreruptă pe 22 decembrie, după partida dintre FCSB și Craiova, care se va disputa de la ora 20:00. Meciurile se vor relua pe 31 ianuarie, când Craiova va întâlni Gaz Metan Mediaș, pe teren propriu, de la ora 20:30.<br/><br/><b>Programul etapei a 23-a din Liga 1:<br/></b><b><br/></b><b>Vineri, 31 ianuarie<br/></b><br/>Ora 20.30 Universitatea Craiova – Gaz Metan Mediaș<br/><br/><b>Sâmbătă, 1 februarie<br/></b><br/>Ora 14.00 Academica Clinceni - FC Voluntari<br/><br/>Ora 17.00 FC Hermannstadt – Sepsi OSK<br/><br/>Ora 20.00 Dinamo – Astra Giurgiu<br/><br/><b>Duminică, 2 februarie<br/></b><br/>Ora 17.00 Chindia Târgoviște - FC Botoșani<br/><br/>Ora 20.00 CFR Cluj - FCSB<br/><br/><b>Luni, 3 februarie<br/></b><br/>Ora 20.00 Politehnica Iași – FC Viitorul</p>
    </article>
  </body>
</html>