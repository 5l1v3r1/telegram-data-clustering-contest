<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-12-elkepeszto-dolgot-tettek-a-negyeves-ikrek-tragikus-autobalesetuk-utan/"/>
    <meta property="og:site_name" content="lokál"/>
    <meta property="article:published_time" content="2019-12-09T16:32:24+00:00"/>
    <meta property="og:title" content="Elképesztő dolgot tettek a négyéves ikrek tragikus autóbalesetük után"/>
    <meta property="og:description" content="Csaknem 60 métert mászott felfelé egy árokból egy négyéves ikerpár, miután autóbalesetet szenvedtek apjukkal - közölte a Washington állami rendőrség, hozzátéve, hogy a férfi meghalt a járműben."/>
  </head>
  <body>
    <article>
      <h1>Elképesztő dolgot tettek a négyéves ikrek tragikus autóbalesetük után</h1>
      <address><time datetime="2019-12-09T16:32:24+00:00">09 Dec 2019, 16:32</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/03/car-1531277_960_720-1280x853.jpg"/>
      </figure>
      <p>
        <b>Csaknem 60 métert mászott felfelé egy árokból egy négyéves ikerpár, miután autóbalesetet szenvedtek apjukkal – közölte a Washington állami rendőrség, hozzátéve, hogy a férfi meghalt a járműben.</b>
      </p>
      <p>A seattle-i KING-TV beszámolója szerint a 47 éves Corey Simmons péntek délután karambolozott a Washington állambeli Whidbey Islanden.</p>
      <p>A férfi nem volt bekötve, amikor a jármű fáknak csapódott, majd árokba gurult.</p>
      <p>A családtagok szerint az ikrek, miután kiszabadították magukat a hátsó ülésről, nagyjából 61 métert másztak felfelé, mire elértek az autóutat.</p>
      <p>A rendőrség szerint a lányokat végül kisebb sérülésekkel szállították kórházba, miután egy arra autózó nő észrevette őket és értesítette a hatóságokat.</p>
      <p>A Seattle-től 55 kilométerre északra történt baleset körülményeit jelenleg vizsgálják.</p>
    </article>
  </body>
</html>