<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/oshte-edno-ime-se-sprqga-za-bydesht-menidzhyr-na-evertyn-1413999.html"/>
    <meta property="og:site_name" content="SPORT LIVE"/>
    <meta property="article:published_time" content="2019-12-09T16:23:00+00:00"/>
    <meta property="og:title" content="Още едно име се спряга за бъдещ мениджър на Евертън"/>
    <meta property="og:description" content="По-рано днес ви съобщихме, че от отбора на Евертън са се свързали с бившия наставник на Арсенал Унай Емери във връзка с треньорския пост в клуба „Карамелите“ са без наставник от средата на миналата седмица, когато Марко Силва бе уволнен заради слаби резултати, кулминирали със загуба 2:5 в Мърсисайдското дерби срещу Ливърпул"/>
  </head>
  <body>
    <article>
      <h1>Още едно име се спряга за бъдещ мениджър на Евертън</h1>
      <address><time datetime="2019-12-09T16:23:00+00:00">09 Dec 2019, 16:23</time> by <a rel="author">Sportlive.bg</a></address>
      <p>По-рано днес ви съобщихме, че от отбора на <a href="https://www.sportlive.bg/tags/18697">Евертън</a> са се свързали с бившия наставник на Арсенал Унай Емери във връзка с треньорския пост в клуба. „Карамелите“ са без наставник от средата на миналата седмица, когато Марко Силва бе уволнен заради слаби резултати, кулминирали със загуба 2:5 в Мърсисайдското дерби срещу Ливърпул.</p>
      <p>В съботния мач срещу Челси отборът бе воден от клубната легенда Дънкан Фъргюсън, който записа успех с 3:1 срещу лондончани. Фъргюсън обаче надали ще получи постоянния треньорски пост в клуба, като собствениците вече са набелязали няколко кандидати. Един от тях е настоящият наставник на Монако <a href="https://www.sportlive.bg/tags/28274">Леонардо Жардим</a>. Португалецът е начело на „монегаските“ от 2014-та година насам, като успя да изведе тима до титлата в Лига 1 през 2017-та година, както и до полуфинал в Шампионската лига. През миналата есен Жардим бе уволнен от Монако заради слаби резултати, но впоследствие бе върнат в тима в началото на годината и успя да спаси „монегаските“ от изпадане.</p>
      <p>Ако Жардим бъде назначен, той ще продължи португалската линия в Евертън, след като предният наставник Марко Силва също беше португалец. <i><a href="https://www.sportlive.bg/worldfootball/england/Kovach-ne-iska-da-e-bezraboten-predlaga-se-na-anglijski-timove-1413893.html">А ето кой още е сред кандидатите за треньор на „карамелите“.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Evertyn-vyzkrysna-pri-Fyrgyusyn-greshki-v-zashtita-zakopaha-Chelsi-1413458.html"/>
        <a href="https://www.sportlive.bg/worldfootball/england/Fyrgyusyn-Koj-ne-bi-iskal-da-byde-menidzhyr-na-Evertyn--1413301.html"/>
        <a href="https://www.sportlive.bg/worldfootball/england/Edin-ot-top-menidzhyrite-e-otkazal-na-Evertyn-1413274.html"/>
        <a href="https://www.sportlive.bg/worldfootball/england/Qsno-e-koj-shte-poeme-Evertyn-sled-uvolnenieto-na-Silva-1413079.html"/>
        <a href="https://www.sportlive.bg/worldfootball/england/Unaj-Emeri-e-poluchil-predlozhenie-da-poeme-drug-klub-ot-Visshata-liga-1413962.html"/>
      </related>
    </article>
  </body>
</html>