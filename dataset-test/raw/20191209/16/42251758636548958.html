<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a317085-Na-danasnji-dan-Ludilo-Trejsija-i-13-za-33-VIDEO.html"/>
    <meta property="og:site_name" content="Sport Klub"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Na današnji dan: Ludilo Trejsija i 13 za 33! (VIDEO)"/>
    <meta property="og:description" content="Na današnji dan pre tačno 15 godina, košarkaš Hjuston Rokitsa Trejsi Mekgrejdi napravio je jedan od najvećih preokreta u istoriji NBA ubacivši neverovatnih 13 poena za svega 33 sekunde."/>
  </head>
  <body>
    <article>
      <h1>Na današnji dan: Ludilo Trejsija i 13 za 33! (VIDEO)</h1>
      <h2>Na današnji dan pre tačno 15 godina, košarkaš Hjuston Rokitsa Trejsi Mekgrejdi napravio je jedan od najvećih preokreta u istoriji NBA ubacivši neverovatnih 13 poena za svega 33 sekunde.</h2>
      <address><time datetime="2019-12-09T16:18:00+00:00">09 Dec 2019, 16:18</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/171253/jpeg/Trejsi-Mekgrejdi"/>
        <figcaption>Trejsi Mekgrejdi<cite>Stephen Dunn/Gettty Images</cite></figcaption>
      </figure>
      <p>San Antonio Sparsi su gostovali u Hjustonu, u teksaškom derbiju, i na 35 sekundi do kraja imali velikih osam poena prednosti (76:68).</p>
      <p>Njihova pobeda se tada nije dovodila u pitanje, ali je na scenu stupio veliki T-Mac. Sa fenomenalnih 13 poena u nizu, Mekgrejdi je kreirao preokret, doneo svom timu trijumf, a sebe vinuo u košarkaška nebesa.</p>
      <p>Ukupno četiri trojke, jedna uz faul, zaključno sa poslednjom na sekundu do kraja za konačan rezultat - 81:80.</p>
      <p>Nezaboravno! Podsetimo se kako je sve izgledalo.</p>
      <figure>
        <iframe src="https://www.youtube.com/embed/1jbtt6OGLms" width="620" height="381" data-service="Youtube" scrolling="no"/>
        <figcaption>
          <cite>You Tube</cite>
        </figcaption>
      </figure>
    </article>
  </body>
</html>