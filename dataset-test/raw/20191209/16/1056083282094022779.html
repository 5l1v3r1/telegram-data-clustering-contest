<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813718/%D8%AA%D8%B9%D8%AF%D8%A7%D8%AF-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%88%D9%84%DB%8C%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%DB%8C%D8%A7%D9%86-%D8%AF%D8%B1%D9%88%D9%87-%D8%A7%DB%8C-%D8%AE%D8%A8%D8%B1%DA%AF%D8%A7%D9%86-%D8%B1%D9%87%D8%A8%D8%B1%DB%8C-%D8%AF%D8%B1-%D8%AE%D8%B1%D8%A7%D8%B3%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-12-09T16:31:55+00:00"/>
    <meta property="og:title" content="تعداد داوطلبان اولین انتخابات میان دروه ای خبرگان رهبری در خراسان شمالی به ۵ نفر رسید"/>
    <meta property="og:description" content="ایسنا/خراسان شمالی سرپرست فرمانداری بجنورد تاکید کرد: دستگاه های اجرایی در روند برگزاری انتخابات بی طرف باشند."/>
  </head>
  <body>
    <article>
      <h1>تعداد داوطلبان اولین انتخابات میان دروه ای خبرگان رهبری در خراسان شمالی به ۵ نفر رسید</h1>
      <address><time datetime="2019-12-09T16:31:55+00:00">09 Dec 2019, 16:31</time> by <a rel="author">الهام آزادزاده</a></address>
      <p>ایسنا/خراسان شمالی سرپرست فرمانداری بجنورد تاکید کرد: دستگاه های اجرایی در روند برگزاری انتخابات بی طرف باشند.</p>
      <p>غلامرضا عوض زاده، روز دوشنبه، ۱۸ آذرماه در جلسه شورای اداری شهرستان بجنورد، با اشاره به لزوم برگزاری انتخاباتی باشکوه، از اداره ها و دستگاه ها خواست تا نیروی مورد نیاز و خودرو در اختیار ستاد انتخابات قرار دهند.</p>
      <p>سرپرست فرمانداری بجنورد با بیان اینکه شمار افراد ثبت نام شده داوطلبان نمایندگی اولین میاندوره پنجمین دوره مجلس خبرگان رهبری هم اکنون به پنج نفر رسیده است گفت: برخی از این تعداد در تهران ثبت نام کرده اند.</p>
      <p>وی افزود: باید مراقبت شود انتخابات در صحت و سلامت کامل برگزار و رای مردم به خوبی امانت داری شود.</p>
      <p>عوض زاده در ادامه افزود: اداره ها و دستگاه های اجرایی شهرستان باید با هم منسجم باشند و جزیره ای فکر نکنند.</p>
      <p>وی گفت: دستگاه‌های اجرایی مرکز استان مستقل از ادارات کل و استانداری است و به همین دلیل باید فعالیت آنها بیشتر نمود داشته باشد.</p>
      <p>انتهای پیام</p>
    </article>
  </body>
</html>