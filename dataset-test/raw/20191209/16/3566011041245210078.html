<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dana.ir/news/1553396.html/%d8%a2%d9%85%d8%b1%db%8c%da%a9%d8%a7-%d8%a8%d8%b1%d8%a7%db%8c-%d8%aa%d8%b6%d8%b9%db%8c%d9%81-%d8%ad%d8%b2%d8%a8-%d8%a7%d9%84%d9%84%d9%87-%d8%a7%d8%b2-%d8%af%d9%88%d9%84%d8%aa-%d9%84%d8%a8%d9%86%d8%a7%d9%86-%d8%a7%d8%b3%d8%aa%d9%81%d8%a7%d8%af%d9%87-%d9%85%db%8c-%da%a9%d9%86%d8%af"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="آمریکا برای تضعیف حزب‌الله از دولت لبنان استفاده می‌کند"/>
    <meta property="og:description" content="معاون رئیس شورای اجرایی حزب الله لبنان از تلاش آمریکا برای خارج کردن حزب الله از دولت این کشور و تامین منافع رژیم صهیونیستی خبر داد."/>
  </head>
  <body>
    <article>
      <h1>آمریکا برای تضعیف حزب‌الله از دولت لبنان استفاده می‌کند</h1>
      <h2>شیخ علی دعموش مطرح کرد:</h2>
      <address>
        <time datetime="2019-12-09T16:00:00+00:00">09 Dec 2019, 16:00</time>
      </address>
      <p>معاون رئیس شورای اجرایی حزب الله لبنان از تلاش آمریکا برای خارج کردن حزب الله از دولت این کشور و تامین منافع رژیم صهیونیستی خبر داد.</p>
      <p>به گزارش <a href="https://www.dana.ir/">شبکه اطلاع رسانی راه دانا</a>؛ به نقل از منابع خبری لبنان، شیخ علی دعموش معاون رئیس شورای اجرایی حزب الله در مراسمی تصریح کرد: اظهارات اخیر مایک پامپئو وزیر خارجه آمریکا مبنی بر اینکه تحرکات مردمی در لبنان فرصتی برای</p>
      <p>فشار بر حزب الله و تضعیف آن و خارج کردنش از معادله است، تایید می کند که دولت آمریکا با کمک اهرمهایش در داخل لبنان روی موج تحرکات مردمی سوار شد و از حضور خیابانی مردم و مشکلات آنها سوء استفاده کرد.</p>
      <p>وی افزود: آمریکا از تمام انواع فشار مالی، اقتصادی، سیاسی و رسانه ای استفاده کرد. آمریکا این کار را در راستای تلاش برای اجرایی کردن پروژه خود در لبنان و کسب اهدافی سیاسی انجام داد که مهمترین آن در هم شکستن معادله سیاسی</p>
      <p>برآمده از انتخابات پارلمانی لبنان و خارج کردن حزب الله و هم پیمانانش از دولت و تحمیل ساختاری دولتی بود که زیر سطله آمریکا باشد و تصویب و اجرای خواسته ها و اولویت های سیاسی را برعهده بگیرد که در راستای منافع آمریکا و اسرائیل باشد</p>
      <p>و به نفع لبنان نباشد و از جمله این خواسته ها و اولویت های سیاسی از ترسیم مرزها براساس شروط آمریکا و اسرائیل و استخراج نفت به نفع شرکت های آمریکایی و اسکان دائمی فلسطینی ها گرفته تا منزوی کردن مقاومت و گرفتن یکی از</p>
      <p>مهمترین اهرم های قدرت لبنان از این کشور در راستای منافع رژیم صهیونیستی است.</p>
      <p>انتهای پیام/</p>
    </article>
  </body>
</html>