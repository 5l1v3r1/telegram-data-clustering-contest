<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/601252/sti-larnaka-agkyrovolise-i-italiki-fregata-federico-martinengo"/>
    <meta property="og:site_name" content="SIGMALIVE"/>
    <meta property="article:published_time" content="2019-12-09T16:59:00+00:00"/>
    <meta property="og:title" content="Στη Λάρνακα αγκυροβόλησε η ιταλική φρεγάτα “Federico Martinengo”"/>
    <meta property="og:description" content="Στο λιμάνι της Λάρνακας για τρεις ημέρες αγκυροβόλησε η φρεγάτα του ιταλικού ναυτικού “Federico Martinengo”, στο πλαίσιο της «ναυτικής διπλωματίας» και της..."/>
  </head>
  <body>
    <article>
      <h1>Στη Λάρνακα αγκυροβόλησε η ιταλική φρεγάτα “Federico Martinengo”</h1>
      <address><time datetime="2019-12-09T16:59:00+00:00">09 Dec 2019, 16:59</time> by <a rel="author">SigmaLive</a></address>
      <p><b>Στο λιμάνι της Λάρνακας για τρεις ημέρες αγκυροβόλησε η φρεγάτα του ιταλικού ναυτικού “Federico Martinengo”, στο πλαίσιο της «ναυτικής διπλωματίας» και της διεθνούς συνεργασίας με χώρες με τις οποίες η Ιταλία διατηρεί σημαντικούς δεσμούς.<br/></b> <br/>Σύμφωνα με σημερινή ανακοίνωση της ιταλικής Πρεσβείας, η φρεγάτα βρέθηκε στο λιμάνι της Λάρνακας από τις 6 μέχρι τις 9 Δεκεμβρίου, υπό τη διοίκηση του υποναύαρχου Luca Di Giovanni.<br/> <br/>Η παρουσία της φρεγάτας στην Κύπρο είναι μέρος των δραστηριοτήτων του ιταλικού ναυτικού, στο πλαίσιο της διεθνούς συνεργασίας και τους διαλόγου με χώρες της περιοχής με τις οποίες η Ιταλία διατηρεί σημαντικές πολιτικές, διπλωματικές, οικονομικές και πολιτιστικές σχέσεις, προστίθεται.<br/> <br/>Το πλοίο φέρει το όνομα του υποναύαρχου Federico Martinengo που τιμήθηκε με το χρυσό μετάλλιο στρατιωτικής αξίας, καταλήγει η ανακοίνωση.<br/> <br/>Πηγή: ΚΥΠΕ </p>
    </article>
  </body>
</html>