<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/12/09/100-zakoniv-za-100-dniv-razumkov-rozpoviv-yak-pratsyuye-rada/"/>
    <meta property="og:site_name" content="Рубрика"/>
    <meta property="article:published_time" content="2019-12-09T16:45:07+00:00"/>
    <meta property="og:title" content="100 законів за 100 днів: Разумков розповів, як працює Рада"/>
    <meta property="og:description" content="Верховна Рада України за 100 днів роботи ухвалила 100 законопроектів. Відповідний відеозвіт у Facebook розмістив голова ВРУ Дмитро Разумков. “Отже, які 100 законів прийняла ВРУ за свої перші 100 днів. Перше – це боротьба з корупцією, одне з головних явищ, яке заважає розвиватися нашій державі. І ми зробили багато кроків для того, щоб почати з […]"/>
  </head>
  <body>
    <article>
      <h1>100 законів за 100 днів: Разумков розповів, як працює Рада</h1>
      <address><time datetime="2019-12-09T16:45:07+00:00">09 Dec 2019, 16:45</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/12/Verhovna-Rada-860x580-c-1.jpg"/>
      </figure>
      <p>
        <b>
          <b>Верховна Рада України за 100 днів роботи ухвалила 100 законопроектів.</b>
        </b>
      </p>
      <p>Відповідний відеозвіт у <a href="https://www.facebook.com/100005939985790/videos/1292246927649961/">Facebook</a> розмістив голова ВРУ Дмитро Разумков.</p>
      <p>“Отже, які 100 законів прийняла ВРУ за свої перші 100 днів. Перше – це боротьба з корупцією, одне з головних явищ, яке заважає розвиватися нашій державі. І ми зробили багато кроків для того, щоб почати з нею боротися”, – зазначив Разумков.</p>
      <p>Голова ВРУ зауважив, що друге завдання парламенту – це детінізація бізнесу та створення можливостей для залучення інвестицій, створення умов для роботи чесного відкритого бізнесу, який сплачує податки та створює нові робочі місця.</p>
      <p>“Справедливість – одна з головних та ключових вимог людей. Саме тому ми взяли курс на те, щоб змінити систему правосуддя та дійсно зробити правоохоронні органи незалежними. Мова йде про зміну системи”, – сказав Разумков.</p>
      <p>Окрім того, за словами голови ВРУ, відбулося посилення системи оборони та створення належних умов для української армії.</p>
      <p>“ВРУ забезпечила всіма інструментами уряд держави. Для того, щоб в країні взимку було тепло, комфортно та затишно”, – додав Разумков.</p>
      <p>Окрім того, ВРУ сконцентрувала роботу у напрямі соціального захисту.</p>
      <p>“Але це лише частина роботи, яку ми для себе запланували. ВРУ не буде зупинятися”, – підсумував голова ВРУ.</p>
      <p>Також<a href="https://rubryka.com/2019/12/09/razumkov-kazhe-shho-reforma-detsentralizatsiyi-bude-zavershena-najblyzhchym-chasom/"> Разумков каже, що реформа децентралізації буде завершена найближчим часом.</a></p>
      <p>Раніше он <a href="https://rubryka.com/2019/12/08/razumkov-zayavyv-shho-vid-rezultativ-normandskoyi-zustrichi-zalezhyt-majbutnye-ukrayiny/">заявив, що від результатів “нормандської зустрічі” залежить майбутнє України.</a></p>
    </article>
  </body>
</html>