<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/kulturport.hu/338190/Kirugtak_Gothar_Petert_a_szinmuveszeti_egyetemrol"/>
    <meta property="og:site_name" content="www.ma.hu"/>
    <meta property="article:published_time" content="2019-12-09T16:39:00+00:00"/>
    <meta property="og:title" content="Kirúgták Gothár Pétert a színművészeti egyetemről"/>
    <meta property="og:description" content="A Színház- és Filmművészeti Egyetem etikai bizottsága december 8-i ülésén összegezte és lezárta a Gothár Péter elleni etikai eljárást - írja az Index.Információjuk szerint egyöntetű döntés született: Gothár Péter oktatói szerződésének azonnali hatályú megszüntetését javasolja az etikai bizottság az SZFE vezetésének. Upor László rektorhelyettes az ajánlást elfogadta, Gothár Péter szerződését a mai nappal megszüntette.Gothár Pétert kirúgták és kitiltották a Katona József Színházból, mivel a budapesti színház vezetőségének tudomására jutott, hogy többször is &quot;erkölcsi határokat átlépő módon&quot; viselkedett egy dolgozóval szemben. A rendező a botrány kirobbanása után, november 20-án nyilatkozatban közölte, hogy nem megengedhető módon közelített egy kolléganőjéhez, és ezért bocsánatot kért, valamint etikai vizsgálatot kezdeményezett maga ellen az egyetemtől."/>
  </head>
  <body>
    <article>
      <h1>Kirúgták Gothár Pétert a színművészeti egyetemről</h1>
      <h2>Döntöttek a zaklatási botrányba keveredett rendező, Gothár Péter sorsáról a Színház- és Filmművészeti Egyetemen: megszüntették a szerződését.</h2>
      <address><time datetime="2019-12-09T16:39:00+00:00">09 Dec 2019, 16:39</time> by <a rel="author" href="http://www.ma.hu/tart/index" target="_blank">ma.hu</a></address>
      <p>A Színház- és Filmművészeti Egyetem etikai bizottsága december 8-i ülésén összegezte és lezárta a Gothár Péter elleni etikai eljárást - írja az Index.<br/><br/>Információjuk szerint egyöntetű döntés született: Gothár Péter oktatói szerződésének azonnali hatályú megszüntetését javasolja az etikai bizottság az SZFE vezetésének. Upor László rektorhelyettes az ajánlást elfogadta, Gothár Péter szerződését a mai nappal megszüntette.<br/><br/>Gothár Pétert kirúgták és kitiltották a Katona József Színházból, mivel a budapesti színház vezetőségének tudomására jutott, hogy többször is "erkölcsi határokat átlépő módon" viselkedett egy dolgozóval szemben. A rendező a botrány kirobbanása után, november 20-án nyilatkozatban közölte, hogy nem megengedhető módon közelített egy kolléganőjéhez, és ezért bocsánatot kért, valamint etikai vizsgálatot kezdeményezett maga ellen az egyetemtől.</p>
    </article>
  </body>
</html>