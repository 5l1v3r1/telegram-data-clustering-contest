<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-xtizontas%E2%80%A6-to-mellon"/>
    <meta property="og:site_name" content="24sports.com.cy"/>
    <meta property="article:published_time" content="2019-12-09T16:23:00+00:00"/>
    <meta property="og:title" content="Ανόρθωση: Χτίζοντας… το μέλλον !"/>
    <meta property="og:description" content="Ο νεαρός Κύπριος, εξαργύρωσε την πολύ καλή παρουσία του στην ομάδα, με νέο συμβόλαιο το οποίο εμπεριέχει νέες αυξημένες απολαβές και νέα ρήτρα που ξεπερνά της 600 χιλιάδες."/>
  </head>
  <body>
    <article>
      <h1>Ανόρθωση: Χτίζοντας… το μέλλον !</h1>
      <h2>Οποίος θέλει τον Μιχάλη, θα πρέπει να τα σκάσει αδρά</h2>
      <address><time datetime="2019-12-09T16:23:00+00:00">09 Dec 2019, 16:23</time> by <a rel="author">Χρυσόστομος Σουρκούνης</a></address>
      <p>
        <b>Ο νεαρός Κύπριος, εξαργύρωσε την πολύ καλή παρουσία του στην ομάδα, με νέο συμβόλαιο το οποίο εμπεριέχει νέες αυξημένες απολαβές και νέα ρήτρα που ξεπερνά της 600 χιλιάδες.</b>
      </p>
      <p>Η αναπροσαρμογή του συμβολαίου έχει γίνει από την προηγουμένη Παρασκευή (6/12), ωστόσο η επίσημη ανακοίνωση αναμένεται να γινεί μέσα στην εβδομάδα.</p>
      <p>Στην ομάδα της Αμμοχώστου γνωρίζουν πάρα πολύ καλά την αξία του Κύπριου μέσου και η προηγουμένη ρήτρα (250,000) που υπήρχε στο συμβόλαιο του Μιχάλη, ήταν αρκετά χαμηλή και δεν αντικατόπτριζε τις προοπτικές και τις δυνατότητες που έχει ο ποδοσφαιριστής.</p>
      <p>Το πρώτο του επαγγελματικό συμβόλαιο, υπογράφτηκε τον περασμένο Μάρτιο και μέσα σε ένα διάστημα εννέα μηνών, η διοίκηση της ομάδας του παρέχει νέο συμβόλαιο. Μέσα από αυτή την ενέργεια της διοίκησης μπορεί ευκολά να καταλάβει κανείς την ταχέα εξέλιξη που έχει ο Μιχάλης, αλλά συνάμα και την σκληρή δουλειά που κάνει ο ποδοσφαιριστής για να φτάσει σε αυτό το επίπεδο.</p>
      <p>Το ντεμπούτο του σε επίσημό αγώνα ο Μιχάλης, το έκανε την σεζόν 2016-2017 με αντίπαλο την ΑΕΚ στο τελευταίο αγώνα της σεζόν. Στην επόμενη αγωνιστική περίοδο μέτρησε ακόμη μια συμμετοχή με αντίπαλό τον Εθνικό, ωστόσο το απόγειο στην καριέρα του ήρθε την προηγουμένη σεζόν, καθώς πραγματοποίησε 16 συμμέτοχες.</p>
      <p>Στην φετινή σεζόν ο νεαρός μέσος, δεν μέτρα και πάρα πολλά λεπτά συμμέτοχης. Βέβαια αυτό οφείλεται και στην θέση την οποία αγωνίζεται , αφού στην μεσαία γραμμή της Ανόρθωσης υπάρχουν αρκετοί και ποιοτικοί ποδοσφαιριστές.</p>
      <p>Ωστόσο, ο Τιμούρ, στα δυο τελευταία παιχνίδια τον μετατόπισε στην άμυνα, δίνοντας του μάλιστα και την φανέλα βασικού στον τελευταίο αγώνα. Είναι δεδομένο ότι ο Τιμούρ, πιστεύει στις δυνατότητες του Μιχάλη και τον υπολογίζει στην φετινή ομάδα, άλλωστε δεν είναι τυχαίο το γεγονός ότι έδωσε το πράσινο φως για να γίνει αναπροσαρμογή στο συμβόλαιο του παίχτη.</p>
    </article>
  </body>
</html>