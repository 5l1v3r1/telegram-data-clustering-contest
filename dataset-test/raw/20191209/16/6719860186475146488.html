<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.oneindia.com/news/business/7th-pay-commission-latest-update-big-news-for-50-lakh-central-govt-employees-decision-on-increment-536801.html"/>
    <meta property="og:site_name" content="Oneindia"/>
    <meta property="article:published_time" content="2019-12-09T16:24:44+00:00"/>
    <meta property="og:title" content="7th Pay Commission: इस तारीख तक केंद्रीय कर्मचारियों के लिए बड़ी, सैलरी इंक्रीमेंट और प्रमोशन को लेकर सरकार का बड़ा ऐलान"/>
    <meta property="og:description" content="7th Pay Commission Latest Update: Big News for 50 Lakh Central Government employees, Modi Government release clarification on Increment and Promotion.नवंबर के अंत तक सैलरी बढ़ोतरी का फैसला लिया जाएगा, लेकिन अब तक ये इंतजार जारी है।"/>
  </head>
  <body>
    <article>
      <h1>7th Pay Commission: इस तारीख तक केंद्रीय कर्मचारियों के लिए बड़ी, सैलरी इंक्रीमेंट और प्रमोशन को लेकर सरकार का बड़ा ऐलान</h1>
      <address><time datetime="2019-12-09T16:24:44+00:00">09 Dec 2019, 16:24</time> by <a rel="author">Bavita Jha</a></address>
      <p>नई दिल्ली। 7th Pay Commission के तहत सैलरी बढ़ोतरी का इंतजार कर रहे लाखों केंद्रीय कर्मचारियों को अब तक ये तोहफा नहीं मिल पाया है। मीडिया रिपोर्ट्स में दावा किया जा रहा था कि नवंबर के अंत तक सैलरी बढ़ोतरी का फैसला लिया जाएगा, लेकिन अब तक ये इंतजार जारी है। वहीं अब खबरें आने लगी है कि दिसंबर के अंत तक मोदी सरकार कर्मचारियों की सैलरी बढ़ोतरी को लेकर कोई बड़ा निर्णय ले सकती है। अभी तक नरेंद्र मोदी सरकार ने सातवें वेतन आयोग की सिफारिशों के अनुसार न्यूनतम सैलरी में बढ़ोतरी को मंजूरी नहीं दी है।</p>
      <figure>
        <img src="https://hindi.oneindia.com/img/2019/06/x2-1559644287-jpg-pagespeed-ic--o7nwoi1xb-1561116205.jpg"/>
      </figure>
      <h3>केंद्रीय कर्मचारियों की सैलरी बढ़ोतरी</h3>
      <p>केंद्रीय कर्मचारियों को सैलरी बढ़ोतरी की उम्मीद है। 50 लाख केंद्रीय कर्मचारियों को उम्मीद है कि सरकार न्यूनतम वेतन में इजाफा कर सकती है। मीडिया रिपोर्ट्स के मुताबिक दिसंबर अंत तक सरकार केंद्रीय कर्मचारियों को नए साल का तोहफा दे सकती है।इससे पहले उम्मीद की जा रही थी कि सरकार केंद्रीय कर्मचारियों को वेतन बढ़ोतरी का तोहफा नवंबर में ही देगी, लेकिन कैबिनेट बैठक होने के बाद भी न्यूनतम वेतन को लेकर कोई ऐलान नहीं किया गया, जिसके बाद से कर्मचारियों को उम्मीद है कि सरकार दिसंबर के अंत तक या नये साल में न्यूनतम वेतन पर बड़ा फैसला कर सकती है। हालांकि आर्थिक सुस्ती ने सरकार की मुश्किलें बढ़ा रखी है। केंद्र सरकार चाह कर भी कर्मचारियों की न्यूनतम सैलरी में इजाफा नहीं कर पा रही है, क्योंकि अगर सरकार कर्मचारियों के न्यूनतम वेतन में बढ़ोतरी करती है तो इससे अतिरिक्त आर्थिक बोझ पड़ेगा।</p>
      <figure>
        <img src="https://hindi.oneindia.com/img/2019/06/2-1560178438.jpg"/>
      </figure>
      <h3>इंक्रीमेंट और प्रमोशन को लेकर बड़ा ऐलान</h3>
      <p>वित्त मंत्रालय के डिपार्टमेंट ऑफ एक्सपेंडिचर ने केंद्रीय कर्मचारियों के प्रोमोशन और इंक्रीमेंट को लेकर सेंट्रल सीविल सर्विसेज (Central Civil Services) के रूल 10, 2016 को लेकर सफाई जारी की है। इस नियम के मुताबिक केंद्रीय कर्मचारियों को 1 जनवरी या 1 जुलाई को उनके अप्वाइंटमेंट की तारीख के आधार पर इंक्रीमेंट मिलेगा। इस नियम के तहत केंद्रीय कर्मचारियों को प्रोमोशन और वित्तीय अपग्रेडेशन की सुविधा मिलती है।</p>
      <figure>
        <img src="https://hindi.oneindia.com/img/2019/08/xmodi-1565015039.jpg.pagespeed.ic.GzHuJXoVWX.jpg"/>
      </figure>
      <h3>सरकार ने इंक्रीमेंट को लेकर दी बड़ी सफाई</h3>
      <p>सरकार की ओर से कहा गया कि 1 जनवरी से लेकर 1 जुलाई के बीच में किए गए इंक्रीमेंट को लेकर 1 जनवरी को ही ग्रांट किया जाएगा। वहीं जिन केंद्रीय कर्मचारियों को 2 जुलाई से लेकर 1 जनवरी के बीच सैलरी बढ़ोतरी मिलनी है उन्हें अब 1 जुलाई को ग्रांट दिया जाएगा। डिपार्टमेंट ऑफ एक्सपेंडीचर की ओर से दी गई जानकारी के मुताबिक अगर किसी कर्मचारी 1 जनवरी या 1 जुलाई को प्रमोशन मिला है तो उसे अगले 1 जुलाई या 1 जनवरी को अगला लाभ मिलेगा। इंक्रीमेंट का लाभ एक साल पूरा होने के बाद ही मिलेगा।</p>
      <figure>
        <img src="https://hindi.oneindia.com/img/2019/11/x41-1574236357.jpg.pagespeed.ic.0JTse2Q_Dg.jpg"/>
      </figure>
      <h3>इंक्रीमेंट को लेकर सफाई</h3>
      <p>छठे वेतन आयोग तक कर्मचारियों का सालाना इंक्रीमेंट 1 जुलाई को होता था। जो कर्मचारी रिवाइज्ड पे स्ट्रक्चर के तहत 6 महीने पूरे कर लिए थे, उन्हें ही 1 जुलाई तक इंक्रीमेंट ग्रांट दिया जाता था, लेकिन सातवें वेतन आयोग में इसके लिए दो तारीखें तय की गई। 1 जनवरी और 1 जुलाई को इंक्रीमेंट की तारीख रखी गई।</p>
    </article>
  </body>
</html>