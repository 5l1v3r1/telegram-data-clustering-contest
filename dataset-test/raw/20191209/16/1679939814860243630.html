<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/avem-si-futsal-feminin-a-treia-editie-a-campionatului-national-va-debuta-sambata-14-decembrie-video_3061334.html"/>
    <meta property="og:site_name" content="PUBLIKA"/>
    <meta property="article:published_time" content="2019-12-09T16:32:11+00:00"/>
    <meta property="og:title" content="Avem şi FUTSAL FEMININ. A treia ediţie a Campionatului naţional va debuta sâmbătă, 14 decembrie (VIDEO)"/>
    <meta property="og:description" content="Noua ediţie a campionatului naţional de futsal feminin va debuta sâmbătă, 14 decembrie. În acest sezon vor participa 10 echipe, împărţite în două grupe. În faza play-off se vor califica primele patru clasate din fiecare grupă.În urma tragerii la sorţi, Ag"/>
  </head>
  <body>
    <article>
      <h1>Avem şi FUTSAL FEMININ. A treia ediţie a Campionatului naţional va debuta sâmbătă, 14 decembrie (VIDEO)</h1>
      <address><time datetime="2019-12-09T16:32:11+00:00">09 Dec 2019, 16:32</time> by <a rel="author">PUBLIKA.MD</a></address>
      <p>Noua ediţie a campionatului naţional de futsal feminin va debuta sâmbătă, 14 decembrie. În acest sezon vor participa 10 echipe, împărţite în două grupe. În faza play-off se vor califica primele patru clasate din fiecare grupă.<br/><br/>În urma tragerii la sorţi, Agarista Anenii Noi, deţinătoarea titlului, a fost repartizată în grupa B alături de Noroc Nimoreni, Narta Drăsliceni, Maximum Cahul şi Olimpia Budeşti. <br/><br/>SNC PRIN TELEFON: VLADIMIR COLBASIUC (tradus din rusă):<br/>” În fiecare an creşte numărul echipelor. În prezent avem 10 formaţii. Acest sezon este considerat o etapă de pregătire pentru echipa naţională de futsal către preliminariile Campionatului European din luna mai a anului viitor. ”<br/><br/>Din grupa A fac parte vicecampioana Alga Tiraspol, FC Cioburciu, echipa Școlii Sportive din Anenii Noi și două formații din Chişinău: Cherry Boom şi Real-Succes.<br/><br/>În prima etapă, Noroc va întâlni pe Olimpia, Narta va juca cu Maximum, Cherry Boom se va confrunta cu echipa Școlii Sportive din Anenii Noi, iar FC Cioburciu îşi va măsura puterile cu Real-Succes.<br/><br/>Campionatul național de futsal feminin se va desfăşura pentru a treia oară.</p>
    </article>
  </body>
</html>