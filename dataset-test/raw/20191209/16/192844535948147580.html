<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/game/1048241/"/>
    <meta property="og:site_name" content="Sanook"/>
    <meta property="article:published_time" content="2019-12-09T16:17:16+00:00"/>
    <meta property="og:title" content="Nintendo Switch จะไม่รอด? เมื่อ PS5 และ Xbox ใหม่กำลังมา"/>
    <meta property="og:description" content="ดุเดือดขึ้นทุกทีเมื่อ PlayStation 5 มีข่าวลือออกมาว่าจะเปิดตัวในปีหน้า ส่วนฝ่าย Microsoft ก็ไม่น้อยหน้า เพราะจะ Xbox รุ่นใหม่ออกมาเช่นกันกับโปรเจค Scarlett แต่สำหรับตลาดของเครื่องคอนโซลแล้ว ก็มีเจ้าใหญ่ๆ คือ PlayStation, Xbox, และ Nintendo Switch คำถามคือ แล้ว Nintendo Switch ล่ะ? มีอะไรจะไปต่อกรกับเครื่อง Spec สุดโหดทั้ง 2 เจ้าได้"/>
  </head>
  <body>
    <article>
      <h1>Nintendo Switch จะไม่รอด? เมื่อ PS5 และ Xbox ใหม่กำลังมา</h1>
      <address>
        <time datetime="2019-12-09T16:17:16+00:00">09 Dec 2019, 16:17</time>
      </address>
      <p>ดุเดือดขึ้นทุกทีเมื่อ PlayStation 5 มีข่าวลือออกมาว่าจะเปิดตัวในปีหน้า ส่วนฝ่าย Microsoft ก็ไม่น้อยหน้า เพราะจะ Xbox รุ่นใหม่ออกมาเช่นกันกับโปรเจค Scarlett <br/>แต่สำหรับตลาดของเครื่องคอนโซลแล้ว ก็มีเจ้าใหญ่ๆ คือ PlayStation, Xbox, และ <a href="http://www.sanook.com/game/1047817/">Nintendo Switch</a> คำถามคือ แล้ว Nintendo Switch ล่ะ? มีอะไรจะไปต่อกรกับเครื่อง Spec สุดโหดทั้ง 2 เจ้าได้</p>
      <p>ต้องอย่าลืมว่าเครื่องคอนโซลก็เปรียบเสมือนกับห้างสรรพสินค้าที่เป็นตัวกลาง ไม่ว่าห้างนั้นจะใหญ่ สวย หรือมี spec ดีเท่าใด ถ้าไม่มีร้านค้าหรือคนให้บริการ ก็ยากที่จะมีลูกค้าไปเดินจับจ่ายใช้สอย สำหรับเครื่องคอนโซลแล้ว ไม่ว่าจะมี spec แรงขนาดไหน รูปลักษณ์ดีเท่าใด หากไม่มีนักพัฒนาผลิต<a href="http://game.sanook.com/flashgame">เกม</a>ไปอยู่บนเครื่องคอนโซลนั้น ก็ยากที่จะมีผู้เล่นหรือลูกค้าที่จะซื้อเครื่องคอนโซลนั้น</p>
      <p>สำหรับ Nintendo Switch แล้ว ทาง Yacht Club <a href="http://game.sanook.com/flashgame">Game</a>s ผู้พัฒนา<a href="http://game.sanook.com/flashgame">เกม</a>อินดี้ชื่อดังอย่าง Shovel Knight Treasure Trove ที่ได้รับคะแนนจากนักวิจารณ์ในระดับดีมากคือ 91/100 และ 8.1 เต็ม 10 จากผู้เล่น (อ้างอิงจาก Metacritic) ได้ออกมาให้สัมภาษณ์กับ Express.co.uk ว่า แม้ว่า<a href="http://game.sanook.com/flashgame">เกม</a>นี้จะวางจำหน่ายบนคอนโซลหลักๆอย่าง PlayStation, PC (Steam), หรือ Xbox แต่ Nintendo Switch เป็นอุปกรณ์ที่ทำยอดขายได้ดีที่สุด</p>
      <p><a href="http://game.sanook.com/flashgame">เกม</a> Stardew Valley ก็เป็นอีกเกมอินดี้หนึ่งที่ทำยอดขายได้อย่างมหาศาลเมื่อเทียบกับอุปกรณ์อื่นๆ</p>
      <p>นอกจากเกมเมอร์ผู้เป็นเจ้าของ Nintendo Switch จะมีรสนิยมชื่นชอบเกมอินดี้แล้ว (ซึ่งมันส่งผลให้มีนักพัฒนาเกมอินดี้หลายเจ้าเลือกที่จะทำเกมลง Nintendo Switch) จุดเด่นอีกข้อของ Nintendo Switch คือความง่ายในการพกพา ซึ่ง Nintendo Switch นั้น ถูกออกแบบมาให้เหมาะกับการพกพาไปเล่นกับขณะเดินทาง ขณะเที่ยว หรือ ทำกิจกรรมนอกบ้านอื่นๆ (ลองจินตนาการแบกเครื่อง Xbox, PlayStation ไปเล่นขณะเที่ยวหรือเดินทาง)</p>
      <p>เพราะฉะนั้นแฟนๆ Nintendo Switch ก็อาจจะหายกังวลใจไปได้บ้าง เพราะไม่ว่า PlayStation หรือ Xbox มีเทคโนโลยีที่ล้ำขนาดไหน Nintendo Switch ก็ยังมีที่ยืนในตลาดอุปกรณ์คอนโซลอยู่</p>
      <footer><b>ขอขอบคุณ<br/></b>ข้อมูล :<a href="https://www.express.co.uk/entertainment/gaming/1214268/PS5-Xbox-Scarlett-Nintendo-Switch-indie-games-sales">Express</a>,<a href="https://www.metacritic.com/game/switch/shovel-knight-treasure-trove">Metacritic<br/></a>ภาพ :<a href="https://www.nintendo.com/switch/">Nintendo</a></footer>
    </article>
  </body>
</html>