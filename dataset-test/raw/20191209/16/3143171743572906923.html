<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/giardino-delle-luci-a-piazza-cairoli-biglietto-ancora-ridotto-2-euro-e-gratis-per-i-bimbi-sotto-i-10-anni.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T16:54:25+00:00"/>
    <meta property="og:title" content="Giardino delle Luci a piazza Cairoli, biglietto ancora ridotto. 2 euro e gratis per i bimbi sotto i 10 anni"/>
    <meta property="og:description" content="Verificate anche le concessioni sulle attività in corso"/>
  </head>
  <body>
    <article>
      <h1>Giardino delle Luci a piazza Cairoli, biglietto ancora ridotto. 2 euro e gratis per i bimbi sotto i 10 anni</h1>
      <address><time datetime="2019-12-09T16:54:25+00:00">09 Dec 2019, 16:54</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Verificate anche le concessioni sulle attività in corso</i>
      </p>
      <p>MESSINA – Prima 5 euro, <a href="https://www.tempostretto.it/news/piazza-cairoli-de-luca-via-il-telone-da-cantiere-e-biglietto-dimezzato.html?refresh_ce">poi 2,50</a>, ora 2 euro e, inoltre, i bambini con meno di dieci anni non pagano. Molte associazioni e semplici cittadini si sono resi disponibili ad acquistare biglietti per le famiglie più bisognose: per loro, dal lunedì al giovedì, costeranno 1,50.</p>
      <p>L’associazione “Messina in Centro” ha acconsentito alla nuova richiesta arrivata dall’amministrazione comunale. L’ingresso al Giardino delle Luci di piazza Cairoli sarà quindi permesso a tutti ad un costo contenuto, addirittura gratis in alcuni casi. E resterà accessibile fino al 7 gennaio.</p>
      <p>Stamattina, invece, era stato <a href="https://www.tempostretto.it/news/giardino-delle-luci-a-piazza-cairoli-rimosso-il-telone-della-discordia-foto.html">rimosso quell’orrendo telone </a>che deturpava la piazza. Decisioni tardive ma che, a questo punto, dovrebbero finalmente spegnere polemiche che sarebbe stato meglio evitare sin dall’inizio.</p>
      <p>Verificate anche le <b>concessioni </b>sulle attività in corso. “L’associazione pagherà regolarmente il canone di occupazione suolo così come previsto – dice il sindaco Cateno De Luca – e ha esibito, come richiesto, i contratti stipulati con Enel per l’alimentazione”.</p>
      <h3>Articoli correlati</h3>
    </article>
  </body>
</html>