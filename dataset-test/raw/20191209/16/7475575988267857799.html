<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/kultur-sanat/kastamonuda-ilk-kadin-mitinginin-100-yili-dolayisiyla-resim-ve-seramik-sergisi-h703621.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T16:40:25+00:00"/>
    <meta property="og:title" content="Kastamonu'da ilk kadın mitinginin 100. yılı dolayısıyla resim ve seramik sergisi"/>
    <meta property="og:description" content="KASTAMONU (AA) - Anadolu'nun işgaline karşı haklı seslerini duyurmak amacıyla 10 Aralık 1919'da ilk kadın mitinginin gerçekleştirildiği Kastamonu'da 100. yıl etkinlikleri kapsamında resim ve seramik sergisi açıldı. Üniversiteli..."/>
  </head>
  <body>
    <article>
      <h1>Kastamonu'da ilk kadın mitinginin 100. yılı dolayısıyla resim ve seramik sergisi</h1>
      <h2>KASTAMONU (AA) - Anadolu'nun işgaline karşı haklı seslerini duyurmak amacıyla 10 Aralık 1919'da ilk kadın mitinginin gerçekleştirildiği Kastamonu'da 100. yıl etkinlikleri kapsamında resim ve seramik sergisi açıldı. Üniversiteli...</h2>
      <address>
        <time datetime="2019-12-09T16:40:25+00:00">09 Dec 2019, 16:40</time>
      </address>
      <p><b>KASTAMONU</b> (AA) - Anadolu'nun işgaline karşı haklı seslerini duyurmak amacıyla 10 Aralık 1919'da ilk kadın mitinginin gerçekleştirildiği Kastamonu'da 100. yıl etkinlikleri kapsamında resim ve <b>seramik sergi</b>si açıldı.</p>
      <p>Üniversiteli Kadınlar Derneği Kastamonu Şubesi tarafından resim ve seramikten oluşan yaklaşık 160 eserin yer aldığı <b>sergi</b> Rıfat Ilgaz Kültür Merkezi'nde sanatseverlerin beğenisine sunuldu.</p>
      <p>Sergide eseri bulunanlardan Ceyda Çoksezen, gazetecilere yaptığı açıklamada, Leman Bengü, Sabriye Aral ve Latife Ergün’ün eserlerinden oluşan serginin bir ay açık kalacağını söyledi.</p>
      <p>Sergide, farklı ürünlerin yer aldığını belirten Çoksezen, "Olağanüstü güzel bir sergi salonu burası. Kastamonuluları sergimize bekliyoruz." dedi.</p>
      <p>- Serginin geliri öğrencilere bağışlanacak</p>
      <p>Sergide bulunan eserlerin bir bölümün satılmaya başladığını aktaran Çoksezen, "Sergide satılan eserlerin gelirleri Üniversiteli Kadınlar Derneğinin okuttuğu öğrencilere verilecek. Onların eğitimine katkı sağlamış olacağız." diye konuştu.</p>
      <p>Türk kadınının isterse her şeyi başaracağını kaydeden Çoksezen, "İlk kadın mitinginin 100. yıl dönümü nedeniyle böyle anlamlı bir günde sergimizi açtık. İlgi güzel, umarım artarak devam eder." ifadelerini kullandı.</p>
      <p>Açılışa Vali Yaşar Karadeniz, Belediye Başkanı Rahmi Galip Vidinlioğlu, Garnizon Komutanı Personel Albay Gamze Aydoğdu, kurum müdürleri ve sanatseverler katıldı.</p>
    </article>
  </body>
</html>