<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/azioni-rally-natale-bce-fed-elezioni-uk/"/>
    <meta property="og:site_name" content="Trend Online"/>
    <meta property="article:published_time" content="2019-12-09T16:58:00+00:00"/>
    <meta property="og:title" content="Azioni: si gioca ora il rally di Natale. I driver hot nel breve"/>
    <meta property="og:description" content="Per le Borse la settimana iniziata oggi sarà cruciale e decisiva visti i numerosi e importanti appuntamenti in agenda."/>
  </head>
  <body>
    <article>
      <h1>Azioni: si gioca ora il rally di Natale. I driver hot nel breve</h1>
      <h2>Per le Borse la settimana iniziata oggi sarà cruciale e decisiva visti i numerosi e importanti appuntamenti in agenda. Strappo rialzista o prese di profitto fino a fine mese?</h2>
      <address><time datetime="2019-12-09T16:58:00+00:00">09 Dec 2019, 16:58</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>La settimana di Borsa iniziata oggi è partita all'insegna della cautela per le Borse europee e Usa che hanno visto rientrare in parte l'entusiasmo alimentato venerdì scorso dai buoni dati sull'occupazione Usa.</p>
      <p>Gli investitori hanno preferito non sbilanciarsi all'inizio di un'ottava che dovrebbe rivelarsi cruciale e decisiva per le sorti dell'azionario fino a fine anno.</p>
      <h3>Borse caute: decisive le prossime sedute per il rally di Natale</h3>
      <p>Le prossime giornate infatti saranno scandite da una serie di importanti appuntamenti, da seguire con molta attenzione prima dell'appuntamento del 15 dicembre, quando è prevista l'entrata in vigore di nuovi dazi Usa contro la Cina, salvo progressi sul fronte dei rapporti commerciali tra Pechino e Washington.</p>
      <p>Nel corso di questa settimana è previsto un duplice appuntamento con le Banche Centrali visto che ci saranno i meeting della Fed e della BCE.</p>
      <p>Da entrambi non sono attesi interventi sui tassi di interesse, ma l'attenzione sarà rivolta alle indicazioni che potranno arrivare sulle prossime mosse in materia di politica monetaria.</p>
      <p>Tra gli appuntamenti chiave di questa ottava troviamo anche quello di giovedì, quando si terranno le elezioni politiche nel Regno Unito.</p>
      <p>Dall'esito delle stesse dipenderà il futuro percorso della Brexit, con inevitabili ripercussioni sugli asset inglesi e in misura indiretta su quelli europei in generale.</p>
      <p>Come detto prima questi market movers rivestono tutti un'importanza davvero rilevante per le Borse che proprio sulla base delle indicazioni che arriveranno nelle prossime giornate si giocheranno la possibilità di dare vita o meno al famoso rally di Natale.</p>
      <footer>
        <a href="https://www.trend-online.com/prp/azioni-rally-natale-bce-fed-elezioni-uk/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>