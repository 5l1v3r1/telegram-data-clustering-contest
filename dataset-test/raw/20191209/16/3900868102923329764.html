<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1565171/syriza-me-athlies-methodeyseis-o-mitsotakis-epicheirei-na-anakopsei-tis-koinwnikes-antistaseis"/>
    <meta property="og:site_name" content="NOOZ."/>
    <meta property="article:published_time" content="2019-12-09T16:19:00+00:00"/>
    <meta property="og:title" content="ΣΥΡΙΖΑ: Με άθλιες μεθοδεύσεις ο Μητσοτάκης επιχειρεί να ανακόψει τις κοινωνικές αντιστάσεις"/>
    <meta property="og:description" content="Τη δήλωση του αντιπρόεδρου των αστυνομικών υπαλλήλων Δυτικής Αττικής, Σπύρου Κρικέτου, ότι η παρούσα πολιτική ηγεσία &quot;τους έχει λύσει τα χέρια&quot; σχολιάζει με ανακοίνωσή του το γραφείο Τύπου του ΣΥΡΙΖΑ."/>
  </head>
  <body>
    <article>
      <h1>ΣΥΡΙΖΑ: Με άθλιες μεθοδεύσεις ο Μητσοτάκης επιχειρεί να ανακόψει τις κοινωνικές αντιστάσεις</h1>
      <address>
        <time datetime="2019-12-09T16:19:00+00:00">09 Dec 2019, 16:19</time>
      </address>
      <p>
        <b>Τη δήλωση του αντιπρόεδρου των αστυνομικών υπαλλήλων Δυτικής Αττικής, Σπύρου Κρικέτου, ότι η παρούσα πολιτική ηγεσία "τους έχει λύσει τα χέρια" σχολιάζει με ανακοίνωσή του το γραφείο Τύπου του ΣΥΡΙΖΑ.</b>
      </p>
      <p>«Μετά τις απαράδεκτες δηλώσεις του υπουργού Προστασίας του Πολίτη, Μ. Χρυσοχοΐδη, με τις οποίες κάλυψε πλήρως το όργιο της καταστολής που εξαπέλυσαν οι δυνάμεις της αστυνομίας την περασμένη Παρασκευή, η σημερινή δήλωση του αντιπρόεδρου των αστυνομικών υπαλλήλων Δυτικής Αττικής, Σπύρου Κρικέτου, έρχεται να επιβεβαιώσει αυτό που όλοι φοβόντουσαν», αναφέρει η ανακοίνωση, προσθέτοντας ότι «μιλώντας στον τηλεοπτικό σταθμό Σκάι ο κ. Κρικέτος δήλωσε ευθαρσώς ότι η παρούσα πολιτική ηγεσία "τους έχει λύσει τα χέρια"».</p>
      <p>«Είναι πλέον σαφές πως η κυβέρνηση Μητσοτάκη έχει υιοθετήσει τη στρατηγική της έντασης ως βασική πολιτική γραμμή. Με αυτές τις άθλιες μεθοδεύσεις, ο κ. Μητσοτάκης επιχειρεί να ανακόψει τις κοινωνικές αντιστάσεις και διεκδικήσεις και να επιβάλλει το νεοφιλελεύθερο αυταρχισμό του. Τα σχέδια του θα μείνουν στα χαρτιά», καταλήγει το σχόλιο του γραφείου Τύπου του ΣΥΡΙΖΑ.</p>
      <related>
        <a href="https://www.nooz.gr/greece/1565159/boyli-epikairi-eperwtisi-syriza-gia-synechi-fainomena-astynomikis-bias-kai-ayxisi-tis-egklimatikotitas"/>
        <a href="https://www.nooz.gr/greece/1565128/astynomiki-bia-sta-exarcheia-prospathei-na-mazepsei-ta-asymmazeyta-o-michalis-chrysochoidis"/>
        <a href="https://www.nooz.gr/greece/1565042/astynomiki-bia-sta-exarcheia-proklitiki-anakoinwsi-chrysochoidi-den-ypirxe-akraia-katastoli-videos-kai-pics-"/>
        <a href="https://www.nooz.gr/greece/1564895/sakellaridis-gia-astynomiki-bia-sta-exarcheia-oyte-anakoinwsi-apo-chrysochoidi-oyte-ede"/>
      </related>
    </article>
  </body>
</html>