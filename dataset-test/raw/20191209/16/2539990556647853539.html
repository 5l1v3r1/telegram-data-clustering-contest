<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2418754,Cybertruck-na-ulicach-Los-Angeles"/>
    <meta property="og:site_name" content="Polskie Radio"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="Cybertruck na ulicach Los Angeles"/>
    <meta property="og:description" content="Tesla Cybertruck jeszcze nie wszedł do masowej produkcji, a już wywołuje ogromne emocje i gorące dyskusje w świecie motoryzacyjnym i technologicznym.I choć od pierwszej oficjalnej prezentacji prototypu minęło zaledwie kilka dni, to uważnym obserwatorom nie umknęła przejażdżka, jaką Elon Musk urządził Cybetruck'iem po ulicach Los Angeles."/>
  </head>
  <body>
    <article>
      <h1>Cybertruck na ulicach Los Angeles</h1>
      <address>
        <time datetime="2019-12-09T16:00:00+00:00">09 Dec 2019, 16:00</time>
      </address>
      <p>
        <b>Tesla Cybertruck jeszcze nie wszedł do masowej produkcji, a już wywołuje ogromne emocje i gorące dyskusje w świecie motoryzacyjnym i technologicznym.I choć od pierwszej oficjalnej prezentacji prototypu minęło zaledwie kilka dni, to uważnym obserwatorom nie umknęła przejażdżka, jaką Elon Musk urządził Cybetruck'iem po ulicach Los Angeles.</b>
      </p>
      <p>Cybertruck Tesli ma prawie sześć metrów długości i 1,9 metra wysokości. Maszyna wykonana jest ze stali, materiału używanego do rakiet SpaceX, który może wytrzymać nawet pociski 9 mm, a wraz z pancernym szkłem czyni ją prawdziwym potworem na drodze.</p>
      <figure>
        <iframe data-src="https://twitter.com/TeslaRun/status/1198363743458955264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Pojazd został zaprojektowany w trzech modelach – z jednym silnikiem, osiągający maksymalną prędkość 175 km/h i zasięg 400 km; z dwoma silnikami (195 km/h i 480 km) oraz z trzema silnikami o analogicznych parametrach 210 km/h i 800 km, a prędkość 100 km/h auto osiąga w zaledwie 2,9 sekundy. Ceny pojazdów zapowiedziano od 39,9 tys. do 69,9 tys. dolarów.</p>
      <p> </p>
      <figure>
        <iframe data-src="https://twitter.com/JannatZafrin/status/1201438206551580672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Profil TeslaRun na Twitterze oszacował, że na Cybertruck'a zapisało się już ponad 350 tysięcy osób. Oznaczałoby to, że miłośnicy marki powierzyli producentowi więcej niż 35 mln dolarów.</p>
      <figure>
        <iframe data-src="https://twitter.com/Gizmodo/status/1204005192896827393?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Z kolei według magazynu "Arabian Business" policja w Dubaju ogłosiła, że wprowadzi Cybertruck'i do służby. Ma to pomóc poprawić bezpieczeństwo w miejscach turystycznych.  Nowy pojazd ekscentrycznego miliardera wejdzie do produkcji w 2021 r.</p>
      <figure>
        <iframe data-src="https://twitter.com/OfficialJoelF/status/1204047671432040449?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>
        <i>PolskieRadio24/Sławomir Dolecki/SW</i>
      </p>
      <p> </p>
    </article>
  </body>
</html>