<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=361441"/>
    <meta property="og:site_name" content="БИХ - РТРС"/>
    <meta property="article:published_time" content="2019-12-09T16:03:00+00:00"/>
    <meta property="og:title" content="Тегелтији достављена имена министара и замјеника из Српске и ХДЗ-а"/>
    <meta property="og:description" content="Предсједавајућем Савјета министара Зорану Тегелтији данас су достављена имена министара и замјеника министара из Републике Српске и ХДЗ-а, сазнаје Срна."/>
  </head>
  <body>
    <article>
      <h1>Тегелтији достављена имена министара и замјеника из Српске и ХДЗ-а</h1>
      <address>
        <time datetime="2019-12-09T16:03:00+00:00">09 Dec 2019, 16:03</time>
      </address>
      <p>
        <i>Предсједавајућем Савјета министара Зорану Тегелтији данас су достављена имена министара и замјеника министара из Републике Српске и ХДЗ-а, сазнаје Срна.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1529/152961.jpg"/>
        <figcaption>Зоран Тегелтија<br/>Фото: РТРС</figcaption>
      </figure>
      <p>За министарске позиције из СНСД-а предложени су Сташа Кошарац за министра спољне трговине и економских односа и Војин Митровић за министра транспорта и комуникација, док је <a href="https://www.rtrs.tv/vijesti/vijest.php?id=361426"><b>ДНС предложио Драшка Аћимовића</b> </a>из реда осталих за министра за људска права и избјеглице у Савјету министара.</p>
      <p>Када је ријеч о замјеницима министара из Републике Српске, за замјеника министра цивилних послова предложен је Синиша Илић из Уједињене Српске, за замјеника министра одбране Мирко Околић из СНСД-а и за замјеника министра безбједности Владимир Мијатовић из СП-а.</p>
      <p>Из ХДЗ-а достављена су имена Вјекослава Беванде за министра финансија и трезора, Јосипа Грубеше за министра правде и Анкице Гудељевић за министра цивилних послова.</p>
      <p>Јосип Бркић предложен је за замјеника министра иностраних послова, Мијо Крешић за замјеника министра одбране и Љиљана Ловрић за замјеника министра спољне трговине и економских односа.</p>
      <p>Предсједавајући Савјета министара Зоран Тегелтија у сриједу, 11. децембра, наставља консултације са бошњачким политичким партијама.</p>
      <p>Да би започео процес провјере кандидата за министре и замјенике министара у Савјету министара, неопходно је да приједлоге кандидата за ове позиције доставе и представници бошњачких политичких партија.</p>
    </article>
  </body>
</html>