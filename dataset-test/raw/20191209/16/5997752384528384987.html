<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rtv.rs/sr_ci/vojvodina/backa/izlozba-prvog-vrbaskog-fotografa-jozefa-pehana-u-vrbasu_1074459.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Изложба првог врбашког фотографа Јожефа Пехана у Врбасу"/>
    <meta property="og:description" content="У Врбасу је отворена изложба дела Јожефа Пехана, значајног сликара сецесије и првог врбашког фотографа. Његове слике, фотографије и делови намештаја, постаће део сталне поставке Градског музеја у Врбасу..."/>
  </head>
  <body>
    <article>
      <h1>Изложба првог врбашког фотографа Јожефа Пехана у Врбасу</h1>
      <h2>ВРБАС - У Врбасу је отворена изложба дела Јожефа Пехана, значајног сликара сецесије и првог врбашког фотографа. Његове слике, фотографије и делови намештаја, постаће део сталне поставке Градског музеја у Врбасу захваљујући породици Ђаконовић и Националном савету мађарске националне мањине.</h2>
      <address>
        <time datetime="2019-12-09T16:12:00+00:00">09 Dec 2019, 16:12</time>
      </address>
      <p>“Предмети још нису обрађени тако да сада имамо само презентацију дела предмета, иначе постоји група предмета који су везани за намештај и за уметничка дела која је откупио Национални савет мађарске националне мањине и дао на чување и управљање Градском музеју Врбас”, каже руководилац Градског музеја у Врбасу, Весна Гргуровић.</p>
      <figure>
        <img src="http://rtv.rs/sr_ci/vojvodina/backa/slike/2019/12/09/izlo-ba-jo-efa-pehana-vrbas-web.jpg"/>
        <figcaption>РТВ</figcaption>
      </figure>
      <p>Посебну вредност имају Пеханови акварели уграђени на ручно рађену гарнитуру за седење, коју је наследила и сачувала Јулија Ђаконовић, која каже да је у питању раритет у свету примењене уметности.</p>
      <p>"Моје је задовољство било да ово што смо моја сестра и ја наследиле да можемо да поделимо са Градским музејем Врбаса и захваљујући Националном савету Мађара у подршци свега овога, да нам се пружи могућност да оставимо овим новим поколењима и свима овима који су овде и који ће још доћи у музеј, надам се, да посете и да виде и да поделе са нама како се некада живело у Врбасу и да се ова баштина сачува", саопштила је Јулија.</p>
      <p>За наредну године у Градском музеју Врбаса планирају да уз помоћ историчара уметности обаве процену стања, неопходну рестаурацију и конзервацију уметничких дела.</p>
      <figure>
        <iframe src="https://www.youtube.com/embed/D2N-zUMclcI" width="560" height="314" data-service="Youtube" scrolling="no"/>
      </figure>
    </article>
  </body>
</html>