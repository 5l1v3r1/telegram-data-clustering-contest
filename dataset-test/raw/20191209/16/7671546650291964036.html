<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042916473"/>
    <meta property="og:site_name" content="Dnevnik"/>
    <meta property="article:published_time" content="2019-12-09T16:36:00+00:00"/>
    <meta property="og:title" content="Za jezom v Tržiču evakuirali 10 oseb zaradi uhajanja plina"/>
    <meta property="og:description" content="V naselju Za jezom v občini Tržič je občan poklical na pomoč zaradi vonja po plinu. Ker so meritve pokazale preveliko vrednost plina, so policisti evakuirali 10 ljudi. Zaprta je lokalna cesta od Raven naprej. Po prvih podatkih nevarnosti za eksplozijo ni, prepovedana pa je uporaba odprtega ognja."/>
  </head>
  <body>
    <article>
      <h1>Za jezom v Tržiču evakuirali 10 oseb zaradi uhajanja plina</h1>
      <address><time datetime="2019-12-09T16:36:00+00:00">09 Dec 2019, 16:36</time> by <a rel="author">us, STA</a></address>
      <p>
        <b>V naselju Za jezom v občini Tržič je občan poklical na pomoč zaradi vonja po plinu. Ker so meritve pokazale preveliko vrednost plina, so policisti evakuirali 10 ljudi. Zaprta je lokalna cesta od Raven naprej. Po prvih podatkih nevarnosti za eksplozijo ni, prepovedana pa je uporaba odprtega ognja.</b>
      </p>
      <slideshow>
        <figure>
          <img src="https://www.dnevnik.si/i/ag/2019/12/09/1227140.jpg"/>
          <figcaption>Za jezom v občini Tržič je prišlo do uhajanja plina.<cite>Foto: PGD Tržič</cite></figcaption>
        </figure>
        <figure>
          <img src="https://www.dnevnik.si/i/ag/2019/12/09/1227142.jpg"/>
          <figcaption>Za jezom v občini Tržič je prišlo do uhajanja plina.<cite>Foto: PGD Tržič</cite></figcaption>
        </figure>
      </slideshow>
      <p>Zapora lokalne ceste od Raven velja tako za pešce kot voznike. Omogočen je dostop samo za stanovalce in interventna vozila. Intervencija se je začela na podlagi klica krajana o vonju po plinu. Po prvih podatkih gre za preseženo koncentracija plina v meteorno-kanalizacijskem jašku. Zaenkrat so evakuirali dva bližnja objekta, kjer so meritve v notranjosti pokazale prisotnost plina.</p>
      <p>Območje okoli objektov je zavarovano. Po potrebi bodo glede na meritve območje evakuacije razširili. Na kraju je bil tudi distributer. Večje nevarnosti zaenkrat ni, razen v okolici jaška, kjer je območje tudi zavarovano. Prepovedana je uporaba odprtega ognja. Poškodovan ni nihče. Gasilci izvajajo požarno stražo.</p>
      <p>Sanacija se bo predvidoma začela v torek zjutraj, ko bodo izvedli nove meritve. Intervencijo vodi Gasilska reševalna služba Kranj, sodelujejo pa še prostovoljni gasilci iz Tržiča in Bistrice pri Tržiču.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042915887/kronika/v-eksploziji-plina-v-britofu-pri-kranju-sest-oseb-utrpelo-opekline-med-njimi-stirje-otroci-nihce-v-smrtni-nevarnosti"/>
      </related>
    </article>
  </body>
</html>