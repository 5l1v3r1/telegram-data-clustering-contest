<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/ministrul-iranian-de-externe-mohammad-javad-zarif-iranul-este-dispus-sa-discute-despre-un-eventual-schimb-de-prizonieri-de-amploare-cu-sua_1411302.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:35:13+00:00"/>
    <meta property="og:title" content="Ministrul iranian de Externe, Mohammad Javad Zarif: 'Iranul este dispus să discute despre un eventual schimb de prizonieri de amploare cu SUA'"/>
    <meta property="og:description" content="Ministrul iranian de Externe, Mohammad Javad Zarif, a declarat luni că Teheranul este deschis la negocieri cu Statele Unite în legătură cu un..."/>
  </head>
  <body>
    <article>
      <h1>Ministrul iranian de Externe, Mohammad Javad Zarif: 'Iranul este dispus să discute despre un eventual schimb de prizonieri de amploare cu SUA'</h1>
      <address><time datetime="2019-12-09T16:35:13+00:00">09 Dec 2019, 16:35</time> by <a rel="author">Remus Vlad</a></address>
      <p>Ministrul iranian de Externe, Mohammad Javad Zarif, a declarat luni că Teheranul este deschis la negocieri cu Statele Unite în legătură cu un schimb amplu de prizonieri între cele două țări, informează site-ul agenției de presă Reuters, potrivit MEDIAFAX.</p>
      <p>Oficialul iranian a scris luni pe Twitter că, în acest moment, „mingea este în terenul Statelor Unite”.</p>
      <p>„După ce am obținut eliberarea ostaticului nostru săptămâna trecută, suntem gata de un schimb mai amplu de prizonieri”, a spus Zarif.</p>
      <p>Declarația <a href="https://www.stiripesurse.ro/personalitati/ministru_591.html">ministru</a>lui iranian vine la câteva zile după ce un student american, care a fost reținut timp de trei ani în <a href="https://www.stiripesurse.ro/personalitati/iran_353.html">Iran</a> sub suspiciunea de spionaj a fost eliberat sâmbătă în cadrul unui schimb de prizonieri între cele două țări.</p>
      <p>CITEȘTE ȘI: <a href="https://www.stiripesurse.ro/raed-arafat-fondatorul-smurd-ameninta-ca-pleaca-din-romania_1411076.html">Raed Arafat amenință că pleacă din România. Fondatorul SMURD: Pentru ce am făcut în țara asta, dacă vor să mă demită, să mă demită onorabil</a> .</p>
      <p>Președintele Statelor Unite, Donald Trump, a confirmat eliberarea lui Xiyue Wang, mulțumind Guvernului elvețian pentru asistența acordată în negocierea cu Iranul.</p>
    </article>
  </body>
</html>