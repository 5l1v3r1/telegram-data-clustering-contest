<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.setarehnews.ir/fa/doc/news/170379/"/>
    <meta property="og:site_name" content="پایگاه خبری ستاره ها"/>
    <meta property="article:published_time" content="2019-12-09T16:51:05+00:00"/>
    <meta property="og:title" content="غفوری: مدیر استقلال تعطیل است/ وزیر پاسخگو باشد/ از استرا ناراحت هستیم"/>
    <meta property="og:description" content="کاپیتان تیم فوتبال استقلال پس از تساوی این تیم برابر پیکان به انتقاد از شرایطی که برای این تیم بوجود آمده است، پرداخت و گفت: مدیریت باشگاه استقلال تعطیل است!"/>
  </head>
  <body>
    <article>
      <h1>غفوری: مدیر استقلال تعطیل است/ وزیر پاسخگو باشد/ از استرا ناراحت هستیم</h1>
      <h2>کاپیتان تیم فوتبال استقلال پس از تساوی این تیم برابر پیکان به انتقاد از شرایطی که برای این تیم بوجود آمده است، پرداخت و گفت: مدیریت باشگاه استقلال تعطیل است!</h2>
      <address>
        <time datetime="2019-12-09T16:51:05+00:00">09 Dec 2019, 16:51</time>
      </address>
      <p>به گزارش ستاره‌ها و به نقل از مهر، دیدار تیم های فوتبال استقلال و پیکان در هفته چهاردهم رقابت های لیگ برتر از ساعت ۱۷:۳۰ امروز دوشنبه در ورزشگاه آزادی آغاز شد که این دیدار با تساوی ۲ به ۲ به پایان رسید.<br/>وریا غفوری پس از این دیدار گفت: بهترین موقع است که من افتضاح مدیریت را برای شما توضیح بدهم. در این مدت ما خیلی اذیت شدیم. استرا بارها با ما جلسه گذاشت و مشکلات را می گفت. اما رفتار آقایان طوری بود که فکر می کرد مسئولان دستش می اندازد. همان رفتاری که با ما می کردند. انقدر به وی بدقولی کردند که این اتفاق افتاد.<br/>کاپیتان تیم فوتبال استقلال در ادامه انتقاداتش گفت: اگر مشکل تحریم بوده باید روز اول در قرارداد سرمربی تیم قید می شد که به خاطر این شرایط نمی توانیم پول شما را بدهیم. هر طور حساب کنیم نمی شود زیر این افتضاح رفت!<br/>غفوری سپس وزیر ورزش را خطاب قرار داد و گفت: هواداران  استقلال چندین ماه است شعار «فتحی حیا کن - استقلال را رها کن» سر می دهند. چطور وزیر ورزش و مسئولان ورزش این شعار را نشنیدند. به نظرم وزیر ورزش باید پاسخگوی این افتضاح باشد. در این مدت مدیریت استقلال تعطیل بود. اصلا مدیرعامل تعطیل است.<br/>وی در مورد حضور فتحی در اردوی استقلال قبل از دیدار با پیکان نیز گفت: ایشان با کت و شلوار و پالتو آمدند و همه چیز را خوب جلوه دادند و مثل همیشه طوری وانمود کردند که انگار حق با اینها بوده است. می گفت که ما در این پروند برنده هستیم. همیشه همینطور بوده که می گویند ما برنده هستیم اما در پایان پرونده که فیفا بررسی می کند باید میلیون ها دلار خسارت بدهیم.<br/>وریا غفوری در مورد ناراحتی بازیکنان از استراماچونی نیز گفت: استراماچونی برای ما زحمت کشیده است. ما فقط از یک موضوع ناراحت هستیم. آن هم اینکه ایشانمی توانست نیم فصل برود و برای این هوادار ارزش قائل شود. استرا شرایط کشورمان را می دانست. باید می ماند اما شرایط استقلال را درک نکرد.<br/>غفوری در مورد اینکه خیلی از هواداران خواستار بازی نکردن برابر پیکان شدند گفت: امروز خیلی ها گفتند که بازی نکنید اما باید بگویم که این اسم استقلال است که بزرگ است. اسم هیچکس بزرگتر از استقلال نیست. ما باید برای این تیم بجنگیم. فقط درون زمین تیم ما یک دست است. در بیرون زمین هیچ حمایتی نمی شویم.<br/>کاپیتان تیم فوتبال استقلال در ادامه انتقاداتش به مدیریت باشگاه گفت: آقایان می گویند که ما تحریم هستیم و نتوانستیم پول استراماچونی را بدهیم. سوال من این است که آیا برای پرداخت پول بازیکنان هم تحریم بودید؟ چرا پول بازیکنان را نمی دهید؟<br/>وی انتخاب ترکیبی توسط خودش و دخالت در امور فنی در بازی با پیکان را رد کرد و گفت: میلییچ به من گفت که پایش درد می کند و به یکی بگو اماده باشد که اگر نتوانستیم تعویض شوم. به همین خاطر هماهنگ کردم برای تعویض وگرنه من نه سرمربی بودم و نه مسئولیت فنی را برعهده داشتیم. ترکیب را طبق همان بازی قبلی چیدیم و فقط رضاوند را جانشین شیخ دیاباته کردیم. </p>
    </article>
  </body>
</html>