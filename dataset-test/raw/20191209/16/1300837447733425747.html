<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/12/09/cina-abolira-computer-esteri-entro-2022_0479655d-f998-4500-bff0-ec9c0d8645e5.html"/>
    <meta property="og:site_name" content="ANSA.it"/>
    <meta property="article:published_time" content="2019-12-09T16:51:30+00:00"/>
    <meta property="og:title" content="La Cina abolirà computer esteri entro 2022"/>
    <meta property="og:description" content="La Cina ordina la rimozione &quot;dei computer e dei software esteri entro il 2022&quot;: lo riporta il Financial Times che dà conto dell'&quot;editto del governo cinese per spingere gli enti pubblici ad adottare kit nazionali&quot;, dando un &quot;colpo ad Hp, Dell e Microsoft&quot; (ANSA)"/>
  </head>
  <body>
    <article>
      <h1>La Cina abolirà computer esteri entro 2022</h1>
      <h2>Lo riferisce il Financial Times</h2>
      <address><time datetime="2019-12-09T16:51:30+00:00">09 Dec 2019, 16:51</time> by <a rel="author">Redazione ANSA</a></address>
      <p>La Cina ordina la rimozione "dei computer e dei software esteri entro il 2022": lo riporta il Financial Times che dà conto dell'"editto del governo cinese per spingere gli enti pubblici ad adottare kit nazionali", dando un "colpo ad Hp, Dell e Microsoft" in risposta al sabotaggio dell' amministrazione di Trump all'uso di tecnologia cinese negli Usa, tra cui quella di Hawei.<br/>   Pechino, nella ricostruzione del quotidiano della City, ha disposto che tutte le istituzioni pubbliche e gli uffici che fanno capo al governo eliminino computer e software stranieri per sostenere lo sviluppo delle tecnologie domestiche con un piano graduale, ma serrato, che prevede un primo taglio del 30% entro il 2020, del 50% nel 2021 e del residuo 20% nel 2022.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>