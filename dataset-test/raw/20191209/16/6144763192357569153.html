<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/2952146941718.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T16:09:44+00:00"/>
    <meta property="og:title" content="رئیس اورژانس کشور: حوادث ترافیکی چهارمین علت مرگ و میر در ایران است"/>
    <meta property="og:description" content="تهران- ایرنا- رئیس سازمان اورژانس کشور با بیان اینکه حوادث ترافیکی هشتمین علت مرگ و میر در دنیا و چهارمین علت مرگ در ایران به شمار می رود، گفت: ٢٥ درصد عملیات های سازمان اورژانس کشور مربوط به حوادث ترافیکی است."/>
  </head>
  <body>
    <article>
      <h1>رئیس اورژانس کشور: حوادث ترافیکی چهارمین علت مرگ و میر در ایران است</h1>
      <address><time datetime="2019-12-09T16:09:44+00:00">09 Dec 2019, 16:09</time> by <a rel="author">ایرنا</a></address>
      <p>به گزارش روز دوشنبه روابط عمومی سازمان اورژانس کشور، پیرحسین کولیوند در آیین افتتاح سومین جشنواره کشوری پیشگیری از سوانح و حوادث با اعلام این مطلب افزود: حوادث ترافیکی قالب مأموریت های اورژانس هوایی کشور است.<br/>وی ادامه داد: سرعت بالا یکی از هفت ریسک فاکتورهای حوادث ترافیکی و یکی از پیامدهای سرعت بالا از دست دادن کنترل راننده است.<br/>رئیس اورژانس کشور اضافه کرد: افزایش سرعت در رانندگی باعث کاهش فاصله توقف و کاهش قدرت تصمیم گیری راننده می شود و <a href="http://tnews.ir/tags/%d9%81%d8%b1%d9%87%d9%86%da%af-%d8%b3%d8%a7%d8%b2%db%8c">فرهنگ سازی</a> در جامعه یکی از راهکارهای کاهش تصادفات رانندگی است.<br/>کولیوند با اشاره به اینکه متوسط مدت زمان حضور امدادگران <a href="http://tnews.ir/tags/%d8%a7%d9%88%d8%b1%da%98%d8%a7%d9%86%d8%b3-%db%b1%db%b1%db%b5">اورژانس ۱۱۵</a> در رسیدگی فوری به مصدومان انواع حوادث در کلانشهرها به دلیل ترافیک و ازدحام موجود به ۱۵ دقیقه، در شهرهای کوچک به ۸ دقیقه، در جاده ها به ۱۵ تا ۱۶ دقیقه و در جاده های روستایی به ۲۰ دقیقه رسیده است، گفت: ما تقریباً سالیانه ۱۶ هزار و ۵۰۰ نفر فوتی به علت حوادث ترافیکی در کشور داریم و سالیانه حدود ۳۷۰ تا ۳۸۰ هزار نفر در حوادث رانندگی و ترافیکی در کشور مصدوم می شوند.<br/>وی با یادآوری اینکه در دو سال گذشته امکانات اورژانس از جمله بالگرد و آمبولانس ها را گسترش و تجهیز کرده ایم، گفت: اورژانس کشور تا سال ۹۵، ۲ هزار و ۵۰۰ دستگاه آمبولانس برای خدمات رسانی به مصدومان انواع حوادث در اختیار داشت که در سال ۹۸، این آمبولانس ها به پنج هزار و ۵۰۰ دستگاه افزایش یافته است به طوری که هم آمبولانس های قدیمی را بازسازی و هم آمبولانس های جدید را به ناوگان اورژانس کشور اضافه کردیم و در حال افزایش آن نیز هستیم.<br/>ارائه خدمات اورژانس پیش بیمارستانی، در سوانح عمدی و غیرعمدی، حوادث غیرمترقبه و ...</p>
    </article>
  </body>
</html>