<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/2020-audi-a3-sedan-icin-gercegi-aratmayacak-tasarim-calismasi/"/>
    <meta property="og:site_name" content="LOG"/>
    <meta property="article:published_time" content="2019-12-09T16:00:20+00:00"/>
    <meta property="og:title" content="2020 Audi A3 Sedan için gerçeği aratmayacak tasarım çalışması"/>
    <meta property="og:description" content="Geçtiğimiz günlerde prototip versiyonu üzerinden gündeme gelen 2020 Audi A3 Sedan, bağımsız bir tasarımcı tarafından üretim formunda değerlendirildi."/>
  </head>
  <body>
    <article>
      <h1>2020 Audi A3 Sedan için gerçeği aratmayacak tasarım çalışması</h1>
      <address><time datetime="2019-12-09T16:00:20+00:00">09 Dec 2019, 16:00</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/12/a3render.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/a3render-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/a3render-2.jpg"/>
        </figure>
      </slideshow>
      <p>Geçtiğimiz günlerde prototip versiyonu üzerinden gündeme gelen 2020 Audi A3 Sedan, bağımsız bir tasarımcı tarafından üretim formunda değerlendirildi.</p>
      <p>Geliştirme sürecinin tamamlanmasının ardından karşımıza yepyeni bir jenerasyon ile çıkmaya hazırlanan Audi A3 cephesiyle ilgili yavaş yavaş detaylar da görmeye başlıyoruz. Kısa süre önce prototip versiyonu üzerinden <a href="https://www.log.com.tr/audi-a3-sedan-yeni-jenerasyonuyla-kamuflajsiz-olarak-kameralara-yakalandi/">karşımıza çıkan</a> ve bu vesileyle ilk değerlendirmesini yaptığımız model için belirli çerçevede beklentiler söz konusu. Karşısında duran BMW 1 Serisi ve özellikle Mercedes A-Serisi’nin geldiği nokta düşünüldüğünde karşılaması gereken bazı gereklilikler bulunan otomobil bağımsız tasarımcıların da radarına girmeye başladı. <b>2020 Audi A3 Sedan</b> için geliştirilen bu render çalışması, kameralara yakalanan prototip ve markanın güncel dinamiklerinin harmanlanmasından meydana geliyor.</p>
      <slideshow>
        <figure>
          <img src="https://www.log.com.tr/wp-content/uploads/2019/12/a3render-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/12/a3render-2.jpg"/>
        </figure>
      </slideshow>
      <h3>2020 Audi A3 Sedan daha modern dinamiklere sahip olacak</h3>
      <p>Geçtiğimiz süreçte sizlerle farklı çalışmalarını da paylaştığımız <a href="https://www.kolesa.ru/news/novyy-sedan-audi-a3-pervye-izobrazheniya">Kolesa</a> tarafından geliştirilen tasarım, aslında bizim de beklediğimiz çizgileri üzerinde taşıyor. LED ışıklandırma gruplarından başlayıp tampon ve ızgara gibi parçalara kadar uzanan bu yerinde yapının daha modern göründüğünü söylemek mümkün. Bu modern dinamikleri yenilenecek kokpit tasarımıyla da yansıtmasını beklediğimiz A3, altyapı olaraksa <b>yeni Golf</b> ile kardeş konumunda. Bu da aslında bir anlamda <b>hibrit</b> motor seçenekleri için de hazırlık yapmamız gerektiğini gösteriyor. Önümüzdeki yıl içerisinde tüm detaylarıya karşımıza görmeyi beklediğimiz modelin sedan ve hatcback başta olmak üzere oldukça zengin versiyon çeşitliliği de asfalt üzerinde olacak.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/prototipi-baz-alindi-yeni-nesil-volkswagen-transporter-tasarimindan-ilk-detaylar/"/>
      </related>
    </article>
  </body>
</html>