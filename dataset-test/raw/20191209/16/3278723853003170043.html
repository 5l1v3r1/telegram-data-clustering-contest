<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2118882"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T16:47:00+00:00"/>
    <meta property="og:title" content="Сана Марин ще стане най-младият премиер в света, управляващата коалиция във Финландия се запазва"/>
    <meta property="og:description" content="NF 16:48:31 09-12-2019 LM1646NF.002 Финландия - премиер - Сана Марин Сана Марин ще стане най-младият премиер в света, управляващата коалиция във Финландия се запазва Хелзинки, 9 декември /БТА/ Когато поеме управлението на Финландия, най-вероятно утре, 34-годишната социалдемократка Сана Марин ще стане най-младият ръководител на правителство в света, предаде Асошиейтед прес. Тя побеждава в тази класация 35-годишния премиер на Украйна Олексий Хончарук. Марин ще оглави петпартийната левоцентристка коалиция, в която всички партии се оглавяват от жени, четири от които за на възраст под 35 г. Новата премиерка е депутат в парламента от 2015 г. и в момента е заместник-председателка на Финландската социалдемократическа партия. Беше и министър на транспорта и комуникациите в досегашното правителство. Очаква се депутатите да одобрят бързо назначението й, както и на нейното правителство, за да може тя представлява своята страна на срещата на върха на Европейския съюз на 12-13 декември в Брюксел. Финландия в момента е ротационен…"/>
  </head>
  <body>
    <article>
      <h1>Сана Марин ще стане най-младият премиер в света, управляващата коалиция във Финландия се запазва</h1>
      <address>
        <time datetime="2019-12-09T16:47:00+00:00">09 Dec 2019, 16:47</time>
      </address>
      <p>NF 16:48:31 09-12-2019 <br/>LM1646NF.002<br/>Финландия - премиер - Сана Марин <br/><br/>Сана Марин ще стане най-младият <br/>премиер в света, управляващата <br/>коалиция във Финландия се запазва <br/><br/><br/>Хелзинки, 9 декември /БТА/ <br/>Когато поеме управлението на Финландия, най-вероятно утре, 34-годишната социалдемократка Сана Марин ще стане най-младият ръководител на правителство в света, предаде Асошиейтед прес. Тя побеждава в тази класация 35-годишния премиер на Украйна Олексий Хончарук.<br/>Марин ще оглави петпартийната левоцентристка коалиция, в която всички партии се оглавяват от жени, четири от които за на възраст под 35 г. <br/>Новата премиерка е депутат в парламента от 2015 г. и в момента е заместник-председателка на Финландската социалдемократическа партия. Беше и министър на транспорта и комуникациите в досегашното правителство.<br/>Очаква се депутатите да одобрят бързо назначението й, както и на нейното правителство, за да може тя представлява своята страна на срещата на върха на Европейския съюз на 12-13 декември в Брюксел. Финландия в момента е ротационен председател на ЕС до края на годината.<br/>Марин ще смени досегашния премиер Анти Рине, който подаде оставка миналата седмица, след като един от главните коалиционни партньори - партията "Финландски център", оттегли подкрепата си за него "поради липса на доверие". <br/>/Васил Сотиров/<br/><br/><br/>/ЛМ/</p>
    </article>
  </body>
</html>