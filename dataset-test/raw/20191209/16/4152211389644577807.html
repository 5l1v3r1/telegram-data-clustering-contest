<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/others/news/598360/%E2%80%98%E0%A6%95%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%B8%E0%A6%BE%E0%A6%B0-%E0%A6%9A%E0%A6%BF%E0%A6%95%E0%A6%BF%E0%A7%8E%E0%A6%B8%E0%A6%BE-%E0%A6%B9%E0%A6%A4%E0%A7%87-%E0%A6%B9%E0%A6%AC%E0%A7%87-%E0%A6%B8%E0%A6%AE%E0%A6%BE%E0%A6%9C%E0%A6%AD%E0%A6%BF%E0%A6%A4%E0%A7%8D%E0%A6%A4%E0%A6%BF%E0%A6%95-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%82%E0%A6%9A%E0%A6%BF%E2%80%99"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="‘ক্যানসার চিকিৎসা হতে হবে সমাজভিত্তিক কর্মসূচি’"/>
    <meta property="og:description" content="ক্যানসার চিকিৎসা কার্যক্রমকে আরও সম্প্রসারণের ওপর জোর দিয়েছেন জাতীয় ক্যানসার গবেষণা ইনস্টিটিউট ও হাসপাতালের ক্যানসার ইপিডেমিওলজি বিভাগের প্রধান ডা. মো. হাবিবুল্লাহ তালুকদার রাসকিন। তিনি বলেন, &amp;lsquo;বিগত বছরগুলোতে সরকারি উদ্যোগে জরায়ুমুখ ও স্তন ক্যানসার স্ক্রিনিং প্রোগ্রামের উল্লেখযোগ্য..."/>
  </head>
  <body>
    <article>
      <h1>‘ক্যানসার চিকিৎসা হতে হবে সমাজভিত্তিক কর্মসূচি’</h1>
      <address><time datetime="2019-12-09T16:09:00+00:00">09 Dec 2019, 16:09</time> by <a rel="author">বাংলা ট্রিবিউন রিপোর্ট</a></address>
      <p> </p>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/12/09/43f02c329ae00f1b6034ef0b96f95b01-5dee70afcb248.jpg"/>
        <figcaption>বক্তব্য রাখছেন ডা. কনক কান্তি বড়ুয়া</figcaption>
      </figure>
      <p>ক্যানসার চিকিৎসা কার্যক্রমকে আরও সম্প্রসারণের ওপর জোর দিয়েছেন জাতীয় ক্যানসার গবেষণা ইনস্টিটিউট ও হাসপাতালের ক্যানসার ইপিডেমিওলজি বিভাগের প্রধান ডা. মো. হাবিবুল্লাহ তালুকদার রাসকিন। তিনি বলেন, ‘বিগত বছরগুলোতে সরকারি উদ্যোগে জরায়ুমুখ ও স্তন ক্যানসার স্ক্রিনিং প্রোগ্রামের উল্লেখযোগ্য অগ্রগতি হয়েছে। এই প্রোগ্রামকে সম্প্রসারণ করতে মুখগহ্বরের ক্যানসারকেও কার্যক্রমের অন্তর্ভুক্ত করা প্রয়োজন। ক্যানসার চিকিৎসাকে হাসপাতালকেন্দ্রিক না রেখে সমাজভিত্তিক সুসংগঠিত কর্মসূচির ওপর জোর দিতে হবে।’<br/><br/><br/>সোমবার ( ৯ ডিসেম্বর) বঙ্গবন্ধু শেখ মুজিব মেডিক্যাল বিশ্ববিদ্যালয়ের ডা. মিলন হলে দিনব্যাপী অনুষ্ঠিত ক্যানসার স্ক্রিনিং বিষয়ক প্রথম জাতীয় সম্মেলনে তিনি এসব কথা বলেন। কমিউনিটি অনকোলজি সেন্টার ট্রাস্টের উদ্যোগে ও জাতীয় ক্যানসার গবেষণা ইনস্টিটিউট ও হাসপাতালের ক্যান্সার ইপিডেমিওলজি বিভাগের সহযোগিতায় আয়োজিত এই সম্মেলনে স্তন, জরায়ুমুখ, মুখগহ্বর, প্রোস্টেট ও বৃহদন্ত্রের ক্যানসারে প্রায় ২০টি বৈজ্ঞানিক নিবন্ধ উপস্থাপন করেন দেশের বিশেষজ্ঞ চিকিৎসকরা।<br/>সম্মেলনের উদ্বোধনী অনুষ্ঠানে প্রধান অতিথির বক্তব্যে বঙ্গবন্ধু শেখ মুজিব মেডিক্যাল বিশ্ববিদ্যালয়ের উপাচার্য অধ্যাপক ডা. কনক কান্তি বড়ুয়া ক্যানসার নিয়ন্ত্রণে স্ক্রিনিং অর্থাৎ লক্ষণ দেখা দেওয়ার আগেই পরীক্ষার ওপর জোর দেন। তিনি দেশজুড়ে স্ক্রিনিং কর্মসূচিসম্প্রসারণের আহ্বান জানান।<br/>প্রায় দুইশ’জন চিকিৎসকস্বেচ্ছাসেবক ও ক্যানসার সারভাইভার সম্মেলনে যোগ দেন।</p>
      <footer>/জেএ/আইএ/</footer>
    </article>
  </body>
</html>