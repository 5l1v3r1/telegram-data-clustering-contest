<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/76-sm-sahil-kavakli-guzelyurt-metrobus-hatti-hizmete-acildi-1409140"/>
    <meta property="og:site_name" content="Karar.com"/>
    <meta property="article:published_time" content="2019-12-09T16:42:00+00:00"/>
    <meta property="og:title" content="76 SM Sahil, Kavaklı, Güzelyurt metrobüs hattı hizmete açıldı"/>
    <meta property="og:description" content="Kent içi ulaşım sorunlarının çözümüne yönelik çalışmalarını hızla sürdüren Beylikdüzü Belediyesi 76 SM Sahil Mahallesi-Kavaklı-Güzelyurt Metrobüs hattını vatandaşların kullanımına sundu."/>
  </head>
  <body>
    <article>
      <h1>76 SM Sahil, Kavaklı, Güzelyurt metrobüs hattı hizmete açıldı</h1>
      <address>
        <time datetime="2019-12-09T16:42:00+00:00">09 Dec 2019, 16:42</time>
      </address>
      <p>
        <b>Kent içi ulaşım sorunlarının çözümüne yönelik çalışmalarını hızla sürdüren Beylikdüzü Belediyesi 76 SM Sahil Mahallesi-Kavaklı-Güzelyurt Metrobüs hattını vatandaşların kullanımına sundu.</b>
      </p>
      <p>Beylikdüzü Belediyesi, ilçede yaşanan ulaşım sıkıntılarını en aza indirgeyerek, ilçe halkının hayatını kolaylaştıracak çözümler üretmeye devam ediyor. İETT işbirliği ile yakın zamanda hizmete açılan 76 GM Gürpınar-TÜYAP Metrobüs hattının ardından Belediye, yeni bir otobüs hattını daha vatandaşların kullanımına sundu.</p>
      <p>76 SM Sahil Mahallesi - Kavaklı - Güzelyurt Metrobüs hattı, hafta içi ve ring seferleri yaparak hizmet verecek. Hattın ilk seferine katılarak vatandaşlarla bir araya gelen Beylikdüzü Belediye Başkanı Mehmet Murat Çalık, yeni hatlar için de istatistik tutulduğunu, günlük verilere, kullanım yoğunluğuna ve taleplere göre güzergah, saat ve sefer sayısı konusunda revizyonlar yapılacağının müjdesini verdi.</p>
      <p>
        <b>İSTANBUL/İHA</b>
      </p>
    </article>
  </body>
</html>