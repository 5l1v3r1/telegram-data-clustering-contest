<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/samit-u-normandskomu-formati-zelenskiy-i-merkel-pribuli-v-yeliseyskiy-palac-332357_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T16:24:00+00:00"/>
    <meta property="og:title" content="Саміт у нормандському форматі: Зеленський, Меркель та Путін прибули в Єлисейський палац"/>
    <meta property="og:description" content="Всіх особист о зустрів президент Франції Еммануель Макрон."/>
  </head>
  <body>
    <article>
      <h1>Саміт у нормандському форматі: Зеленський, Меркель та Путін прибули в Єлисейський палац</h1>
      <h2>Всіх особист о зустрів президент Франції Еммануель Макрон.</h2>
      <address>
        <time datetime="2019-12-09T16:24:00+00:00">09 Dec 2019, 16:24</time>
      </address>
      <p>В резиденцію президента Франції Єлисейський палац, де відбудеться саміт у нормандському форматі, прибув <b><a href="https://dt.ua/POLITICS/v-ofisi-prezidenta-nazvali-sklad-ukrayinskoyi-delegaciyi-na-samiti-v-parizhi-332347_.html">президент України Володимир Зеленський</a></b>. Перед цим на території палацу з'явилася українська делегація.</p>
      <p>Також в Єлисейський палац прибула канцлер Німеччини Ангела Меркель. Також на територію палацу приїхала російська делегація разом з Володимиром Путіним.</p>
      <p>Напередодні Офіс президента України оприлюднив <b><a href="https://dt.ua/POLITICS/normandskiy-samit-u-parizhi-plan-zustrichey-332322_.html">графік Володимира Зеленського на нормандському саміті в Парижі</a></b>. Зеленський зустрінеться з президентом Франції і канцлеркою Німеччини, після чого розпочнуться офіційні чотирьохсторонні переговори. Після їх завершення <b><a href="https://dt.ua/UKRAINE/v-ofisi-prezidenta-pidtverdili-dvostoronnyu-zustrich-zelenskogo-i-putina-v-parizhi-332330_.html">Зеленський зустрінеться з президентом РФ</a></b>.</p>
      <p>Текстову трансляцію читайте <b><a href="https://dt.ua/POLITICS/normandskiy-samit-u-parizhi-onlayn-332341_.html">тут</a></b>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F1486367591516512%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Раніше голова МЗС України <b><a href="https://dt.ua/POLITICS/pristayko-rozkriv-zmist-dokumenta-yakiy-pidgotuvali-do-normandskogo-samitu-331784_.html">Вадим Пристайко повідомив, що робочий варіант комюніке затвердили</a></b> на початку вересня. За підсумками саміту лідери чотирьох країн повинні дати позитивну оцінку розведенню військ на трьох ділянках та обміну утримуваними особами, а також схвалити продовження роботи в цих напрямках. Про зміну положень або черговість пунктів Мінських домовленостей не йдеться.</p>
      <p>Також <b><a href="https://dt.ua/POLITICS/pristayko-pererahuvav-chervoni-liniyi-dlya-zelenskogo-na-samiti-normandskoyi-chetvirki-331792_.html">Пристайко запевнив, що Зеленський не піде на поступки з ключових питань</a></b>, що стосуються суверенітету і національної безпеки.</p>
      <p>Докладніше про підготовку зустрічі читайте у статті Костянтина Єлісєєва "<b><a href="https://dt.ua/internal/parizkiy-samit-normandskoyi-chetvirki-vryatuvati-ukrayinu-vid-strategichnoyi-pomilki-331731_.html">Паризький саміт нормандської четвірки: врятувати Україну від стратегічної помилки</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>