<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/castroreale-nominato-il-curatore-istituzionale-del-piccolo-museo-della-moto.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T16:00:50+00:00"/>
    <meta property="og:title" content="Castroreale. Nominato il curatore istituzionale del “Piccolo museo della moto”"/>
    <meta property="og:description" content="Il ruolo di coordinatore istituzionale del “Piccolo museo della moto” sarà ricoperto da Linda Caruso."/>
  </head>
  <body>
    <article>
      <h1>Castroreale. Nominato il curatore istituzionale del “Piccolo museo della moto”</h1>
      <address><time datetime="2019-12-09T16:00:50+00:00">09 Dec 2019, 16:00</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Il ruolo di coordinatore istituzionale del “Piccolo museo della moto” sarà ricoperto da Linda Caruso.</i>
      </p>
      <figure>
        <img src="https://www.tempostretto.it/wp-content/uploads/2019/12/thumbnail-1.jpg"/>
        <figcaption>Linda Caruso</figcaption>
      </figure>
      <p>Il “<b>Piccolo museo della moto</b>” di Castroreale si arricchisce di una nuova figura. Sarà <b>Linda Caruso</b> a ricoprire il ruolo di curatore istituzionale, con il compito di riqualificare gli spazi del museo e di avviare attività di promozione del territorio.</p>
      <p>I portavoce del museo hanno spiegato che si tratta della prima volta che una donna ricopre questo ruolo nel campo motoristico. <i>“Questo campo</i> –scrivono in una nota- <i>era ritenuto appannaggio esclusivo della componente maschile, tutto ciò a causa dell’erronea convinzione che donne e motori fosse un binomio incompatibile con l’argomento trattato”</i>.</p>
      <p>Linda Caruso non è, tuttavia, nuova nel panorama motoristico. Già attiva da tempo nell’organizzazione di eventi sportivi e culturali, è presidente dell’associazione culturale “<b>Nobil’ Art Eventi Made in Italy</b>” che è attiva nei settori dello sport, dell’arte, dell’istruzione, del cinema e dello spettacolo.</p>
      <p><i>“La Caruso</i> –scrivono ancora i portavoce del museo- <i>è una donna dalle straordinarie capacità organizzative, che sa destreggiarsi sapientemente nella promozione e nello sviluppo di eventi in campo culturale, artistico e sportivo. Il suo motto è da sempre l’eccellenza per l’eccellenza al fine di valorizzare al meglio il territorio in cui opera”</i>.</p>
    </article>
  </body>
</html>