<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Karikaturata-Dzhordzhano-se-zavurna-i-stana-hit-v-cyal-svyat-920533"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Карикатурата Джорджано се завърна и стана хит в цял свят"/>
    <meta property="og:description" content="Най-известният фалшивец в родната музика - Джорджано, се завърна триумфално. Мощно изпълнение в хара..."/>
  </head>
  <body>
    <article>
      <h1>Карикатурата Джорджано се завърна и стана хит в цял свят</h1>
      <address>
        <time datetime="2019-12-09T16:12:00+00:00">09 Dec 2019, 16:12</time>
      </address>
      <p>Най-известният фалшивец в родната музика - Джорджано, се завърна триумфално. Мощно изпълнение в характерния му аутистично-фъфлещ стил на най-известната коледна песен в англоезичния свят "Джингъл белс" завладя социалните мрежи не само в България, а по целия свят и само за няколко часа натрупа стотици коментари и хиляди споделяния.</p>
      <p>Крайно немелодичният Мирослав Стоянов попадна, незнайно как, в една от най-големите групи във фейсбук за "млади таланти" - "Пош мюзик", където явно администраторите са решили да си направят майтап с феновете и да ги провокират с ужасния звук от гърлото на нашенеца. Приказката, че "слон му е стъпил върху ушите" е напълно валидна за Мирослав Стоянов, както е истинското име на заралията, станал известен преди години с участието си в риалити шоуто "ВИП Брадър" и последвалия хит "Отиваме на кОпон".</p>
      <p>Сега 33-годишният псевдопевец е хит не само в родните чалготеки, а хора от Перу до Япония слушат в "захлас" новото му изпълнение - без нито една вярна нота. "Този е гениален. На какъв език е това", "Дайте му Нобелова награда", "Това е шедьовър", са само част от коментарите на новите му фенове, благодарение на популяризирането му във фейсбук, пише Лупа. Най-много поддръжници той има сред американци и британци, които твърдят, че си го пускат за разтуха дори на работните места и искрено се забавляват с тоталното му неумение да улучи тоновете на иначе елементарната детска песничка. </p>
      <p>Джорджано се бе отказал от музикалното поприще и години наред държа "почитателите" си в неведение какво се случва с него. Явно той само се е засилвал за поредния си скок, този път към световна слава. Вижте сами какво е сътворил той като поздрав за предстоящите празници: </p>
    </article>
  </body>
</html>