<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sports/362112-graudina-un-kravcenoka-atzitas-par-visvairak-progresejuso-pludmales-volejbola-pari"/>
    <meta property="og:site_name" content="Jauns.lv"/>
    <meta property="article:published_time" content="2019-12-09T16:56:00+00:00"/>
    <meta property="og:title" content="Graudiņa un Kravčenoka atzītas par visvairāk progresējušo pludmales volejbola pāri"/>
    <meta property="og:description" content="Latvijas pludmales volejbolistes Tīna Laura Graudiņa un Anastasija Kravčenoka pirmdien atzītas par visvairāk progresējušo pludmales volejbola pāri aizvadītajā sezonā, ziņo Starptautiskā Volejbola federācija (FIVB)."/>
  </head>
  <body>
    <article>
      <h1>Graudiņa un Kravčenoka atzītas par visvairāk progresējušo pludmales volejbola pāri</h1>
      <address><time datetime="2019-12-09T16:56:00+00:00">09 Dec 2019, 16:56</time> by <a rel="author">Jauns.lv / LETA</a></address>
      <p>
        <b>Latvijas pludmales volejbolistes Tīna Laura Graudiņa un Anastasija Kravčenoka pirmdien atzītas par visvairāk progresējušo pludmales volejbola pāri aizvadītajā sezonā, ziņo Starptautiskā Volejbola federācija (FIVB).</b>
      </p>
      <p>Par aizvadītās sezonas progresējušāko pāri FIVB Pasaules tūrē atzītas Latvijas pārstāves Graudiņa un Kravčenoka.</p>
      <p>Sezonu 21 gadu vecā Graudiņa un gadu vecākā Kravčenoka beidza ar kvalificēšanos Tokijas olimpiskajām spēlēm.</p>
      <p>Vīriešiem balvu par lielāko progresu ieguva vācieši - 22 gadus vecais Jūliuss Tole un divus gadus vecākais Klemenss Viklers. Viņi pasaules čempionātā Hamburgā un Pasaules tūres finālā Romā izcīnīja otro vietu.</p>
      <p>Balvu ieguvēji noteikti Pasaules tūres labāko spēlētāju un treneru balsojumā.</p>
    </article>
  </body>
</html>