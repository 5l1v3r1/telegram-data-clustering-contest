<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/knjizevnost/Handke-Volio-bih-da-opet-dodjem-u-Banjaluku/572799?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T16:35:39+00:00"/>
    <meta property="og:title" content="Handke: Volio bih da opet dođem u Banjaluku"/>
    <meta property="og:description" content="Austrijskom piscu Peteru Handkeu u utorak bi u Stokholmu švedski kralj Karl Gustav trebalo da uruči Nobelovu nagradu za književnost za ovu godinu."/>
  </head>
  <body>
    <article>
      <h1>Handke: Volio bih da opet dođem u Banjaluku</h1>
      <address><time datetime="2019-12-09T16:35:39+00:00">09 Dec 2019, 16:35</time> by <a rel="author">N.N.</a></address>
      <p>Austrijskom piscu Peteru Handkeu u utorak bi u Stokholmu švedski kralj Karl Gustav trebalo da uruči Nobelovu nagradu za književnost za ovu godinu.</p>
      <p>Handke je inostrani član Akademije nauka i umjetnosti Republike Srpske od 2008. godine i Srpske akademije nauka i umetnosti od 2012. godine.</p>
      <p>Handke je za "RTRS" rekao da bi volio da dođe u banjaluku i da bi to moglo da se desi sljedeće godine.</p>
      <p>"Ako Bog dozvoli da dođem, došao bih sljedeće godine u proljeće možda. Volim Banjaluku, volim BiH, svaka zemlja je lijepa. Svaka zemlja u sebi ima dobru dušu. Ali je u ovom trenutku teško detektovati tu dušu", rekao je Handke za "<a href="https://www.rtrs.tv/vijesti/vijest.php?id=361402">RTRS</a>".</p>
      <p>Na pitanje novinara da li je Nobelova nagrada zakasnila 20 godina Hanke je rekao:</p>
      <p>"Ne nije, ovo je dobro vrijeme. Dobar trenutak."</p>
      <p>Handke je ranije rekao da nije ni razmišljao o finansijskom dijelu nagrade, a za "RTRS" kaže da još nije odlučio šta će uraditi s novcem.</p>
      <p>"To još nije moj novac. Zaboravio sam IBAN, moram da pronađem svoj broj računa. Ne znam gdje je. Zaboravio sam ga u Francuskoj", kaže Handke.</p>
    </article>
  </body>
</html>