<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bc%d0%b0%d1%80%d0%b8%d0%bd-%d0%bc%d0%b0%d1%80%d0%ba%d0%be%d0%b2%d1%81%d0%ba%d0%b8-%d0%b8%d0%bc%d0%b0-%d0%bd%d0%b5%d0%be%d0%b1%d1%85%d0%be%d0%b4%d0%b8%d0%bc%d0%be%d1%81%d1%82-%d0%be%d1%82-%d1%81/"/>
    <meta property="og:site_name" content="Труд"/>
    <meta property="article:published_time" content="2019-12-09T16:15:45+00:00"/>
    <meta property="og:title" content="Марин Марковски: Има необходимост от създаване на правна регулация върху главния прокурор"/>
    <meta property="og:description" content="Има необходимост от създаването на правна регулация върху главния прокурор, защото не трябва да има безконтролна власт. Това обяви адвокат Марин Марковски пред БТВ по повод на решението на Министерски съвет да има независим прокурор, който да разследва Обвинител №1...."/>
  </head>
  <body>
    <article>
      <h1>Марин Марковски: Има необходимост от създаване на правна регулация върху главния прокурор</h1>
      <h2>Независимият прокурор не трябва да "дебне" Обвинител №1, заяви адвокатът</h2>
      <address><time datetime="2019-12-09T16:15:45+00:00">09 Dec 2019, 16:15</time> by <a rel="author">Труд онлайн</a></address>
      <p>Има необходимост от създаването на правна регулация върху главния прокурор, защото не трябва да има безконтролна власт. Това обяви адвокат Марин Марковски пред <a href="https://btvnovinite.bg/predavania/lice-v-lice/marin-markovski-ima-neobhodimost-ot-nezavisim-prokuror-kojto-da-razsledva-glavnija.html">БТВ</a> по повод на решението на Министерски съвет да има независим прокурор, който да разследва Обвинител №1. По думите му препоръките на Венецианската комисия по казуса, с които българското правителство се съобрази – не са задължителни. Той добави, че трябва да сме изключително горди, че <a href="https://trud.bg/%d0%b8%d0%b7%d0%b1%d1%80%d0%b0%d1%85%d0%b0-%d1%84%d0%b8%d0%bb%d0%b8%d0%bf-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%b7%d0%b0-%d0%b7%d0%b0%d0%bc-%d0%bf%d1%80%d0%b5%d0%b4%d1%81%d0%b5%d0%b4/">българският конституционен съдия Филип Димитров е станал зам.-председател на европейския правен орган.</a></p>
      <p>„Независим главен прокурор е необходим. Няма да имаме двама главни, на независимия единствената му задача е да контролира главния, но само когато има данни за престъпление, точни факти. Независимият няма да контролира пряката дейност на главния, уточни юристът. Марковски заяви, че независимият прокурор не трябва да „дебне“ Обвинител №1.</p>
      <p>Той уточни, че в новата история на България не е имало случай, в който името на главния прокурор да бъде замесено в разследване за престъпление. „Правителството реагира бързо, това ще покаже, че България и институциите са готови да направят необходимото за Златния правен стандарт на Европа“, посочи адвокатът.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>