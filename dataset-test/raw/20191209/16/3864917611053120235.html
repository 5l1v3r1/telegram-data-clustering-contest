<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2834410-ukrainskomu-kanadcu-lubomiru-lucuku-vrucili-hrest-ivana-mazepi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T16:36:00+00:00"/>
    <meta property="og:title" content="Українському канадцю Любомиру Луцюку вручили Хрест Івана Мазепи"/>
    <meta property="og:description" content="Професор Королівського військового коледжу м.Кінгстона Любомир Луцюк отримав відзнаку Президента України - Хрест Івана Мазепи."/>
  </head>
  <body>
    <article>
      <h1>Українському канадцю Любомиру Луцюку вручили Хрест Івана Мазепи</h1>
      <h2>Професор Королівського військового коледжу м.Кінгстона Любомир Луцюк отримав відзнаку Президента України - Хрест Івана Мазепи.</h2>
      <address>
        <time datetime="2019-12-09T16:36:00+00:00">09 Dec 2019, 16:36</time>
      </address>
      <p>Про це повідомляє <a href="https://canada.mfa.gov.ua/ua/press-center/news/76440-profesoru-lucyuku-vrucheno-vidznaku-prezidenta-ukrajinikhrest-ivana-mazepi">пресслужба </a>Посольства України в Канаді.</p>
      <p>«З нагоди Дня Збройних Сил України за сприяння Посольства України, Українського канадського клубу та Ліги українців Канади відбулися урочисті заходи української громади в м.Кінгстон. На заході Посол України Андрій Шевченко вручив відзнаку Президента України — Хрест Івана Мазепи професору Королівського військового коледжу м.Кінгстона Любомиру Луцюку», - йдеться у повідомленні.</p>
      <p>Як зазначається, нагороду українському канадцеві присуджено Указом Президентом України <a href="https://www.president.gov.ua/documents/6222019-29277">№622/2019</a> за зміцнення міжнародного авторитету України, розвиток міждержавного співробітництва та плідну громадську діяльність.</p>
      <p>Повідомляється, що урочистий захід відбувся 6 грудня. Цього ж дня біля мерії міста відбулося відкриття скульптури «Міцне коріння», тризуб, хрест та кленовий лист у підніжжя якої символізують історичний вклад українців м. Кінгстона у культурну спадщину Канади.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2834028-v-kanadskomu-etobiko-trivae-vistavka-ikon-i-sakralnogo-mistectva-vid-ukrainskih-mitciv.html">В канадському Етобіко триває виставка ікон і сакрального мистецтва від українських митців</a>
      </blockquote>
      <p>Як зазначається у згаданому вище Указі Президента України №622/2019, Любомир Ярослав Луцюк - історик, професор відділення політичних і економічних наук Королівського військового коледжу Канади.</p>
      <p>
        <i>Фото: Embassy of Ukraine in Canada / Посольство України в Канаді у Facebook</i>
      </p>
    </article>
  </body>
</html>