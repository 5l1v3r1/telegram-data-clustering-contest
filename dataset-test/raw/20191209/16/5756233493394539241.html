<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625704/%D8%AF%D8%B1-%D8%B3%DB%8C%D9%86%D9%85%D8%A7-%D9%88-%D8%AA%D8%A6%D8%A7%D8%AA%D8%B1-%DA%86%D9%87-%D8%AE%D8%A8%D8%B1-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T16:55:00+00:00"/>
    <meta property="og:title" content="در سینما و تئاتر چه خبر است؟"/>
    <meta property="og:description" content="جدیدترین مجوزهای صادره سازمان سینمایی، آخرین مهلت ثبت نام بازار بین‌المللی هنرهای نمایشی و اجرای نمایشی در تماشاخانه مهرگان از جمله خبرهای سینما و تئاتر است."/>
  </head>
  <body>
    <article>
      <h1>در سینما و تئاتر چه خبر است؟</h1>
      <address>
        <time datetime="2019-12-09T16:55:00+00:00">09 Dec 2019, 16:55</time>
      </address>
      <p>
        <i>جدیدترین مجوزهای صادره سازمان سینمایی، آخرین مهلت ثبت نام بازار بین‌المللی هنرهای نمایشی و اجرای نمایشی در تماشاخانه مهرگان از جمله خبرهای سینما و تئاتر است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>شورای صدور پروانه نمایش آثار غیر سینمایی با عرضه ۵ عنوان بلند داستانی موافقت کرد.</p>
      <p>به گزارش وابط عمومی سازمان امور سینمایی و سمعی بصری، شورای پروانه نمایش آثار غیر سینمایی، برای داستانی بلند "دومینو" به تهیه کنندگی عمار سبحانی ، کارگردانی و نویسندگی محمد صادق لواسانی،"تا ده بشمار" به تهیه کنندگی وکارگردانی فرید ولی زاده و نویسندگی کیانوش اسلامی،"مامان مهشید" به تهیه کنندگی و کارگردانی نوید اسماعیلی و نویسندگی وحید اسماعیلی ،"دشت خاموش" به تهیه کنندگی سعید بشیری ، کارگردانی و نویسندگی احمد بهرامی و "منگی" به تهیه کنندگی عباس اکبری ، کارگردانی و نویسندگی رسول کاهانی پروانه نمایش صادر گردید.</p>
      <p>این گزارش می افزاید: برای قسمت جدید سریال" مانکن " پروانه نمایش صادر شد.</p>
      <p>همچنین در این جلسه برای سه عنوان انیمیشن خارجی، چهارعنوان فیلم داستانی کوتاه و یک عنوان فیلم خارجی پروانه نمایش صادر شد</p>
      <p>به گزارش روابط عمومی سازمان امور سینمایی و سمعی بصری؛ فیلمنامههای"شهر گربهها" به تهیه‌کنندگی ، کارگردانی و نویسندگی سید جواد هاشمی و "درد" به تهیه‌کنندگی ، کارگردانی و نویسندگی علی محمد قاسمی موافقت شورای ساخت سازمان سینمایی را اخذ کردند.</p>
      <p>
        <b>۳۰ آذر؛ آخرین مهلت ثبت نام در بازار بین‌المللی هنرهای نمایشی ایران</b>
      </p>
      <p>طبق اعلام دبیرخانه سی و هشتمین جشنواره بین‌المللی تئاتر فجر، مهلت ثبت نام برای حضور گروه‌های نمایشی ایران در پنجمین بازار بین المللی هنرهای نمایشی فقط تا ۳۰ آذر ماه بوده و تمدید نخواهد شد.</p>
      <p>به گزارش روابط عمومی سی و هشتمین جشنواره بین‌المللی تئاتر فجر، پنجمین بازار بین‌المللی هنرهای نمایشی ایران به عنوان یکی از بخش‌های سی و هشتمین جشنواره بین‌المللی تئاتر فجر، ۱۳ تا ۱۷ بهمن ماه امسال در تهران برگزار می‌شود.</p>
      <p>دبیرخانه این جشنواره اعلام کرده است مهلت ثبت نام شرکت در بازار بین‌المللی هنرهای نمایشی ایران تمدید نخواهد شد. لذا طبق فراخوان منتشر شده، علاقه‌مندان حضور در این بازار تا ۳۰ آذر ماه جاری فرصت دارند با ارایه مدارک لازم در این رویداد شرکت و آثار خود را به نمایندگان کمپانی‌ها و جشنواره‌ها معرفی کنند.</p>
      <p>حدود ۳۰ نماینده و فعال بین‌المللی در عرصه تئاتر در این بازار حضور پیدا خواهند کرد. دسترسی به فراخوان و مقررات حضور در پنجمین بازار بین المللی هنرهای نمایشی ایران در سایت جشنواره بین المللی تئاتر فجر به نشانی www.fitf.theater.ir امکان پذیر است.</p>
      <p>
        <b>تماشاخانه مهرگان میزبان نمایش" کمی قبل از ساعت ۵ بامداد"</b>
      </p>
      <p>نمایش" کمی قبل از ساعت ۵ بامداد" به نویسندگی محبوبه نورنقدی، کارگردانی فرشاد یاری و تهیه کنندگی دکتر محمد قنبری از ۱۷ آذر ساعت ۲۱ در سالن شماره یک تماشاخانه مهرگان به روی صحنه رفت.</p>
      <p>این نمایش روایت ۵ زن است در چهار دیواری نامعلومی که هر کدام به دلیلی مردی را کشته اند و همگی منتظر ساعت ۵ بامداد و اجرای حکم خود هستند.</p>
      <p>گل ناز عباسی، نیلوفر توانگر، مرجان امینی راد، صنم مولائی و فرناز خرمی بازیگران این نمایش هستند.</p>
      <p>نیلوفر توانگر جانشین تهیه کننده، سمیه قنبری دستیار کارگردان و منشی صحنه،متین خبیلی طراح گرافیک، پوپک خواجه امیری عکاس و نگار امیری مدیر روابط عمومی از دیگر عوامل نمایش " کمی قبل از ساعت ۵ بامداد" هستند.</p>
      <p>علاقه‌مندان می‌توانند بلیت این نمایش را از سایت تیوال تهیه کنند.</p>
    </article>
  </body>
</html>