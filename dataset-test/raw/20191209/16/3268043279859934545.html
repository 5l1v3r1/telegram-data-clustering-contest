<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/economia-globale-veramente-migliorando/"/>
    <meta property="og:site_name" content="Trend Online"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="L’economia globale sta veramente migliorando?"/>
    <meta property="og:description" content="Negli ultimi mesi la narrativa sui mercati azionari è stata quella di un miglioramento dello stato dell'economia globale."/>
  </head>
  <body>
    <article>
      <h1>L’economia globale sta veramente migliorando?</h1>
      <h2>Negli ultimi mesi la narrativa sui mercati azionari è stata quella di un miglioramento dello stato dell'economia globale.</h2>
      <address><time datetime="2019-12-09T16:00:00+00:00">09 Dec 2019, 16:00</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Roberto Rossignoli, Portfolio Manager di <a href="https://www.moneyfarm.com/it/">Moneyfarm</a>, spiega che la crescita dell’economia globale è uno dei fattori chiave nel guidare la performance dei mercati finanziari, specialmente nel lungo periodo. <b>Il motivo è piuttosto intuitivo: quando l’economia cresce, le aziende in media riescono a generare utili e cash flow positivi, remunerando gli azionisti, aumentando la capitalizzazione e pagando più agevolmente i propri  i debiti.</b> Oltre a impattare sulle performance degli asset rischiosi, lo stato di salute dell’economia è fondamentale nel definire anche le performance delle asset class obbligazionarie. Esso è, insieme alla politica monetaria, il fattore chiave nel determinare il livello di tassi d’interesse e di conseguenza l’andamento dei titoli di debito nel corso del ciclo economico.</p>
      <p>Nel breve periodo, tuttavia, <b>la percezione che gli operatori economici hanno dello stato dell’economia è forse un aspetto ancora più importante</b>. Aspettative e realtà non sempre sono allineate: a volte anche di fronte a un contesto economico stabile, il punto di vista dei mercati può cambiare radicalmente. Negli ultimi mesi la narrativa principale sui mercati azionari è stata quella di un miglioramento dello stato dell'economia globale, che si è tramutata in performance mediamente positive, mentre l’obbligazionario ha rallentato di molto la sua corsa dopo il rally del primo semestre.</p>
      <p>Una migliore percezione dell’appetito per il rischio nei i mercati è fotografata ad esempio dai flussi sul mercato degli ETF. Mentre i flussi sui settori difensivi (Servizi di Pubblica Utilità, Beni di Consumo di prima necessità) sono rimasti stabili, quelli sui settori ciclici (Industriali, Bancari, Tecnologici, ovvero quelli la cui performance è maggiormente correlata all’andamento dell’economia) hanno continuato a crescere.</p>
      <footer>
        <a href="https://www.trend-online.com/prp/economia-globale-veramente-migliorando/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>