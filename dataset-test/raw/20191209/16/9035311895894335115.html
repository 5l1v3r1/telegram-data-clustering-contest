<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/kainat-guzeli-ucuncu-defa-guney-afrika-cumhuriyetinden-secildi-turk-guzeli-dereceye-girem"/>
    <meta property="og:site_name" content="euronews"/>
    <meta property="article:published_time" content="2019-12-09T16:05:17+00:00"/>
    <meta property="og:title" content="Kainat güzeli üçüncü defa Güney Afrika Cumhuriyeti'nden seçildi"/>
    <meta property="og:description" content="Kainatın en güzeli yine Güney Afrika Cumhuriyeti'nden çıktı. Amerika Birleşik Devletleri'nde pazar günü gerçekleşen güzellik yarışmasında Zozibini Tunzi tacı giymeye hak kazandı"/>
  </head>
  <body>
    <article>
      <h1>Kainat güzeli üçüncü defa Güney Afrika Cumhuriyeti'nden seçildi</h1>
      <address>
        <time datetime="2019-12-09T16:05:17+00:00">09 Dec 2019, 16:05</time>
      </address>
      <p>Kainatın en güzeli yine Güney Afrika Cumhuriyeti'nden çıktı. Amerika Birleşik Devletleri'nde pazar günü gerçekleşen güzellik yarışmasında Zozibini Tunzi tacı giymeye hak kazandı. Güney Afrika Cumhuriyeti'nden 1978'de Margaret Gardiner, 2017'de ise Demi-Leigh Nel-Peters kainatın en güzeli olmayı başarmıştı.</p>
      <p>26 yaşındaki yeni kainat güzeli Tunzi, cinsiyet eşitsizliklerine karşı savaş açmış bir güzel.</p>
      <p>90 ülkeden güzellerin katıldığı yarışmada Porto Riko güzeli Madison Anderson ikinci, Meksika'dan Sofia Aragon ise üçüncü seçildi. Türkiye'yi temsil eden Bilgi Nur Aydoğmuş ise dereceye giremedi.</p>
      <p>Tunzi'nin başına ise yepyeni bir taç takıldı. Ünlü tasarımcı Mouawad imzalı takının değerinin 5 milyon dolar olduğu açıklandı.</p>
      <p>Taçta 18 ayar altın asma dalları ve bin 770'den fazla pırlanta ile kaplanmış sarmaşık yaprakları bulunuyor. Yedi kıtayı temsil eden sarmaşık ve asmayı Botswana'dan getirilen iki elmas çevreliyor.</p>
    </article>
  </body>
</html>