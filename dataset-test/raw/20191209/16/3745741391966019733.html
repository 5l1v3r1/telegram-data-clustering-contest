<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/litvanya-dunyanin-ilk-koleksiyonluk-kripto-parasini-uretecek-h81399.html"/>
    <meta property="og:site_name" content="Webtekno"/>
    <meta property="article:published_time" content="2019-12-09T16:56:16+00:00"/>
    <meta property="og:title" content="Dünyanın İlk Koleksiyonluk Kripto Parası Üretilecek"/>
    <meta property="og:description" content="Litvanya Merkez Bankası, 2020 yılının başlarında dünyada ilk kez koleksiyon amaçlı bir dijital para çıkaracak. Kripto para, dolaşıma girmeyecek."/>
  </head>
  <body>
    <article>
      <h1>Dünyanın İlk Koleksiyonluk Kripto Parası Üretilecek</h1>
      <h2>Litvanya Merkez Bankası, 2020 yılının başlarında dünyada ilk kez koleksiyon amaçlı bir dijital para çıkaracak. Yalnızca 24.000 adet üretilecek olan bu kripto paralar, bir ödeme aracı olarak kullanılamayacak ve dolaşıma giremeyecek.</h2>
      <address><time datetime="2019-12-09T16:56:16+00:00">09 Dec 2019, 16:56</time> by <a rel="author" href="https://www.webtekno.com/yazar/candoganokan" target="_blank">Okan Candoğan</a></address>
      <p>Yeni girişimler için bir finansal teknoloji merkezi hâline gelmeye çalışan Litvanya, gelecek yılın ilk yarısında dünyada ilk kez <b>koleksiyonluk</b> bir dijital kripto para üretecek. Bildiğimiz dijital paralardan farklılık gösterecek olan bu para, yalnızca koleksiyon amaçlı üretilecek olup piyasalarda işlem göremeyecek.</p>
      <p>Bloomberg’de yapılan habere göre Litvanya Merkez Bankası, bugün yaptığı açıklamalarda ülkenin 1918 yılında ilan ettiği <b>bağımsızlığına</b> ithafen bu yeni projeyi gerçekleştireceğini söyledi. Litvanya Merkez Bankası tarafından üretimi gerçekleştirilecek olan bu dijital paralardan sınırlı sayıda üretileceği ve yalnızca 24.000 adet olacağı bildiriliyor.</p>
      <h3>Projeyle birlikte Litvanya Merkez Bankası, dijital para konusunda deneyim kazanacak:</h3>
      <figure>
        <img src="https://www.webtekno.com/images/editor/default/0002/33/e616a7beae18c43c69606823e7402f2d4d084498.jpeg"/>
      </figure>
      <p>Yalnızca koleksiyon amacı taşıyacak olan bu paralar, herhangi bir şekilde dolaşıma girmeyecek ve bir ödeme aracı olarak kullanılamayacak. Bu projeyle birlikte Litvanya Merkez Bankası, dijital para sektöründe deneyim kazanmayı ve finans sektöründeki blockchain tabanlı hizmetleri test etmeyi amaçlıyor. Üretimini Litvanya Merkez Bankası'nın üstleneceği bu dijital paralar, 2020 yılı içerisinde bankanın <b>elektronik mağazasından</b> satın alınabilecek.</p>
      <p>Yaklaşık 2 milyon 794 bin nüfusu ile 3 Baltık ülkesinden biri olan Litvanya’nın merkez bankası, bu yılın başında <b>kripto ödemelerini geliştirmek</b> ve finansal alanda kullanımını artırmak için bazı çalışmalar yürütmüştü. İnovasyona çok büyük yatırımlar yapan ülke, pek çok kripto para ve blockchain girişimini ülkesine çekmeye çalışıyor ve bu tür girişimlere çok büyük fırsatlar sunuyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/windows-7-guncelleme-hizmeti-h81361.html">Windows 7'nin 2023 Yılına Kadar Güncelleme Almasını Sağlayacak Hizmet</a>
      </p>
      <p>Öyle ki Şubat 2019 yılında Litvanya Merkez Bankası, kripto para ile ödemelerin önünü açarak bu anlamda da bir ilki gerçekleştirmişti. Hayata geçirilen bu projeyle birlikte daha önceleri <b>direkt </b>olarak kripto para ödemesi alamayan girişimler, bu yeni düzenleme ile birlikte üçüncü parti servis sağlayıcıları ile iş birliği yaparak ödemelerini direkt olarak kripto para cinsinden alabilme şansına sahip olmuşlardı.</p>
      <p><b>Kaynak : </b>https://www.bloomberg.com/news/articles/2019-12-09/lithuania-to-offer-world-s-first-collectible-crypto-coin-in-2020</p>
    </article>
  </body>
</html>