<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/autohirek.hu/338191/Rairnak_a_rendszamot_a_gyorsettermi_zacskora_hogy_tudni_lehessen_ki_dobta_el"/>
    <meta property="og:site_name" content="www.ma.hu"/>
    <meta property="article:published_time" content="2019-12-09T16:40:00+00:00"/>
    <meta property="og:title" content="Ráírnák a rendszámot a gyorséttermi zacskóra, hogy tudni lehessen, ki dobta el"/>
    <meta property="og:description" content="Kicsit utópisztikusnak hangzik az angliai farmerek ötlete, de elegük van a szeméttel teli földekből.A gazdálkodók azt szeretnék elérni, hogy csökkenjen a szemetelés a földjeik mentén, ráadásul az állatok gyakran meg is eszik, amit találnak.A Telegraph írt arról, hogy angliai farmerek felvetetették, hogy az éttermekben vagy bármilyen olyan helyen, ahol gyakran eldobált termékeket forgalmaznak, nyomtassák rá az autók rendszámát a megvásárolt termék dobozára.Az egyik farmer azt hozta fel példaként, hogy a közelükben lévő éttermek 2,5 mérföldes környezetében – 4 kilométer – tele van minden eldobott szeméttel, vélhetően ennyi kell, hogy elfogyasszák az autósok a megvásárolt ételeket.A hvg.hu szerint a McDonald’s is megszólalt az ötlet kapcsán és elmondták, hogy az általuk használt csomagolóanyagok 80 százaléka újrahasznosítható, minden éttermük mellett rengeteg szemetes van, ahova kidobhatnák a vásárlók az üres papírdobozokat.Az ötlet nem feltétlenül rossz, mert érdemes minden eszközt bevetni a szemetelés és a szemetelők…"/>
  </head>
  <body>
    <article>
      <h1>Ráírnák a rendszámot a gyorséttermi zacskóra, hogy tudni lehessen, ki dobta el</h1>
      <h2>Sokan az ablakon kihajítva szabadulnak meg a hulladéktól.</h2>
      <address><time datetime="2019-12-09T16:40:00+00:00">09 Dec 2019, 16:40</time> by <a rel="author" href="http://www.ma.hu/tart/index" target="_blank">ma.hu</a></address>
      <p>Kicsit utópisztikusnak hangzik az angliai farmerek ötlete, de elegük van a szeméttel teli földekből.<br/><br/>A gazdálkodók azt szeretnék elérni, hogy csökkenjen a szemetelés a földjeik mentén, ráadásul az állatok gyakran meg is eszik, amit találnak.<br/><br/>A Telegraph írt arról, hogy angliai farmerek felvetetették, hogy az éttermekben vagy bármilyen olyan helyen, ahol gyakran eldobált termékeket forgalmaznak, nyomtassák rá az autók rendszámát a megvásárolt termék dobozára.<br/><br/>Az egyik farmer azt hozta fel példaként, hogy a közelükben lévő éttermek 2,5 mérföldes környezetében – 4 kilométer – tele van minden eldobott szeméttel, vélhetően ennyi kell, hogy elfogyasszák az autósok a megvásárolt ételeket.<br/><br/>A hvg.hu szerint a McDonald’s is megszólalt az ötlet kapcsán és elmondták, hogy az általuk használt csomagolóanyagok 80 százaléka újrahasznosítható, minden éttermük mellett rengeteg szemetes van, ahova kidobhatnák a vásárlók az üres papírdobozokat.<br/><br/>Az ötlet nem feltétlenül rossz, mert érdemes minden eszközt bevetni a szemetelés és a szemetelők ellen, viszont valljuk meg, semeddig sem tart egy papírpoharat összetépni és nem egyben kidobni a kocsiablakon, hogy a rendszámot se lehessen azonosítani.</p>
    </article>
  </body>
</html>