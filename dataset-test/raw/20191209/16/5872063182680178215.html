<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/life/lifestyle/1562402/star-ellas-2019-se-anapiriko-amaxidio-meta-tin-epithesi-apo-ti-mis-australia/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-12-09T16:34:07+00:00"/>
    <meta property="og:title" content="Σταρ Ελλάς 2019: Σε αναπηρικό αμαξίδιο, μετά την επίθεση από τη Μις Αυστραλία"/>
    <meta property="og:description" content="Η 26χρονη Ραφαέλα Πλαστήρα διεκδικεί τον τίτλο της ομορφότερη γυναίκας του κόσμου - Έπαθε διάστρεμμα λίγο πριν το διαγωνισμό Μις Κόσμος"/>
  </head>
  <body>
    <article>
      <h1>Σταρ Ελλάς 2019: Σε αναπηρικό αμαξίδιο, μετά την επίθεση από τη Μις Αυστραλία</h1>
      <address>
        <time datetime="2019-12-09T16:34:07+00:00">09 Dec 2019, 16:34</time>
      </address>
      <p>
        <b>Η 26χρονη Ραφαέλα Πλαστήρα διεκδικεί τον τίτλο της ομορφότερη γυναίκας του κόσμου - Έπαθε διάστρεμμα λίγο πριν το διαγωνισμό Μις Κόσμος</b>
      </p>
      <p>Σε μία καταγγελία προχώρησε η <a href="https://www.neakriti.gr/article/life/1558116/kallisteia-2019-sarose-i-kritikia-marianna-peratsaki/">Σταρ Ελλάς</a> 2019, Ραφαέλα Πλαστήρα, η οποία βρίσκεται στο Λονδίνο, προκειμένου να εκπροσωπήσει την Ελλάδα στο φετινό διαγωνισμό Μις Κόσμος.</p>
      <p>Η 26χρονη δέχθηκε επίθεση από τη Μις Αυστραλία Sarah Marschke.</p>
      <figure>
        <img src="https://www.neakriti.gr/files/2019-12-09/maxresdefault.jpg"/>
      </figure>
      <p>Συγκεκριμένα, σύμφωνα με τη Σταρ Ελλάς 2019, η οποία μίλησε στην εφημερίδα Espresso, η Μις Αυστραλία την έσπρωξε επίτηδες με αποτέλεσμα να πέσει και να τραυματιστεί και στη συνέχεια να μεταφερθεί στο νοσοκομείο. Η νεαρή Ελληνίδα, έπαθε διάστρεμμα και γι’ αυτό αναγκάστηκε να κυκλοφορεί με αναπηρικό καροτσάκι στις δραστηριότητες της διοργάνωσης επί δύο ημέρες.</p>
      <p>
        <b>Τι δήλωσε η Σταρ Ελλάς 2019 για την επίθεση που δέχθηκε:</b>
      </p>
      <p>«Γυρνούσαμε από μια εκδήλωση και όπως πάω να κατέβω από το λεωφορείο με σπρώχνει η Μις Αυστραλία και μου γυρίζει το πόδι. Έπαθα διάστρεμμα. Για δύο μέρες ήμουν με καροτσάκι. Είμαι ακόμη με γάζα στο πόδι. Η κοπέλα που μου επιτέθηκε υποστήριξε ότι έγινε κατά λάθος και ήταν ατύχημα, αλλά με έσπρωξε επίτηδες. Από την αρχή έδειχνε μια κακία για εμένα. Η επίθεση που δέχτηκα και το διάστρεμμα με έκαναν να πεισμώσω ακόμα πιο πολύ για τον τελικό» , είπε χαρακτηριστικά η Σταρ Ελλάς 2019, Ραφαέλα Πλαστήρα.</p>
      <p>Πριν από λίγες ημέρες, η ξανθιά καλλονή, που θα διεκδικήσει τον τίτλο της ομορφότερης γυναίκας στον κόσμο στον διαγωνισμό, ο οποίος θα διεξαχθεί στις 14 Δεκεμβρίου, συγκλόνισε με την αποκάλυψή της, ότι ο πρώην σύντροφός της, την <a href="https://www.neakriti.gr/article/life/1562257/star-ellas-2019-o-proin-mou-me-kakopoiouse/">κακοποιούσε σωματικά και ψυχολογικά</a>.</p>
      <p>Πηγή<a href="https://www.eleftherostypos.gr/lifestyle/498262-apisteyti-kataggelia-tis-star-ellas-moy-epitethike-i-mis-aystralia-prin-ton-diagonismo-mis-kosmos/?utm_medium=onesignal&amp;utm_source=notification&amp;utm_campaign=alert&amp;utm_content=post">: elefhterostypos.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/life/1562257/star-ellas-2019-o-proin-mou-me-kakopoiouse/"/>
        <a href="https://www.neakriti.gr/article/life/1558116/kallisteia-2019-sarose-i-kritikia-marianna-peratsaki/"/>
      </related>
    </article>
  </body>
</html>