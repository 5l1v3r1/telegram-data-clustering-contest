<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/kapcsolat/filmeken-siras-jelentese/"/>
    <meta property="og:site_name" content="FEMINA"/>
    <meta property="article:published_time" content="2019-12-09T16:26:03+00:00"/>
    <meta property="og:title" content="Te sírsz a filmek megható pillanatain? Meglepő dolgot árul el rólad a kutatás szerint, ha igen"/>
    <meta property="og:description" content="Fontos tulajdonságokat és készségeket jelez, ha valaki nem bírja könnyek nélkül a megható filmeket."/>
  </head>
  <body>
    <article>
      <h1>Te sírsz a filmek megható pillanatain? Meglepő dolgot árul el rólad a kutatás szerint, ha igen</h1>
      <h2>Fontos tulajdonságokat és készségeket jelez, ha valaki nem bírja könnyek nélkül a megható filmeket.</h2>
      <address><time datetime="2019-12-09T16:26:03+00:00">09 Dec 2019, 16:26</time> by <a rel="author">Váradi Melinda</a></address>
      <p>Az ember reakciói sok mindent elárulnak róla, a személyiségéről. Ám az az igazság, hogy bár gyakran egyértelműnek tűnhetnek a következtetések, egyáltalán nem mindig igaz az, amire a legtöbben gondolnak.</p>
      <p>Ha valaki például könnyen elsírja magát a filmeken, akkor sokan úgy vélik az illetőről, hogy túl érzékeny, törékeny vagy éppen gyengébb másoknál. Egy kutatás azonban rámutatott, hogy ez nagyon nem így van.</p>
      <h3>Erre utal, ha sírsz a filmeken</h3>
      <p>Paul J. Zak, a Claremont Egyetem tudósa hosszasan <a href="https://www.ncbi.nlm.nih.gov/pmc/articles/PMC4445577/">vizsgálta</a> a mozikon való elérzékenyülés jelenségét, és nemcsak azt állapította meg, hogy a megható, szívhez szóló történetek hirtelen megemelik az oxitocinszintet, hanem azt is, hogy mit árul el az emberekről az, ha megkönnyezik a filmeket. Kiderült, hogy ez a szokás erős empatikus készségeket, magasabb érzelmi intelligenciát jelez, és valójában az érzelmileg stabil, erős személyiségek jellemzője. Sőt, maga a sírás is fokozza ezeket a képességeket.</p>
      <figure>
        <img src="https://kep.cdn.indexvas.hu/1/0/3064/30648/306488/30648865_47814a376ea83497852b6e92a0b343e9_wm.jpg"/>
        <figcaption>
          <cite>Fotó: seb_ra / Getty Images Hungary</cite>
        </figcaption>
      </figure>
      <p>A <a href="https://brightside.me/wonder-curiosities/study-shows-that-people-who-cry-during-movies-are-emotionally-stronger-753760/?utm_source=fb_brightside&amp;utm_medium=fb_organic&amp;utm_campaign=fb_gr_5mincrafts&amp;fbclid=IwAR2OSEezxLWWTnd8E3rapUMeJ2ZRwf_fe0Dn10BF0EtKMIMBAhrG32mOvJI">Bright Side szakértői</a> kiemelték a vizsgálattal kapcsolatban, hogy ilyenkor, bár realizálják, hogy a történet nem valóságos, nem tudják elkerülni a sírást a megható jelenetek során. Képesek lelkileg, érzelmileg kapcsolódni a szereplőkhöz, és az oxitocinlöket miatt még fogékonyabbá válnak az eseményekre, később pedig a boldogságszintjük is fokozódik.</p>
      <h3>Empátia, mentális erő és érzelmi stabilitás</h3>
      <p>Ha az emberek ilyenkor nem tartják vissza a könnyeit, nem találják kínosnak a pityergést, azt jelzi, hogy mentálisan erősebbek, bátrabbak másoknál, és nem félnek kimutatni érzéseiket, felfedni a valódi énjüket. Nem zavarja őket a kritika, mások véleménye, így keményebbek az átlagnál. Nem beszélve arról, hogy jobban bele tudják magukat képzelni a szereplők helyzetébe, az adott szituációba, átérzik azt, ami történik, ez pedig erős empátiára, azaz beleérző képességre utal. Illetve fontos még kihangsúlyozni, hogy a mozikon könnyezők általában tudják, hogy néha szükség van arra, hogy kisírják magukat, ezáltal pedig könnyebben tudják kezelni a hétköznapokkal járó stresszt és problémákat.</p>
      <figure>
        <img src="https://kep.cdn.indexvas.hu/1/0/3064/30648/306488/30648869_556d3f15b49a1e9a7cc0abbbf0f24c96_wm.jpg"/>
        <figcaption>
          <cite>Fotó: Hiraman / Getty Images Hungary</cite>
        </figcaption>
      </figure>
      <p>A szakértő megállapította, hogy a filmekre adott reakció az oxitocinnak köszönhető, mely annál nagyobb mennyiségben szabadul fel, minél jobban át tudja valaki érezni a képernyőn vagy filmvásznon zajló történéseket. De a hatás oda-vissza igaz: a hormon ugyanis alapvetően empatikusabbá, érzelmileg fogékonyabbá teszi az embereket.</p>
      <p>
        <b>Őszinte képek a depresszióról</b>
      </p>
      <p>Hector Andres Poveda Morales egyetemista évei alatt tapasztalta önmagán a mentális problémák első jeleit, a helyzet viszont egyre csak súlyosbodott. Akkoriban iratkozott be egy fényképésziskolába is, ennek hatására pedig eldöntötte, hogy megpróbálja a fotózással megörökíteni depresszióját, hogy a felvételek segítségével családjának és barátainak is megmutathassa érzéseit, küzdelmeit, valamint azt, hogy milyen is ez a betegség.</p>
      <figure>
        <img src="https://kep.index.hu/1/0/2999/29998/299981/29998179_2303143_0ab532437e1172c035e886e475cad975_wm.jpg"/>
        <figcaption>
          <a href="https://femina.hu/kapcsolat/depresszio-fotok/">Nézegess képeket! 8 kép<br/><b>Megrázó képek a depresszióról: saját betegségét örökítette meg a fotós</b></a>
        </figcaption>
      </figure>
    </article>
  </body>
</html>