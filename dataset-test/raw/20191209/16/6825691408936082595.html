<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/sveikata/psichologija/kaledine-dovana-aktoriaus-v-rumso-vedama-meditacija-943326"/>
    <meta property="og:site_name" content="Kauno diena"/>
    <meta property="article:published_time" content="2019-12-09T16:46:00+00:00"/>
    <meta property="og:title" content="Kalėdinė dovana – ir aktoriaus V. Rumšo vedama meditacija"/>
    <meta property="og:description" content="Didžiųjų metų švenčių proga vaistininkai sukūrė ir siūlo išmėginti neįprastą atsipalaidavimo būdą – pasirinkti vieno iš žinomų šalies žmonių įrašytą meditaciją."/>
  </head>
  <body>
    <article>
      <h1>Kalėdinė dovana – ir aktoriaus V. Rumšo vedama meditacija</h1>
      <address><time datetime="2019-12-09T16:46:00+00:00">09 Dec 2019, 16:46</time> by <a rel="author">Kauno.diena.lt inf.</a></address>
      <p>
        <b>Didžiųjų metų švenčių proga vaistininkai sukūrė ir siūlo išmėginti neįprastą atsipalaidavimo būdą – pasirinkti vieno iš žinomų šalies žmonių įrašytą meditaciją.</b>
      </p>
      <p>Socialiniuose tinkluose jau galima rasti Vytauto Rumšo, Renatos Mikailionytės, netrukus pasirodys Ievos Zasimauskaitės ir vaistininkės Miglės Kazakevičienės vedami meditacijos pratimai.</p>
      <p>„Leiskite sau būti tiesiog čia ir dabar. Klausykitės mano žodžių lyg tai būtų švelnus vėjas vasaros naktį, klausykitės mano balso ir pajauskite, kaip jūsų kūnas vis labiau ir labiau atsipalaiduoja“, – tokiais žodžiais į žiūrovus kreipiasi aktorius Vytautas Rumšas vyresnysis vieno iš meditacijos įrašų metu.</p>
      <p>„Kiekvienam iš mūsų šiuo ypatingai intensyviu metu verta skirti laiko pabūti su savimi ir nurimti, todėl jaukios, gilios, malonios meditacijos yra mūsų šventinė dovana visiems lietuviams. Mūsų kalėdinėje reklaminėje kampanijoje – daug veiksmo, įvairių smagių nutikimų, o dabar ji pasipildo dar ir prasmingu turiniu. Esame tikri, kad tiems, kurie skirs keletą minučių, tai padės sumažinti stresą“, – sako „Eurovaistinės“ rinkodaros vadovė Kristina Gumauskienė.</p>
      <figure>
        <iframe src="https://www.youtube.com/embed/35qceAMQZzk" width="640" height="360" data-service="Youtube" scrolling="no"/>
      </figure>
      <p>Pasak jos, sveikatos specialistai pastebi, kad prieš šventes patiriame ne tik daugiau džiaugsmo, bet ir streso. Dovanų paieškos, noras pabaigti metų darbus verčia skubėti ir nerimauti. „Eurovaistinė“ siekia padėti žmonėms jaustis geriau, vaistininkai pataria nusiraminti išgeriant žolelių arbatos, stengtis ilgiau pamiegoti, pasimankštinti, daryti pauzes tarp darbų. Dar vienas būdas – skirti liko sau ir medituoti. Atsipalaidavimo sesijų serija šiuo aktyviu laikotarpiu – puikus būdas supažindinti žmones su pratimais, padedančiais sumažinti jaučiamo streso ir nerimo lygį.</p>
      <p>Idėją „Eurovaistinės“ socialiniuose tinkluose įgyvendinančios įmonės „Choco“ plėtros vadovas Tomas Nemura sako, kad internete gausu įvairių meditacijos įrašų, tačiau lietuviškų labai trūko.</p>
      <figure>
        <iframe src="https://www.youtube.com/embed/DjRw3qvYQ3c" width="640" height="360" data-service="Youtube" scrolling="no"/>
      </figure>
      <p>„Žmogaus psichinė sveikata visada buvo ta sritis, kuriai trūko dėmesio. Prieškalėdinis laikotarpis pasirodė puiki proga vietoje dar vienos vartojimą skatinančios kampanijos sukurti trumpus ir lengvai suprantamus meditacijų vaizdo įrašus, kurie padėtų atsipalaiduoti bent keletui akimirkų“, – sako T. Nemura.</p>
      <p>Šios meditacijos tinka visiems, kuriems prieškalėdinis laikotarpis kelia ne tik šiltus jausmus, bet ir įtampą ar stresą. Vaistininkė M. Kazakevičienė sako, kad tai yra lengvai prieinamas būdas atsipalaiduoti – tam nereikia nei ypatingo pasiruošimo, nei sąlygų, o efektas greitas.</p>
      <p>„Jeigu turite ausines, klausydamiesi meditacijų galite atsipalaiduoti netgi ten, kur aplinka nėra tinkama, tai daryti galite bet kuriuo paros metu. Dauguma meditacijų yra trumpos ir susideda iš kertinių dalių. Meditacijos esmė yra sugrįžti į čia ir dabar ir tai jos leidžia padaryti itin greitai“, – detalizuoja vaistininkė.</p>
      <figure>
        <iframe src="https://www.youtube.com/embed/qEnGUYV09Us" width="640" height="360" data-service="Youtube" scrolling="no"/>
      </figure>
      <p>Patariama klausytis meditacijų patogiai įsitaisius, atpalaidavus kūną, visą dėmesį skiriant savo pojūčių stebėjimui. „Į atsipalaidavimą vedantis balsas sukuria greitesnį efektą, juk dažnai neturime laiko ilgai kvėpuoti, sėdėti, o čia svarbu tik klausytis“, – sako vaistininkė. Ji priduria, kad galima klausytis vis tą pačią meditaciją ar išbandyti naujas, tačiau įprastai efektas pajuntamas jau po vienos, svarbu iki galo ją išklausyti. Meditacijos pritaikytos klausytis tiek individualiai, tiek, pavyzdžiui, su šeima.</p>
      <p>Skeptiškai į tai žvelgiančius M. Kazakevičienė nuramina – tai žmogaus pasirinkimas – išbandyti meditaciją ar ne. „Ji tikrai nekenkia. Tai pagalbinė priemonė susitvarkyti su minčių srautu ir įtampa kūne“, – sako ji. Iš viso bus 11 skirtingų meditacijos įrašų.</p>
    </article>
  </body>
</html>