<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-12-09/ar-vi-lyckligare-med-fem-ganger-sa-manga-klader-helsingborg"/>
    <meta property="og:site_name" content="HD"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="Är vi lyckligare med fem gånger så många kläder – Helsingborg Live om klimatet"/>
    <meta property="og:description" content="Samtal på Helsingborg Live konkurrerar med Nobelfesten."/>
  </head>
  <body>
    <article>
      <h1>Är vi lyckligare med fem gånger så många kläder – Helsingborg Live om klimatet</h1>
      <h2>Är vi lyckligare idag när vi har hela garderoben full av kläder? Den frågan ställs på Helsingborg Live på tisdagskvällen.</h2>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author">Yvonne Johansson</a></address>
      <p>Medan Världen ropar ”klimatnödläge” släpper Helsingborgaren ut fem ton växthusgaser om året. Under tisdagskvällen kommer ”Helsingborg Live” att diskutera de stora frågorna i studenternas Helsingborgen vid Furutorpsplatsen.</p>
      <p>HD och Sydsvenskans politiska chefredaktör Heidi Avellan låter två forskare och en renhållningschef räta ut frågetecknen kring cirkulär ekonomi och återvinning.</p>
      <p>
        <b>Konsumtionsforskare Christian Fuentes, blir man lyckligare av fler kläder?</b>
      </p>
      <p>– Forskning kring lycka och konsumtion visar att till en viss punkt blir man lyckligare. Allt annat är relationellt, det vill säga i förhållande till vad andra har. Att konsumera mer efter en viss mängd ökar inte den totala lyckan.</p>
      <p>
        <b>Är lösningen cirkulär ekonomi – alltså att vi lånar istället för köper?</b>
      </p>
      <p>– Nya kreativa lösningar kan absolut ha något att ge, men det är svårt att få dem storskaliga. Jag är positiv till nya experiment, men man ska kanske inte ha en övertro till det. Cirkulär ekonomi ses som en lösning på allt just nu, men det är svårt för detaljhanden att få låneverksamhet lönsam.</p>
      <p>
        <b>Hur ska Helsingborg Live konkurrera ut nobelfesten, som hålls samtidigt?</b>
      </p>
      <p>– Ha ha ha, genom att prata om en av de mest relevanta frågorna just nu.</p>
      <p>
        <b>Cecilia Holmblad, renhållningschef på NSR, vad gör ni med alla textilier?</b>
      </p>
      <p>– Vi samlar in både helt och trasigt. Allt ska samlas in – även trasiga strumpor. Sedan görs många olika sorteringar. Det som kan säljas blir second hand. Det trasiga blir till exempel stoppning i möbler.</p>
      <p>
        <b>Vem blir lyckligast av att helsingborgarna köper kläder?</b>
      </p>
      <p>– Jättebra fråga. Jag vet inte. Kanske handlarna.</p>
      <p>
        <b>Hur tror du att ni kan konkurrera med Nobelfesten</b>
      </p>
      <p>– Vi får väl ha extra snygga kläder, helt enkelt. Det här handlar ju rätt mycket om samma sak. Festen är väldigt fokuserad på kläder. Några av Nobelgästerna har ju genom året valt att göre an grej av att använda second hand eller återanvända klänningar, som kungahuset. Det är ett bra tillfälle för det.</p>
      <h3>Fakta</h3>
      <h4>Helsingborg Live</h4>
      <p><b>Debatten Helsingborg Live</b> hålls på Studenthuset Helsingborgen den 10 december 17:45 –19:30.</p>
      <p>Registrera dig på<a href="https://www.helsingborglive.se/"> helsingborglive.se</a>.</p>
      <p>Helsingborgs Dagblad sänder samtalet på HD.se, där du också kan ta del av det i efterhand.</p>
      <p><b>Hervé Corvellec </b>är professor i företagsekonomi vid Lunds universitet. Han forskar inom organisationsteori med fokus på avfallshantering, avfallsförebyggande och cirkulär ekonomi.</p>
      <p><b>Cecilia Holmblad</b> är renhållningschef på NSR, Nordvästra Skånes Renhållnings AB. NSR:s miljöarbete har belönats med flera utmärkelser såsom Årets avfallskommun, Årets avfallsverksamhet och Årets förebyggare.</p>
      <p><b>Christian Fuentes</b> är konsumtionsforskare och universitetslektor vid Lunds universitet. Han forskar inom marknadsföring och konsumtion med fokus på hållbarhet och digitalisering.</p>
      <p><b>Kvällens moderator Heidi Avellan</b> är politisk chefredaktör på Helsingborgs Dagblad och Sydsvenskan.</p>
    </article>
  </body>
</html>