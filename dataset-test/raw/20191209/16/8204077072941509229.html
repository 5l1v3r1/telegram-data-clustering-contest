<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/130/a/ek-shte-prerazglejda-antitrystovoto-si-zakonodatelstvo-294649/"/>
    <meta property="og:site_name" content="Investor.bg"/>
    <meta property="article:published_time" content="2019-12-09T16:59:00+00:00"/>
    <meta property="og:title" content="ЕК ще преразглежда антитръстовото си законодателство"/>
    <meta property="og:description" content="Действащите правила в тази сфера датират от 1997 г."/>
  </head>
  <body>
    <article>
      <h1>ЕК ще преразглежда антитръстовото си законодателство</h1>
      <h2>Действащите правила в тази сфера датират от 1997 г.</h2>
      <address><time datetime="2019-12-09T16:59:00+00:00">09 Dec 2019, 16:59</time> by <a rel="author">Радостина Ивчева</a></address>
      <p>Регулаторите на ЕС ще преразгледат правила, наложени преди две десетилетия, които определят дали компаниите притежават пазарната сила да предотвратяват конкуренцията или да контролират цените, като се вземат предвид глобализацията и дигитализацията, заяви в понеделник еврокомисарят за конкуренцията Маргрете Вестагер, цитирана от Ройтерс.</p>
      <p>Нейното съобщение беше направено на фона на критики от юристи и учени, че антимонополните закони на Европейския съюз не вървят в крак с времето, особено що се отнася до практиката на глобални онлайн компании. Действащите правила в тази сфера датират от 1997 г.</p>
      <p>„Промените като глобализацията и дигитализацията означават, че много пазари работят по различен начин, откакто преди 22 години“, каза Вестагер на конференция на Chillin Competition.</p>
      <p>„Значи е крайно време за преразглеждане на Известието относно определянето на пазара. Искаме да сме сигурни, че насоките, които то дава, са точни и актуални и определят ясен и последователен подход както към случаите на антитръст, така и по отношение на сливания в различни отрасли по начин, който е лесно достъпен “, добави тя.</p>
      <p>Прегледът ще обърне внимание на географския обхват на пазарите.</p>
      <p>Регулаторите ще проверят също какви продукти се предлагат на различните пазари и дали потребителите могат лесно да преминат от един продукт към друг.</p>
      <p>
        <i>По статията работиха: <a href="https://www.investor.bg/novini/130/a/ek-shte-prerazglejda-antitrystovoto-si-zakonodatelstvo-294649/znvygb:enqbfgvan.vipurin@Vairfgbe.ot">Радостина Ивчева</a>, редактор <a href="https://www.investor.bg/novini/130/a/ek-shte-prerazglejda-antitrystovoto-si-zakonodatelstvo-294649/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/evropa/334/a/evropeiskata-smetna-palata-iska-po-strogi-iziskvaniia-za-nacionalnite-biudjeti-v-es-294369/"/>
        <a href="https://www.investor.bg/softuer/458/a/ek-moje-da-spyne-opita-na-margrete-vestager-za-regulatoren-renesans-pri-tehnologiite-293562/"/>
      </related>
      <related>
        <a href="https://www.investor.bg/evropa/334/a/timermans-klimatichnite-promeni-sa-kato-kometa-koiato-shte-udari-zemiata-sled-30-godini-294457/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/evropeiskite-antitrystovi-regulatori-razsledvat-digitalnata-valuta-na-facebook-287921/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/google-regulaciiata-na-tehnologichnite-igrachi-moje-da-ima-nepredvideni-posledici-284011/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/web/456/a/google-se-opitva-da-omilostivi-es-280875/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/portugaliia-se-obiavi-sreshtu-ideite-na-germaniia-i-franciia-za-antitrystovite-pravila-278568/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/softuer/458/a/indiiski-regulator-pogva-google-za-narusheniia-s-android-276980/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/tehnologichnite-kompanii-predstaviha-kodeks-ot-samoregulacii-pred-es-268899/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/ek-globiava-google-s-434-mlrd-evro-po-sluchaia-s-android-264906/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/kzk-ne-ustanovi-narusheniia-v-deinostta-na-energo-pro-253297/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>