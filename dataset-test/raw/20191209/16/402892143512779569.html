<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/latvija/299230-latgale-dzerajsoferis-policistiem-piedava-5000-eiro-kukuli.htm"/>
    <meta property="og:site_name" content="nra.lv"/>
    <meta property="article:published_time" content="2019-12-09T16:32:00+00:00"/>
    <meta property="og:title" content="Latgalē dzērājšoferis policistiem piedāvā 5000 eiro kukuli"/>
    <meta property="og:description" content="Aizvadītajā nedēļā Latgalē aizturēts kāds dzērājšoferis, kurš policistiem piedāvājis 5000 eiro kukuli,  informēja Valsts policijas Latgales reģiona pārvaldes pārstāve Lāsma Kursīte."/>
  </head>
  <body>
    <article>
      <h1>Latgalē dzērājšoferis policistiem piedāvā 5000 eiro kukuli</h1>
      <address><time datetime="2019-12-09T16:32:00+00:00">09 Dec 2019, 16:32</time> by <a rel="author">©Dmitrijs Suļžics/F64</a></address>
      <p>Aizvadītajā nedēļā Latgalē aizturēts kāds dzērājšoferis, kurš policistiem piedāvājis 5000 eiro kukuli,  informēja Valsts policijas Latgales reģiona pārvaldes pārstāve Lāsma Kursīte.</p>
      <p>Vīrieša vadītais transportlīdzeklis apturēts uz ceļa Rugāju novada Lazdukalna pagastā. Kad noskaidrots, ka 1982.gadā dzimušais ir alkohola reibumā, viņš, izvairoties no administratīvās atbildības, likumsargiem piedāvājis 5000 eiro.</p>
      <p>Kursīte skaidroja, ka piedāvājums izteikts mutiski, un šādu summu aizturēšanas brīdī vīrietis nav uzrādījis.</p>
      <blockquote>Vīrieša izelpā fiksēts 1,7 promiļu reibums.</blockquote>
      <p>Bargākais sods par kukuļdošanu ir cietumsods un laiku līdz pieciem gadiem, taču Krimināllikumā paredzēta arī īslaicīga brīvības atņemšana, piespiedu darbs vai naudas sods.</p>
      <p><a href="https://nra.lv/latvija/299230-latgale-dzerajsoferis-policistiem-piedava-5000-eiro-kukuli.htm#">Lasīt visu</a>  </p>
    </article>
  </body>
</html>