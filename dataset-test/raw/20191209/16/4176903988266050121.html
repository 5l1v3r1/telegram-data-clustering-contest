<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/optuznica-protiv-majke-i-dve-cerke-zbog-ratovanja-za-id/"/>
    <meta property="og:site_name" content="Krstarica"/>
    <meta property="article:published_time" content="2019-12-09T16:28:00+00:00"/>
    <meta property="og:title" content="Optužnica protiv majke i dve ćerke zbog ratovanja za ID"/>
    <meta property="og:description" content="PRIŠTINA - Specijalno tužilaštvo Kosova podiglo je optužnicu u Osnovnom sudu u Prištini protiv tri osobe, dve ćerke i njihova majka, M. T., V. T. D. i Š."/>
  </head>
  <body>
    <article>
      <h1>Optužnica protiv majke i dve ćerke zbog ratovanja za ID</h1>
      <address><time datetime="2019-12-09T16:28:00+00:00">09 Dec 2019, 16:28</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PRIŠTINA – Specijalno tužilaštvo Kosova podiglo je optužnicu u Osnovnom sudu u Prištini protiv tri osobe, dve ćerke i njihova majka, M. T., V. T. D. i Š. T., zbog krivičnog dela „organizovanje i ucestvovanje u teroristickoj grupi“.</p>
      <p>U saopštenju Specijalnog tužilaštva navodi se da su tri optužene učestvovale u aktivnostima terorističke organizacije tako što su otišle u Siriju i pridružile se militantnoj organizaciji Islamska država (ID).</p>
      <p>Suprug optužene M. T. bio je u Siriji nekoliko meseci i vratio se, a za kratko vreme čitava porodica se pridružila ratovanju za ID, iako su znali da je to protivzakonito. Optužena V. T. D. je sa suprugom i ćerkom 5. oktobra 2014. preko granicnog prelaza Elez Han napustila Kosovo. Oni su zatim sa aerodroma u Skoplju otišli u Tursku, a potom u Siriju, navodi se u saopštenju.</p>
      <p>„Optužena M. T. je sa suprugom 4. novembra 2014. otputovala u Siriju na isti način kao i V. T. D, dok je optužena Š. T., majka optuženih M. T. i V. T. D., 21. septembra 2015, zajedno sa svoja dva sina, preko međunarodnog aerodroma u Prištini otputovala u Tursku, pa odatle u Siriju“, piše Koha.</p>
      <p>Optužene majka i dve ćerke u Siriji su mesečno dobijale novac od ID za pružanje logističkih usluga, sve dok ID nije doživeo totalni poraz. Njih tri su se tada predale kurdskim snagama, koje su ih deportovale na Kosovo 24. maja ove godine.</p>
      <p>(Tanjug)</p>
    </article>
  </body>
</html>