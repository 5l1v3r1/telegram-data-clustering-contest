<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/finalmente-il-vero-romagnoli-prestazione-da-leader-contro-il-bologna-354601"/>
    <meta property="og:site_name" content="MilanNews.it"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Finalmente il vero Romagnoli: prestazione da leader contro il Bologna"/>
    <meta property="og:description" content="&quot;Con la giusta cattiveria, in trasferta, altra vittoria! Avanti così!&quot;. Così Alessio Romagnoli ha esultato con un post su Instagram dopo la vittoria col Bologna. Il capitano rossonero, dopo un inizio di stagione sotto le aspettative, contro i rossoblu ha fatto vedere il vero difensore che è stato per anni la colonna di un Milan che vive da troppi anni nella mediocrità e che non riesce a raggiungere il suo obiettivo principale, ovvero la Champions League."/>
  </head>
  <body>
    <article>
      <h1>Finalmente il vero Romagnoli: prestazione da leader contro il Bologna</h1>
      <address><time datetime="2019-12-09T16:30:00+00:00">09 Dec 2019, 16:30</time> by <a rel="author">Gianluigi Torre</a></address>
      <p><i>"Con la giusta cattiveria, in trasferta, altra vittoria! Avanti così</i>!". Così Alessio Romagnoli ha esultato con un post su Instagram dopo la vittoria col Bologna. Il capitano rossonero, dopo un inizio di stagione sotto le aspettative, contro i rossoblu ha fatto vedere il vero difensore che è stato per anni la colonna di un Milan che vive da troppi anni nella mediocrità e che non riesce a raggiungere il suo obiettivo principale, ovvero la Champions League.</p>
      <p><b>LA MIGLIOR PRESTAZIONE </b>- Dopo ben 15 giornate, caratterizzate da tantissimi errori, Alessio Romagnoli ha mostrato di essere il difensore di cui i tifosi rossoneri si sono innamorati. Il capitano rossonero sembra essersi finalmente ripreso e con il Bologna ha realizzato la miglior prestazione di questa stagione.</p>
      <p><b>STAKANOVISTA -</b> Alessio Romagnoli non ha saltato un solo minuto nelle prime 15 giornate di Serie A. Come lui solo altri ventitre giocatori: Skriniar, Brozovic, Milenkovic, Bonucci, Strakosha, Izzo, Radu, Audero, Musso, Dragowski, Kolarov, Joao Pedro, Sirigu, Skorupski, Murru, Handanovic, Sepe, Berisha, Gabriel, Faraoni, Lucioni, Silvestri.</p>
      <p><b>IL VOTO DI MN - </b> Romagnoli 7: che bella prova del capitano, che mette i sigilli alla difesa e si erige a primo baluardo nel finale, quando il Bologna prova l’assalto. Decisiva una sua lettura su un taglio di Sansone per Orsolini che poteva aprire la strada della porta all’esterno bolognese.</p>
    </article>
  </body>
</html>