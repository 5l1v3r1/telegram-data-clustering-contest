<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907188/-club-brugge-zet-alles-op-alles-om-deli-speelklaar-te-krijgen-voor-duel-met-real-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T16:21:00+00:00"/>
    <meta property="og:title" content="'Schorsing Mata brengt Club in nauwe schoentjes, kaarsje branden voor Deli'"/>
    <meta property="og:description" content="Club Brugge kan zich woensdag verzekeren van een Europese lente in een galaduel met Real Madrid. Dan zal Philippe Clement nog wel enkele knopen moeten doorhakken. Vooral in de achterhoede dringen zich moeilijke keuzes op."/>
  </head>
  <body>
    <article>
      <h1>'Schorsing Mata brengt Club in nauwe schoentjes, kaarsje branden voor Deli'</h1>
      <address>
        <time datetime="2019-12-09T16:21:00+00:00">09 Dec 2019, 16:21</time>
      </address>
      <p>
        <b>Club Brugge kan zich woensdag verzekeren van een Europese lente in een galaduel met Real Madrid. Dan zal Philippe Clement nog wel enkele knopen moeten doorhakken. Vooral in de achterhoede dringen zich moeilijke keuzes op.</b>
      </p>
      <p>Aangezien Krépin Diatta en Clinton Mata op bezoek bij Galatasaray (1-1) een rode kaart pakten, zijn beide heren er niet bij tegen Real. Vooral de afwezigheid van Mata is jammer, want tegen Sint-Truiden (1-2-winst) ontbrak ook Simon Deli al achterin. De Ivoriaan was niet ongeschonden uit het bekerduel met KV Oostende gekomen. <i>Het Laatste Nieuws </i>weet dat Club er nu alles aan doet om Deli klaar te stomen voor de Champions League. <a href="https://www.voetbalprimeur.be/nieuws/907165/vp11-lz7-bij-antwerp-perica-maakte-het-anderlecht-moeilijk.html?utm_source=doorlink&amp;utm_medium=doorlink&amp;utm_campaign=%2F">Op Stayen verving Fede Ricca hem, met verve overigens.</a></p>
      <aside>Lees meer<br/><a href="https://www.voetbalprimeur.be/nieuws/907174/stvv-baalt-gelijkspel-was-juistere-uitslag-geweest-tegen-club-brugge-.html?campname=highlighted-content&amp;camplink=inarticle1">STVV baalt: "Gelijkspel was juistere uitslag geweest tegen Club Brugge"</a></aside>
      <p>Op het middenveld krijgt Clement er dan weer een optie bij. Voor het eerst sinds speeldag twee is Ruud Vormer immers opnieuw beschikbaar in de Champions League. De Nederlander zat drie speeldagen schorsing uit nadat hij de scheidsrechter beledigd had in Bernabeu. Club gaat het laatste groepsduel in met één puntje voorsprong op Galatasaray. Als de Turken niet winnen bij Paris Saint-Germain, plaatst <i>Blauw-Zwart </i>zich sowieso voor de Europa League, als derde in de groep. Levert Galatasaray een stunt af door te winnen, dan moet Club hetzelfde doen tegen Real.</p>
      <aside>Lees meer<br/><a href="https://www.voetbalprimeur.be/nieuws/906993/clement-kaatst-terug-na-kritiek-op-niet-scorende-spitsen-van-club-brugge.html?campname=highlighted-content&amp;camplink=onderaan">Clement kaatst terug na kritiek op niet scorende spitsen van Club Brugge</a></aside>
    </article>
  </body>
</html>