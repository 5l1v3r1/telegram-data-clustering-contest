<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-135425-nevezi-paliekantis-rusas-taps-kalniecio-ir-kuzminsko-komandos-draugu.html"/>
    <meta property="og:site_name" content="basketnews.lt"/>
    <meta property="article:published_time" content="2019-12-09T16:48:00+00:00"/>
    <meta property="og:title" content="„Nevėžį“ paliekantis rusas taps Kalniečio ir Kuzminsko komandos draugu"/>
    <meta property="og:description" content="Sutartį su jaunuoju rusu turinčiam Krasnodaro „Lokomotiv” klubui pakeitus trenerį, Rusijos klubas pradėjo rodyti didžiulį norą susigrąžinti vyrų krepšinyje labai gerai debiutavusį Zakhara Vediščevą. Kėdainių „Nevėžis” nedarė jokiu kliučių skolinimo sutarties nutraukimui. Atakuojančio gynėjo ir lengvojo krašto pozicijose rungtyniaujantis 19 metų krepšininkas „Betsafe–LKL“ čempionate spėjo sužaisti 8 susitikimus ir ..."/>
  </head>
  <body>
    <article>
      <h1>„Nevėžį“ paliekantis rusas taps Kalniečio ir Kuzminsko komandos draugu</h1>
      <address>
        <time datetime="2019-12-09T16:48:00+00:00">09 Dec 2019, 16:48</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-208854-any1000x1000.jpg">
          <img src="https://www.basketnews.lt/paveikslelis-208854-any630x500.jpg"/>
        </a>
      </figure>
      <p>Nuotr. BNS</p>
      <p>Sutartį su jaunuoju rusu turinčiam Krasnodaro „Lokomotiv” klubui pakeitus trenerį, Rusijos klubas pradėjo rodyti didžiulį norą susigrąžinti vyrų krepšinyje labai gerai debiutavusį Zakhara Vediščevą. Kėdainių „Nevėžis” nedarė jokiu kliučių skolinimo sutarties nutraukimui.</p>
      <p>Atakuojančio gynėjo ir lengvojo krašto pozicijose rungtyniaujantis 19 metų krepšininkas „Betsafe–LKL“ čempionate spėjo sužaisti 8 susitikimus ir vidutiniškai per kiek daugiau nei 14 minučių aikštelėje rinko po 6,6 taško.</p>
      <p>„Zakharas neabejotinai yra talentingas žaidėjas, kuris kiekvieną dieną vis labiau progresavo. Norėjome jį išlaikyti iki sezono pabaigos, tačiau Rusijos klubas rodė didžiulį norą krepšininką matyti savo sudėtyje dar šį sezoną. Džiugu, jog žaidimas mūsų komandoje Zakharui padėjo atkreipti dėmesį į save. Tokia ir yra mūsų klubo vizija”, – teigė komandos sporto direktorius Virginijus Bulotas.</p>
      <p>Komanda „Betsafe–LKL“ čempionato kovoms registruoja jau kurį laiką su komandą sportavusį 20-metį Grantą Vasiliauską, kuris su dviguba licencija galės migruoti tarp Kėdainių „Nevėžio” ir Nacionalinėje krepšinio lygoje (NKL) rungtyniaujančios „Jonavos“ ekipų. Taip pat ieškomas pastiprinimas gynėjų grandyje.</p>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-147659-any100x100.jpg"/>
      </figure>
      <p>46% 17,6</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/51-lietuvos-krepsinio-lyga/statistika.html">17,6</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">46,3%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">9</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82638-kedainiu-nevezis-panevezio-lietkabelis.html">26</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82220-alytaus-sintek-dzukija-kedainiu-nevezis.html">11</a></li>
        <li>Daugiausia pataiko: <a href="https://www.basketnews.lt/zaidejai/19599-viny-okouo.html">Viny Okouo</a></li>
      </ul>
    </article>
  </body>
</html>