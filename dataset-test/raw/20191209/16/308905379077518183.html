<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/er-kan-makkelijk-een-grotere-batterij-in-de-iphone-12-33385"/>
    <meta property="og:site_name" content="Apparata"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="Er kan makkelijk een grotere batterij in de iPhone 12"/>
    <meta property="og:description" content="iPhone 12 krijgt mogelijk een veel grotere batterij."/>
  </head>
  <body>
    <article>
      <h1>Er kan makkelijk een grotere batterij in de iPhone 12</h1>
      <h2>iPhone 12 krijgt mogelijk een veel grotere batterij.</h2>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Apple doet er natuurlijk ieder jaar weer een schepje bovenop als het gaat om batterijduur. Volgend jaar zullen er ongetwijfeld weer <a href="https://www.apparata.nl/nieuws/zo-gaat-je-iphone-batterij-met-ios-13-langer-mee-31360">nieuwe softwaretrucjes</a> worden toegepast voor de nieuwe serie iPhones (de <a href="https://www.apparata.nl/nieuws/verandert-apple-haar-launch-strategie-zo-snel-kan-de-iphone-12-komen-33335">iPhone 12 waarschijnlijk</a>). Er komt daarnaast waarschijnlijk een hardware-upgrade voor de iPhone-batterijen.</p>
      <p>De aankomende iPhone’s krijgen namelijk een nieuwe beschermingsmodule om de batterij heen, geproduceerd door ITM Semiconductor zo meldt de Zuid-Koreaanse website <a href="http://en.thelec.kr/news/articleView.html?idxno=632">TheElec</a> (via <a href="https://www.macrumors.com/2019/12/08/2020-iphones-smaller-battery-protection-module/">MacRumors</a>) op basis van informatie van insiders. En die specifieke beschermingsmodule van de aankomende iPhone-batterijen is naar verluidt 50 procent kleiner dan de huidige casing.</p>
      <p>De module zorgt ervoor dat de batterij van een iPhone niet overmatig kan worden opgeladen of kan leeglopen. Meer ruimte die gecreëerd wordt door de kleinere beschermingsmodule geeft Apple dan weer meer ruimte om te vullen met een batterij.</p>
      <p>En dat is nooit een slecht idee. De iPhone 11 Pro Max had bijvoorbeeld de <a href="https://www.apparata.nl/nieuws/grotere-batterij-voor-iphone-11-pro-max-32494">grootste batterij ooit</a> in een iPhone en dat leverde spectaculaire prestaties op. In <a href="https://www.apparata.nl/nieuws/iphone-11-pro-max-vs-galaxy-note-10-batterijtest-32742">deze vergelijking</a> worden de iPhone 11 Pro Max en de Samsung Galaxy Note 10+ naast elkaar gelegd. Spoiler alert: ondanks de grotere batterij voor de Samsung smartphone wint de iPhone het.</p>
      <p>Details over de iPhone 12-serie zijn relatief schaars, maar wel weten we het een het ander over de <a href="https://www.apparata.nl/nieuws/de-details-van-de-displays-van-iphone-12-zijn-nu-bekend-33256">afmetingen</a>, de <a href="https://www.apparata.nl/nieuws/gelekt-iphone-12-wordt-perfecte-gaming-phone-door-display-32939">displaykwaliteit</a> en een <a href="https://www.apparata.nl/nieuws/iphone-12-pro-renders-onthullen-primeur-voor-apple-video-32827">cameraprimeur</a> voor iPhone’s.</p>
      <p>Foto: iPhone 11</p>
      <p>Lees ook: <a href="https://www.apparata.nl/nieuws/7-simpele-tips-om-je-iphone-batterijduur-te-verlengen-33281">7 simpele tips om je iPhone batterijduur te verlengen</a></p>
    </article>
  </body>
</html>