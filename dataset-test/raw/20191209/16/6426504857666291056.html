<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/12/plus-promocja-bilety-siatkowka.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-12-09T16:36:24+00:00"/>
    <meta property="og:title" content="Promocja dla klientów Plusa. Operator rozdaje bilety na mecze siatkówki"/>
    <meta property="og:description" content="Plus wystartował z nową promocją dla swoich klientów. Abonenci sieci mogą odebrać od operatora bilety na mecze siatkówki."/>
  </head>
  <body>
    <article>
      <h1>Promocja dla klientów Plusa. Operator rozdaje bilety na mecze siatkówki</h1>
      <address><time datetime="2019-12-09T16:36:24+00:00">09 Dec 2019, 16:36</time> by <a rel="author" href="https://www.spidersweb.pl/author/p_grabiec" target="_blank">Piotr Grabiec</a></address>
      <p>
        <b>Plus wystartował z nową promocją dla swoich klientów. Abonenci sieci mogą odebrać od operatora bilety na mecze siatkówki.</b>
      </p>
      <p>Operatorzy telefonii komórkowej wspierają najróżniejsze projekty i organizacje. W przypadku Plusa już od ponad dwóch dekad telekom jest sponsorem reprezentacji siatkarskiej naszego kraju. Co jakiś czas z tego tytułu abonenci tej sieci mogą liczyć na profity.</p>
      <h3><a href="https://www.spidersweb.pl/2019/12/www.spidersweb.pl/plus">Plus</a> rozdaje bilety na mecze siatkówki</h3>
      <p>W ramach nowej promocji klienci sieci Plus mogą zdobyć darmowe bilety na mecze PlusLigi i Ligi Siatkarskiej Kobiet. Operator udostępni wybranym abonentom kody, które potem będzie można wymienić na wejściówki na mecze siatkarskich rozgrywek ekstraklasowych.</p>
      <p>Z promocji sieci Plus mogą skorzystać wszyscy klienci indywidualni, którzy korzystają z usług kontraktowych. Aby zdobyć bilety na mecze siatkówki za darmo trzeba być więc klientem abonamentowym – zarówno telefonicznym, jak i stricte internetowym – lub posiadać usługi rozliczane w modelu mix.</p>
      <h4>Bilety na mecze siatkówki za darmo mogą otrzymać też użytkownicy ofert typu prepaid.</h4>
      <p>W przypadku klientów decydujących się na ofertę na kartę trzeba spełnić jedynie jeden warunek. Jest nim doładowanie konta za minimum 25 zł w ciągu ostatnich 90 dni. Nie musi to być w dodatku jedno doładowanie na tę kwotę – może to być suma kilku zasileń.</p>
      <p>Zgłoszeń należy dokonywać poprzez wysłanie SMS-a z hasłem meczu na numer 80808 w przypadku ofert głosowych lin na numer 661001230 w ramach ofert internetowych. Na każdy mecz operator przygotował po pięć podwójnych kodów na wejściówki, które można wymienić na bilety w kasie hali sportowej.</p>
      <p>Jeden klient może otrzymać jedno takie zaproszenie, a o przyznaniu kodu decyduje kolejność zgłoszeń. Z tego względu warto regularnie zaglądać <a href="https://www.spidersweb.pl/2019/12/www.plus.pl/siatkowka_liga">na stronę operatora</a>, gdzie nowe kody na wybrane spotkania będą publikowane co poniedziałek.</p>
    </article>
  </body>
</html>