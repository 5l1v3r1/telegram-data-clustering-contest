<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018198/%D8%A2%D8%AE%D8%B1%DB%8C%D9%86-%D9%85%D9%88%D8%B6%D8%B9-%D8%A8%D8%A7%D8%B4%DA%AF%D8%A7%D9%87-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%AE%D8%B5%D9%88%D8%B5-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T16:43:45+00:00"/>
    <meta property="og:title" content="آخرین موضع باشگاه استقلال در خصوص استراماچونی"/>
    <meta property="og:description" content="باشگاه استقلال می‌گوید که استراماچونی کماکان سرمربی این تیم است."/>
  </head>
  <body>
    <article>
      <h1>آخرین موضع باشگاه استقلال در خصوص استراماچونی</h1>
      <address>
        <time datetime="2019-12-09T16:43:45+00:00">09 Dec 2019, 16:43</time>
      </address>
      <p>
        <i>باشگاه استقلال می‌گوید که استراماچونی کماکان سرمربی این تیم است.</i>
      </p>
      <p><b>به گزارش مشرق، حامد حاجیلو</b> مدیر روابط عمومی باشگاه <b>استقلال</b>، با حضور در نشست خبری پس از دیدار استقلال و <b>پیکان </b>گفت: به دلیل شرایطی که همه از آن اطلاع دارید و شرایط خاص باشگاه، در نشست خبری بعد از مسابقه فردی تمایل برای صحبت نداشت و به همین دلیل از شما اهالی رسانه عذر خواهی می‌کنم.</p>
      <p>وی افزود: باشگاه استقلال و تمامی ارکان آن هنوز <b>استراماچونی </b>را سرمربی تیم می دانند. از ۲۴ ساعت گذشته که این اتفاق افتاد و ایشان اعلام جدایی کردند، تمامی ارکان باشگاه به دنبال حل مشکل بودند. اعضای هیات مدیره و مدیرعامل با وکلای ایشان در ارتباط هستند و آقای سلطانی فر و وزارات امور خارجه نیز در تلاش هستند. ما همچنان ایشان را سرمربی می‌دانیم و امیدوار و خوش بین هستیم که خواسته هواداران که ماندن ایشان با توجه به نتایج خوبشان است، اتفاق بیفتد.</p>
      <p>او اضافه کرد: مکاتبات با وکلای ایشان درباره مباحث مالی همیشه در جریان بوده است. در اطلاعیه‌ای که امروز صادر کردیم، اشاره شد که بر اساس گفته‌های مدیریت، باشگاه تا به امروز تعهدات خود را به خوبی انجام داده است.</p>
      <p>حاجیلو ادامه داد: آقای زرینچه روی نیمکت حضور داشتند و آقای مصطفوی نیز روی سکو حضور داشتند و مسائل فنی نیز به این عزیزان باز می‌گشت.</p>
      <p>مدیر روابط عمومی استقلال در پایان گفت: ما نیز خبر خبرگزاری اسکای و صحبت‌های ایشان را دیدیم. در ابتدا گفتم که ما به حضور ایشان خوش بین هستیم و این را می‌دانم که تمامی ارکان باشگاه و مسئولین محترم ورزش تلاش می‌کنند تا خواسته هواداران را بر آورده کنند.</p>
      <p>منبع: ایسنا</p>
    </article>
  </body>
</html>