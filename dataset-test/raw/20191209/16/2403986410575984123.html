<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_rosiyi_do_2_rokiv_zasudili_ukrayinskogo_eksministra_rudkovskogo_n1246115"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:43:00+00:00"/>
    <meta property="og:title" content="У Росії до 2 років засудили українського ексміністра Рудьковського"/>
    <meta property="og:description" content="Російський суд виніс вирок у справі ексміністра транспорту і зв'язку України Миколи Рудьковського. Згідно з рішенням суду, наступні 2 роки колишній український політик проведе у в'язниці загального режиму."/>
  </head>
  <body>
    <article>
      <h1>У Росії до 2 років засудили українського ексміністра Рудьковського</h1>
      <address><time datetime="2019-12-09T16:43:00+00:00">09 Dec 2019, 16:43</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Російський суд виніс вирок у справі ексміністра транспорту і зв'язку України Миколи Рудьковського. Згідно з рішенням суду, наступні 2 роки колишній український політик проведе у в'язниці загального режиму.</b>
      </p>
      <p>Звинуватили Рудьковського у причетності до нападу на російське посольство у Києві у червні 2014 року, повідомляє <a href="http://www.genproc.gov.ru/smi/news/genproc/news-1750404/">генеральна прокуратура Росії</a>.</p>
      <blockquote>До слова: <a href="https://24tv.ua/rosiya_ogolosila_igorya_mosiychuka_v_rozshuk_chomu__usi_detali_n1243192">Росія оголосила Ігоря Мосійчука в розшук: чому – усі деталі</a></blockquote>
      <p>Як стверджує російська прокуратура, метою нападу на посольство було ускладнення російсько-українських відносин.</p>
      <p>Сам напад завадив режиму роботи дипломатичної установи, а також завдав шкоди Міністерству закордонних справ Росії на суму майже 14 мільйонів рублів.</p>
      <p><b>Що відомо про Миколу Рудьковського?</b>Микола Рудьковський – народний депутат України 4, 5 та 7 скликань від "Соціалістичної партії" та "Партії регіонів", а також міністр транспорту і зв'язку у другому уряді Віктора Януковича.<br/><br/>У 2007 році в Україні Рудьковського звинувачували у зловживанні владою та розтраті державного майна. Зокрема, мовилося про закордонні поїздки державним коштом. Після приходу до влади банди Януковича, всі звинувачення було знято.<br/><br/>У Росії Рудьковський був затриманий у вересні 2018, його одразу ж помістили під варту. На початку листопада 2019 року справу щодо нього передали до суду.</p>
    </article>
  </body>
</html>