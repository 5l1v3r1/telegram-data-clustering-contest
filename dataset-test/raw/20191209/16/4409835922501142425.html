<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1984353_dalsia-smutna-sprava-pred-vianocami-nas-opustil-skvely-herec"/>
    <meta property="og:site_name" content="markíza"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="Ďalšia smutná správa: Pred Vianocami nás opustil skvelý herec"/>
    <meta property="og:description" content="Najviac ho preslávila úloha vo filme Mash."/>
  </head>
  <body>
    <article>
      <h1>Ďalšia smutná správa: Pred Vianocami nás opustil skvelý herec</h1>
      <h2>Najviac ho preslávila úloha vo filme Mash.</h2>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author">zv</a></address>
      <p>Do hereckého neba odišiel ďalší legendárny umelec. V nedeľu zomrel vo veku 79 rokov René Murat Auberjonois, ktorý podľahol zákernej rakovine pľúc doma v Los Angeles. Jeho fanúšikovia si ho budú navždy pamätať najmä ako Otca Mulcanyho z filmu Mash či mimozemšťana Odu zo seriálu Star Trek.</p>
      <p>Americký herec a režisér sa narodil v roku 1940 v New Yorku a pochádzal z významnej rodiny. Jeho otec Fernand Auberjonois bol rodák zo Švajčiarska a ako novinára ho nominovali na Pulitzerovu cenu. Dedko známeho herca bol významný švajčiarsky post-impresionistický maliar. Reného mama bola francúzskou šľachtičnou.</p>
      <p>Hercova prvá významná úloha bola spomínaná postava vojenského kaplána z filmu Mash z roku 1970. Zahral si však aj vedca Roya Bagleyho vo filme King Kong z roku 1976.</p>
      <figure>
        <img src="https://static.markiza.sk/media/a501/image/file/2/1741/vvIL.profimedia_0057933002_jpg.jpg"/>
        <figcaption>
          <cite>Foto: Profimedia.sk</cite>
        </figcaption>
      </figure>
    </article>
  </body>
</html>