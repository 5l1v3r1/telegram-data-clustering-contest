<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/violenza-sulle-donne-attivato-un-nuovo-banner-sul-sito-di-roma-capitale-con-una-lista-di-centri-attivi-per-chiedere-aiuto.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T16:21:42+00:00"/>
    <meta property="og:title" content="Violenza sulle donne: attivato un nuovo banner sul sito di Roma Capitale con una lista di centri attivi per chiedere aiuto"/>
    <meta property="og:description" content="Sul sito di Roma Capitale è stato attivato un nuovo banner contro la violenza sulle donne, che porta direttamente alla lista di tutti i centri anti violenza attivi sul territorio per richiedere aiuto e assistenza.  Ad annunciarlo con un post su Facebook è stata Veronica Mammì, l’assessore alla Persona, scuola e comunità solidale di Roma: […]"/>
  </head>
  <body>
    <article>
      <h1>Violenza sulle donne: attivato un nuovo banner sul sito di Roma Capitale con una lista di centri attivi per chiedere aiuto</h1>
      <address><time datetime="2019-12-09T16:21:42+00:00">09 Dec 2019, 16:21</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/10/violenza-sulle-donne-500x273.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Sul sito di <b>Roma Capitale</b> è stato attivato un nuovo banner contro la violenza sulle donne, che porta direttamente alla lista di tutti i centri anti violenza attivi sul territorio per richiedere aiuto e assistenza. </p>
      <p>Ad annunciarlo con un post su Facebook è stata <b>Veronica Mammì</b>, l’assessore alla Persona, scuola e comunità solidale di Roma: “<i>L’orientamento dei cittadini fra i vari servizi è fondamentale e questo banner vuole proprio offrire un canale immediato per trovare informazioni, contatti e servizi attivabili per le donne che subiscono violenze e per i loro bambini – spiega Mammì-. “Questa pagina del sito, infatti, contiene non solo le informazioni sui centri antiviolenza di Roma Capitale, ma anche sui centri e sugli sportelli di altre istituzioni, come Regione, Municipi, Ospedali e Asl, che sono attivi sul territorio cittadino, oltre che il link diretto esterno al sito per il 1522, numero nazionale antiviolenza ed antistalking</i>”. E ancora, “<i>Ringrazio tutti coloro che hanno contribuito, a partire dai Municipi e dalla commissione Pari Opportunità, insieme a tutti i consiglieri e i dipendenti capitolini che si sono impegnati per definire queste modifiche al sito e renderle possibili. </i><i>La presenza e l’accessibilità di queste strutture sul territorio è fondamentale. Questa Amministrazione ha già aperto cinque nuovi centri antiviolenza e altri importanti punti di riferimento sono già in cantiere. Penso in particolare alla Casa di Semiautonomia nel Municipio V, la cui inaugurazione è prevista nella primavera del prossimo anno. </i><i><b>L’impegno contro la violenza sulle donne va avanti ogni giorno</b>“. </i></p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-anzio/anzio-porta-le-scarpe-rosse-contro-la-violenza-di-genere.html"/>
      </related>
    </article>
  </body>
</html>