<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/12/09/news/e_morto_paul_volcker_ex_presidente_fed_la_legge_per_limitare_la_speculazione_delle_banche-243023319/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T16:55:00+00:00"/>
    <meta property="og:title" content="E' morto Paul Volcker, ex presidente Fed: la legge per limitare la speculazione delle banche porta il suo nome"/>
    <meta property="og:description" content="Una lunga carriera, da Carter a Obama. Alla Federal Reserve ha affrontato il problema della super-inflazione"/>
  </head>
  <body>
    <article>
      <h1>E' morto Paul Volcker, ex presidente Fed: la legge per limitare la speculazione delle banche porta il suo nome</h1>
      <h2>Una lunga carriera, da Carter a Obama. Alla Federal Reserve ha affrontato il problema della super-inflazione</h2>
      <address>
        <time datetime="2019-12-09T16:55:00+00:00">09 Dec 2019, 16:55</time>
      </address>
      <p><b>MILANO </b>- Paul Volcker, l'ex governatore della Federal Reserve che durante la presidenza di Ronald Reagan ha ridotto l'inflazione Usa da 13,5 al 3,2%, è morto all'età di 92 anni.<br/><br/>Durante la sua lunga carriera di economista, Volcker è stato sottosegretario del Ministero del Tesoro per gli affari monetari internazionali (dal 1969 al 1974) e presidente della Federal Reserve Bank di New York (dal 1975 al 1979). Nel 1979 è stato nominato alla presidenza della Fed dall'allora presidente americano Jimmy Carter ed è stato poi confermato da Reagan.<br/><br/>Grazie ai tassi di interesse superiori al 20%, Volcker è riuscito a domare la stagflazione degli anni Settanta e ha gettato le basi per un ventennio di prosperità economica.<br/><br/>Sotto la presidenza di Barack Obama ha diretto l'Economic recovery advisory board, comitato consultivo creato per migliorare la situazione economica dopo la crisi finanziaria del 2008-09. Una regola della riforma Dodd-Frank, quella che limita l'attività speculativa delle banche, porta il suo nome. Lo stesso dell'Alleanza (Volcker Alliance), un gruppo di pressione a favore del "buon governo" formato dall'ex presidente stesso: all'Alliance si deve la notizia della morte.<br/><br/><br/> </p>
    </article>
  </body>
</html>