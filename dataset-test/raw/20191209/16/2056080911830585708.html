<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/detski_dnevnik/2019/12/09/4002935_prilojeniia_pomagat_na_roditelite_da_opaziat_decata_si/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-12-09T16:36:00+00:00"/>
    <meta property="og:title" content="Приложения помагат на родителите да опазят децата си от заплахите в интернет"/>
    <meta property="og:description" content="Кога да предостави на децата си независимост е една от най-големите дилеми, с които съвременният родител се сблъсква."/>
  </head>
  <body>
    <article>
      <h1>Приложения помагат на родителите да опазят децата си от заплахите в интернет</h1>
      <address><time datetime="2019-12-09T16:36:00+00:00">09 Dec 2019, 16:36</time> by <a rel="author" href="https://www.dnevnik.bg/author/468" target="_blank">Видка Атанасова</a></address>
      <p>
        <i>Кога да предостави на децата си независимост е една от най-големите дилеми, с които съвременният родител се сблъсква. От контакт с чужди хора до кибертормоз от познати, родителите трябва да се чувстват сигурни, че децата им ще останат в безопасност в интернет.</i>
      </p>
      <p>Ново глобално проучване на компанията за киберсигурност Kaspersky (можете да го разгледате <a href="https://media.kasperskydaily.com/wp-content/uploads/sites/92/2019/09/12065947/family-campaign-report-final.pdf">тук</a>) показва, че когато става въпрос за онлайн сигурност, някои родители предпочитат максималната степен на безопасност пред това да се доверят на преценката на детето си.</p>
      <p>Въпреки че повече от две трети (67%) от родителите поне донякъде са съгласни, че децата им са напълно наясно с онлайн рисковете, около половината остават предпазливи, като използват различни инструменти и практики, за да гарантират безопасност за децата си в онлайн пространството.</p>
      <p>Във времена, когато деца на възраст между 7 и 12 години имат достъп до много от услугите, които техните родители използват, като уебсайтове за стрийминг на видео или други цифрови услуги, съществуват безброй онлайн заплахи и рискове. Много родители са наясно с това и общуват с децата си, за да избегнат възможните опасности. В повечето случаи тези разговори са ефективни. Затова две трети (67%) от родителите поне донякъде са съгласни, че децата им са напълно наясно с онлайн рисковете.</p>
      <p>Въпреки това в допълнение към тези смислени разговори родителите предприемат по-активен подход, за да разберат какво правят децата им онлайн. Например половината (50%) проверяват устройствата на децата си – историята на браузъра.</p>
      <p>Някои родители забраняват на децата си достъп до интернет, ако се държат лошо. Половината (52%) от родителите поставят ограничения за времето, което децата прекарват на своите електронни устройства. Почти 30% от родителите използват за тази цел настройките на домашната безжична мрежа, за да прекъснат интернет достъпа на децата си за определен период от време.</p>
      <p>За да помогне на родителите да защитят децата и останалата част от семейството си от онлайн заплахите, <a href="https://www.kaspersky.com/security-cloud">Kaspersky </a>препоръчва:</p>
      <p><b>Да се въведе</b><b> автоматично блокиране на устройството</b>, за да можете да се контролира времето, което детето прекарва на компютър, смартфон или таблет. Можете да зададете времето, което смятате за приемливо.</p>
      <p><b>С</b><b>оциалните медии са част от личното пространство на детето</b>, така че наблюдението на поведението им онлайн може да се възприема като нахлуване в личния живот, особено при по-големите деца. Децата рядко говорят за съдържанието си в социалните мрежи с родителите си. Най-доброто нещо, което могат да направят родителите, е да обсъждат, без да критикуват или да оказват натиск, и да предлагат съвети как децата да внимават при създаване на нови приятели или контакти онлайн.</p>
      <p><b>Като се абонират за</b><b> Kaspersky Security Cloud</b>, родителите могат да използват голям спектър от инструменти за защита на цялото семейство онлайн. Услугата включва <a href="https://www.kaspersky.com/safe-kids">Kaspersky Safe Kids</a>, създадена да предпази децата.</p>
    </article>
  </body>
</html>