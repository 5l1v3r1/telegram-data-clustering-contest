<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/telefonia/tim-giga-illimitati-per-un-mese-totalmente-gratis-ecco-come-riceverli_85939.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-12-09T16:21:01+00:00"/>
    <meta property="og:title" content="TIM, Giga illimitati per un mese totalmente gratis! Ecco come riceverli"/>
    <meta property="og:description" content="TIM ha deciso di premiare la fedeltà dei propri clienti offrendo Giga illimitati gratis per un mese. La promozione è attivabile dagli utenti TIM Party, e non prevede alcun tipo di pagamento o costi fissi"/>
  </head>
  <body>
    <article>
      <h1>TIM, Giga illimitati per un mese totalmente gratis! Ecco come riceverli</h1>
      <address><time datetime="2019-12-09T16:21:01+00:00">09 Dec 2019, 16:21</time> by <a rel="author">Nino Grasso</a></address>
      <p>
        <b>TIM ha deciso di premiare la fedeltà dei propri clienti offrendo Giga illimitati gratis per un mese. La promozione è attivabile dagli utenti TIM Party, e non prevede alcun tipo di pagamento o costi fissi</b>
      </p>
      <p><b>TIM</b> decide di festeggiare il periodo natalizio del 2019 con un'offerte che riteniamo decisamente interessante per tutti gli utenti e i clienti dell'operatore. L'azienda ha deciso, infatti, di offrire<b> Giga Illimitati sul proprio numero da sfruttare all'interno di un periodo di un mese</b>. A differenza di altre promozioni simili annunciate in precedenza non ci sono limiti di utenti che possono attivare l'offerta, e il periodo di sfruttabilità è ben più ampio.</p>
      <figure>
        <img src="https://www.hwupgrade.it/immagini/120719_TimPArtyGiga.jpg"/>
      </figure>
      <h3>TIM, Giga illimitati: come attivarli</h3>
      <p>L'offerta è sottoscrivibile solo ed esclusivamente dagli utenti che si sono <b>iscritti al programma fedeltà TIM Party</b> (ulteriori informazioni <a href="https://www.tim.it/timparty">qui</a>). Chi si è già iscritto può semplicemente accedere all'<b>app MyTIM</b> o al <a href="https://www.tim.it/">sito ufficiale dell'operatore</a>, all'area TIM Party e <b>richiedere l'attivazione dei Giga Illimitati</b>, che avverrà solo ad avvenuta ricezione dell'SMS confermativo. Le tempistiche sono di massimo di 48 ore, una volta avvenuta la verifica di tutte le condizioni necessarie per la sottoscrizione.</p>
      <p>I <b>Giga illimitati</b> saranno sfruttabili <b>entro l'arco temporale di 30 giorni</b>, esauriti i quali la promozione verrà disattivata automaticamente senza possibilità di riattivazione. Da notare che la promozione TIM Party prevede anche l'<b>aumento della soglia di dati da sfruttare in roaming EU di ulteriori 6GB</b> rispetto a quelli già presenti sul porprio piano. Gli iscritti a TIM Party possono attivare i Giga illimitati sin da subito fino al 27 Dicembre.</p>
      <h3>Cos'è TIM Party</h3>
      <p><b>TIM Party </b>è un programma che offre gratuitamente Giga, Minuti, Bonus in fattura, Smartphone a prezzi esclusivi e tanti altri sconti per gli utenti. Un mondo di regali dedicato a tutti i clienti TIM, con vantaggi che aumentano in base al numero di anni passati insieme. <b>TIM Party è aperto a tutti i clienti privati </b>che hanno almeno una linea fissa o mobile TIM. Entrare in TIM Party è facile e gratuito, e non ci sono costi fissi.</p>
      <p>Basta accedere alla pagina <a href="https://auth.tim.it/dcareg/auth/loyalty">www.timparty.it</a>:</p>
      <ul>
        <li>direttamente dal tuo telefonino se hai una linea mobile</li>
        <li>collegandoti dal PC di casa se hai una linea fissa</li>
        <li>oppure, se accedi da una linea diversa dalla tua (es. PC a lavoro), inserendole tue credenziali di MyTIM. Se non hai ancora le credenziali di MyTIM, registrati sul sito <a href="https://www.tim.it/">tim.it</a> e poi vai su timparty.it.</li>
      </ul>
      <p>Per trovare tutti i vantaggi che TIM Party ti ha riservato appena entri nel sito con le tue credenziali. Potrai cumulare i vantaggi delle 3 sezioni dedicate: Un regalo per te, Vantaggi dedicati e Gioca e Vinci. Nella sezione <b>Un regalo per te</b> vedrai i regali riservati a tutti i clienti TIM. TIM proporrà regali diversi in periodi diversi e potrai prenderli una sola volta. Nella sezione <b>Vantaggi dedicati</b> vedrai tutti i vantaggi dedicati proprio a te ed agli altri clienti della tua stessa tipologia. Potrai scegliere un omaggio a settimana ed aspettare la successiva per prendere gli altri che saranno ancora disponibili o i nuovi che potrai trovare. Nella sezione <b>Gioca e Vinci</b>potrai giocare ogni giorno e vincere fantastici premi.</p>
      <p>Ulteriori informazioni a <b><a href="https://www.tim.it/timparty">QUESTA PAGINA dedicata</a></b>.</p>
    </article>
  </body>
</html>