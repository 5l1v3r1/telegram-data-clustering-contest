<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/viral-buy-aphone-from-this-tamil-nadu-shop-you-will-get-a-kilo-of-onions-free-dgtl-1.1080541"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-12-09T16:45:11+00:00"/>
    <meta property="og:title" content="এই দোকানে মোবাইল কিনলেই পেঁয়াজ ফ্রি, ঘোষণার পর কী হল দেখুন"/>
    <meta property="og:description" content="তামিলনাড়ুর পত্তুকোত্তইয়ে এসটিআর মোবাইল নামে একটি দোকান গত সপ্তাহে এই অফার এনেছে। দোকান মালিকের দাবি, আগে সারা দিনে তিন থেকে চারটি স্মার্টফোন বিক্রি করতেন। কিন্তু গত সপ্তাহে স্মার্টফোনের সঙ্গে এক কেজি করে পেঁয়াজ ফ্রি দেওয়ার ঘোষণা করতেই এখন প্রতিদিন গড়ে ১০টির বেশি ফোন বিক্রি হচ্ছে।"/>
  </head>
  <body>
    <article>
      <h1>এই দোকানে মোবাইল কিনলেই পেঁয়াজ ফ্রি, ঘোষণার পর কী হল দেখুন</h1>
      <address><time datetime="2019-12-09T16:45:11+00:00">09 Dec 2019, 16:45</time> by <a rel="author">সংবাদ সংস্থা</a></address>
      <p><a href="https://www.anandabazar.com/topic/onion">পেঁয়াজে</a>র আকাশ ছোঁয়া দামকেও ব্যবসা বাড়াতে কাজে লাগাচ্ছেন এক <a href="https://www.anandabazar.com/topic/mobile">মোবাইল</a> দোকানের মালিক। ওই দোকানে অফার দেওয়া হচ্ছে, প্রতিটি স্মার্টফোনের সঙ্গে এক কেজি করে পেঁয়াজ ফ্রি। আর এতে নাকি মোবাইল ফোনের বিক্রি বেড়ে গিয়েছে এক ধাক্কায় অনেকটা। এই ঘোষণার পর তাঁর উদ্দেশ্য সফল বলে জানিয়েছেন দোকানের মালিক।</p>
      <p>একটি সর্বভারতীয় ইংরেজি দৈনিক জানিয়েছে, তামিলনাড়ুর পত্তুকোত্তইয়ে এসটিআর মোবাইল নামে একটি দোকান গত সপ্তাহে এই অফার এনেছে। দোকান মালিকের দাবি, আগে সারা দিনে তিন থেকে চারটি স্মার্টফোন বিক্রি করতেন। কিন্তু গত সপ্তাহে স্মার্টফোনের সঙ্গে এক কেজি করে পেঁয়াজ ফ্রি দেওয়ার ঘোষণা করতেই এখন প্রতিদিন গড়ে ১০টির বেশি ফোন বিক্রি হচ্ছে।</p>
      <p>বেঙ্গালুরুতে পেঁয়াজের কেজি ২০০ টাকা হয়ে গিয়েছে। তামিলনাড়ুতে দাম ১৮০ টাকার আশপাশে। ফলে মোবাইল কিনতে গিয়ে যদি এক কেজি পেঁয়াজ ফ্রিতে পাওয়া যায় মন্দ কী? এমনটাই বলছেন ক্রেতারাও।</p>
      <p>
        <b>আরও পড়ুন: <a href="https://www.anandabazar.com/international/viral-video-you-could-grow-your-green-onions-on-your-table-at-home-dgtl-1.1080473">এই ভিডিয়ো দেখে বাড়ির টেবিলে সহজেই চাষ করে ফেলুন পেঁয়াজ</a></b>
      </p>
      <p>এসটিআর মোবাইলের মালিক জানিয়েছেন, ক্রেতাদের কাছে দুই রকম পেঁয়াজের অপশনই থাকছে। কেউ যদি চান ছোট পেঁয়াজ নিতে পারেন, কেউ চাইলে বড় সাইজের।</p>
      <p>
        <b>আরও পড়ুন: <a href="https://www.anandabazar.com/international/viral-video-an-electric-eel-powering-christmas-tree-dgtl-1.1080467">ইলেক্ট্রিক ইলের বিদ্যুতে চলছে ক্রিসমাস ট্রি-র লাইট অ্যান্ড সাউন্ড সিস্টেম !</a></b>
      </p>
    </article>
  </body>
</html>