<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/12/09/yeni-zelandada-faaliyete-gecen-yanardagin-patlama-anlar-goruntulendi"/>
    <meta property="og:site_name" content="euronews"/>
    <meta property="article:published_time" content="2019-12-09T16:02:56+00:00"/>
    <meta property="og:title" content="Yeni Zelanda'da faaliyete geçen yanardağın patlama anları görüntülendi"/>
    <meta property="og:description" content="Yeni Zelanda'nın doğu kıyısında faaliyete geçen ve en az 5 kişinin ölmesine 20'den fazla kişinin ise yaralanmasına neden olan Whakaari Yanardağı'nı Brezilyalı iki turist patladığı sırada kaydetmeyi başardı"/>
  </head>
  <body>
    <article>
      <h1>Yeni Zelanda'da faaliyete geçen yanardağın patlama anları görüntülendi</h1>
      <address>
        <time datetime="2019-12-09T16:02:56+00:00">09 Dec 2019, 16:02</time>
      </address>
      <p>Yeni Zelanda'nın doğu kıyısında faaliyete geçen ve en az 5 kişinin ölmesine 20'den fazla kişinin ise yaralanmasına neden olan Whakaari Yanardağı'nı Brezilyalı iki turist patladığı sırada kaydetmeyi başardı.</p>
      <p>Aline Moura ve Allessandro Kauffmann çifti adadan tekneyle ayrıldıkları sırada volkanın duman püskürtmeye başladığını fark etti. Telefonları ile bu anı kaydeden çift sosyal medya hesaplarından görüntüleri paylaştı.</p>
      <p>Teknelerinin felaketzedeleri kurtarmak için dağa geri döndüğünü belirten Aline Moura yanlarındaki bazı kişilerin derilerinde yanıklar olduğunu söyledi.</p>
      <p>Aralarında Yeni Zelandalı ve yabancı turistlerin bulunduğu yaklaşık 50 kişinin patlama sırasında adada olduğu, kimilerinin ise kratere yakın yerlerde yürüyüş yaptığı sanılıyor.</p>
      <p>Yeni Zelanda’nın Kuzey Adası kıyılarındaki Whakaari Yanardağı, son olarak 2001'de aktif hale gelmişti.</p>
    </article>
  </body>
</html>