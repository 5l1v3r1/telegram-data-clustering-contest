<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/lokalt/i/lAmd87/denne-uken-oeker-politiet-kontrollene-paa-veiene"/>
    <meta property="og:site_name" content="Bergens Tidende"/>
    <meta property="article:published_time" content="2019-12-09T16:41:29+00:00"/>
    <meta property="og:title" content="Denne uken øker politiet kontrollene på veiene"/>
    <meta property="og:description" content="Politiet har allerede nå tatt like mange ruspåvirkede sjåfører som de hadde forventet for hele året."/>
  </head>
  <body>
    <article>
      <h1>Denne uken øker politiet kontrollene på veiene</h1>
      <h2>Politiet har allerede nå tatt like mange ruspåvirkede sjåfører som de hadde forventet for hele året.</h2>
      <address><time datetime="2019-12-09T16:41:29+00:00">09 Dec 2019, 16:41</time> by <a rel="author">Anders Haga</a></address>
      <p>Denne uken skal politiet over hele landet ha ekstra fokus på promilletester for å forebygge og avdekke ruspåvirket kjøring. Det skjer i forbindelse med en europeisk samarbeidsuke i EU som Norge også er med på.</p>
      <p>– Det spesielle med Norge er at vi driver med dette hele tiden, så et slikt fokus er ikke veldig uvanlig, sier Terje Oksnes, distriktsleder for UP på Vestlandet.</p>
      <p>Han sier de nok vil stanse litt flere denne uken. Til vanlig vinker de inn rundt 2500 biler i uken på Vestlandet.</p>
      <h3>– Skal virke avskrekkende</h3>
      <p>Denne uken kommer de opp imellom 3000 og 3500 kontroller.</p>
      <p>– Hensikten med all ruskontrollvirksomhet er at den skal virke avskrekkende. Det viktigste er å få dem til å la være å kjøre i ruset tilstand.</p>
      <p>På landsbasis har man til nå i år kontrollert 600.000 bilister, hvorav 3000 er tatt for å kjøre ruspåvirket. På Vestlandet er 130.000 sjekket. 560 av dem har vært ruset.</p>
      <p>– Vi har allerede tatt flere ruspåvirkede kjørere enn vi hadde regnet med å avdekke i hele 2019, sier Oksnes.</p>
      <p>
        <a href="https://www.bt.no/nyheter/lokalt/i/EWLbVP/up-satte-alt-inn-paa-europaveiene-i-sommer-saa-stor-ble-fangsten">Les også<br/>UP satte alt inn på europaveiene i sommer. Så stor ble fangsten.</a>
      </p>
      <h3>Flere dødsulykker</h3>
      <p>Statistikk fra politiet forteller at ruspåvirket kjøring medvirket til 34 prosent av dødsulykkene i fjor. Det er den høyeste andelen med rusulykker siden 2005.</p>
      <p>Ifølge politiet er det flest tilfeller av slik kjøring i månedene mai-juni, mens det er færrest tilfeller i vintermånedene.</p>
      <p>– Vi ser dermed ingen økning i julebordsesongen i antall anmeldelser for ruspåvirket kjøring, skriver UP-sjef Steven Hasseldal i en pressemelding.</p>
      <related>
        <h4>Les også</h4>
        <a href="https://www.bt.no/amagasinet/i/0nB6dB/mens-noen-kjemper-om-livet-har-andre-livesending-fra-ulykkesstedet"/>
        <a href="https://www.bt.no/nyheter/lokalt/i/xPbx2G/her-er-over-tusen-tatt-i-aar-og-fem-andre-ting-du-ikke-visste-om-fotob"/>
        <a href="https://www.bt.no/nyheter/lokalt/i/4dwJyR/politiet-sjelden-vi-ser-noe-slikt"/>
        <a href="https://www.bt.no/nyheter/lokalt/i/zq2Wb/20-aaringen-ga-gass-over-broen-bak-ham-laa-up-paa-hjul-og-filmet"/>
        <a href="https://www.bt.no/innenriks/i/JooRP7/snart-kan-google-maps-advare-om-trafikkontroll"/>
        <a href="https://www.bt.no/nyheter/lokalt/i/lv9JA/dette-er-helt-avsindig"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/2Gwz2x/jeg-var-14-aar-foerste-gang-jeg-ble-slaatt-av-politiet"/>
        <a href="https://www.bt.no/btmeninger/debatt/i/dOzE6o/aa-leve-som-fattig-blant-de-rikeste"/>
        <a href="https://www.bt.no/nyheter/lokalt/i/lAmd87/denne-uken-oeker-politiet-kontrollene-paa-veiene"/>
        <a href="https://www.bt.no/nyheter/lokalt/i/qL8qzo/meteorologen-melder-liten-storm-og-20-millimeter-nedboer"/>
        <a href="https://www.bt.no/nyheter/lokalt/i/GGJkr9/budsjettforhandlingene-med-fnb-broet-sammen-etter-flere-moeter"/>
        <a href="https://www.bt.no/nyheter/lokalt/i/zGwmvO/ni-meter-lang-staalramme-traff-varebilen-paa-stordabrua-vinden-medvir"/>
      </related>
      <ol>
        <li>
          <a href="https://www.bt.no/tag/Norge">Norge</a>
        </li>
        <li>
          <a href="https://www.bt.no/tag/Rus">Rus</a>
        </li>
        <li>
          <a href="https://www.bt.no/tag/Politiet">Politiet</a>
        </li>
        <li>
          <a href="https://www.bt.no/tag/EU">EU</a>
        </li>
        <li>
          <a href="https://www.bt.no/tag/biler">biler</a>
        </li>
      </ol>
    </article>
  </body>
</html>