<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/natale-nel-v-municipio-addobbi-laboratori-canti-natalizi-e-2-fantastici-alberi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-12-09T16:48:48+00:00"/>
    <meta property="og:title" content="Natale nel V municipio: addobbi, laboratori, canti natalizi e 2 fantastici alberi"/>
    <meta property="og:description" content="Un weekend all’insegna dell’ambiente e del Natale, nel V Municipio. Dopo la pedonalizzazione e gli eventi che si sono susseguiti sabato a via Marcianise, domenica l’Amministrazione ha aiutato ben due Comitati del territorio ad allestire e abbellire due alberi di Natale posizionati, rispettivamente, al parco Don Cadmo Biavati e al Parco Giordano Sangalli.  Nel corso […]"/>
  </head>
  <body>
    <article>
      <h1>Natale nel V municipio: addobbi, laboratori, canti natalizi e 2 fantastici alberi</h1>
      <address><time datetime="2019-12-09T16:48:48+00:00">09 Dec 2019, 16:48</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/12/d4eeaccf-86a0-4748-bd6a-a07d61e54994.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Un weekend all’insegna dell’ambiente e del Natale, nel V Municipio.<br/>Dopo la pedonalizzazione e gli eventi che si sono susseguiti sabato a via Marcianise, domenica l’Amministrazione ha aiutato ben due Comitati del territorio ad allestire e abbellire due alberi di Natale posizionati, rispettivamente, al parco Don Cadmo Biavati e al Parco Giordano Sangalli. <br/>Nel corso della mattinata sono stati posizionati gli addobbi in un clima di festa e conviavialità, alternato a laboratori creativi, canti natalizi e merende solidali.<br/>A dare il via è stato il Comitato Spontaneo Acquedotto Alessandrino che, presso il Parco Giordano Sangalli, a partire dalle ore 10, ha allestito l’albero natalizio con gli addobbi forniti e acquistati dal Municipio e ha costruito anche la capanna per il presepe. <br/>Stesso iter si è verificato, a partire dalle 11, al Parco Don Cadmo Biavati grazie al lavoro svolto e coordinato dal Comitato del Parco di via delle Palme che ha decorato l’albero posizionato dal Servizio Giardini vicino all’area ludica del parco, organizzando, per i più piccoli, laboratori di creazione di addobbi natalizi con materiali di riuso e riciclo.<br/>È stata una mattinata di festa e convivialità, occasione per vivere, decorare e abbellire il proprio quartiere. Con queste iniziative anche i cittadini contribuiscono a rendere più decorose le zone dove vivono. <br/>L’obiettivo dell’Amministrazione, come sottolineato dall’Assessore Dario Pulcini, organizzatore e coordinatore di queste iniziative è quello di dotare ogni quartiere del proprio albero di Natale che, di anno in anno, potrà essere addobbato, garantendo così  un’equanimità. Pulcini ha detto:”<i>Ci dispiace per i quartieri che quest’anno non siamo riusciti a servire, ma stiamo cercando di diffondere queste iniziative su tutto il Municipio, coinvolgendo sempre più cittadini in attività ecosostenibili</i>”.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1600x1200.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/12/9501f22b-7208-47ed-8435-c7df6be32edf-681x511.jpeg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/natale-nel-v-municipio-addobbi-laboratori-canti-natalizi-e-2-fantastici-alberi.html"/>
        <a href="https://www.ilcorrieredellacitta.com/news/auguri-buon-natale-inviare-ad-amici-parenti-whatsapp-frasi-aforismi-citazioni-divertenti.html"/>
        <a href="https://www.ilcorrieredellacitta.com/news/armato-di-estintore-tenta-di-rapinare-un-distributore-di-benzina-in-manette-29enne.html"/>
        <a href="https://www.ilcorrieredellacitta.com/news/violenza-sulle-donne-attivato-un-nuovo-banner-sul-sito-di-roma-capitale-con-una-lista-di-centri-attivi-per-chiedere-aiuto.html"/>
        <a href="https://www.ilcorrieredellacitta.com/ultime-notizie/controlli-a-mentana-e-fonte-nuova-scattano-2-arresti-e-una-denuncia.html"/>
        <a href="https://www.ilcorrieredellacitta.com/news/formia-organizzazione-e-sfruttamento-della-prostituzione-minorile-assolti-due-ragazzi.html"/>
      </related>
    </article>
  </body>
</html>