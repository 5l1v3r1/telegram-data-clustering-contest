<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/iohannis-vrea-regionalizare-si-descentralizare-trebuie-sa-reluam-discutiile-dupa-parlamentare_1411293.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:21:31+00:00"/>
    <meta property="og:title" content="Iohannis vrea regionalizare și descentralizare: Trebuie să reluăm discuțiile după parlamentare"/>
    <meta property="og:description" content="Președintele Klaus Iohannis a declarat luni, întrebat dacă mai susține regionalizarea și descentralizarea, că este nevoie de o discuție pe..."/>
  </head>
  <body>
    <article>
      <h1>Iohannis vrea regionalizare și descentralizare: Trebuie să reluăm discuțiile după parlamentare</h1>
      <address><time datetime="2019-12-09T16:21:31+00:00">09 Dec 2019, 16:21</time> by <a rel="author">Ionel Dancu, Reporter</a></address>
      <p>Președintele Klaus Iohannis a declarat luni, întrebat dacă mai susține regionalizarea și descentralizarea, că este nevoie de o discuție pe aceste teme după alegerile parlamentare din 2020.</p>
      <p>„Da, sunt de părere că trebuie să reluăm discuțiile, dar probabil după alegerile parlamentare, că până atunci vom fi într-o continuă campanie electorală. Dar după alegerile parlamentare, chestiunile legate de descentralizare trebuie reluate. Sunt foarte multe domenii, foarte multe sectoare unde lucrurile s-au oprit la jumătate și acest fapt este contraproductiv. În acest fel, nu ajutăm nici comunitățile locale, care așteaptă decizii importante, dar nu ajutăm nici administrația centrală, care de multe ori este pusă în situația să gestioneze domenii întregi care, de fapt, nu ar trebui să țină de administrația centrală”, a zis Iohannis.</p>
    </article>
  </body>
</html>