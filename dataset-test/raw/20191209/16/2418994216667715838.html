<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/politiki/article/ee-pigi-sobaris-anisuxias-to-mnimonio-tourkias-libuis"/>
    <meta property="og:site_name" content="The TOC"/>
    <meta property="article:published_time" content="2019-12-09T16:05:33+00:00"/>
    <meta property="og:title" content="ΕΕ: Πηγή σοβαρής ανησυχίας το μνημόνιο Τουρκίας-Λιβύης"/>
    <meta property="og:description" content="Το ζήτημα αυτό αποτελεί πηγή σοβαρής ανησυχίας για τα Κράτη Μέλη ανέφερε ο ο Ύπατος Εκπρόσωπος της ΕΕ για την εξωτερική πολιτική Ζοζέπ Μπορρέλ"/>
  </head>
  <body>
    <article>
      <h1>ΕΕ: Πηγή σοβαρής ανησυχίας το μνημόνιο Τουρκίας-Λιβύης</h1>
      <h2>Το ζήτημα αυτό αποτελεί πηγή σοβαρής ανησυχίας για τα Κράτη Μέλη ανέφερε ο ο Ύπατος Εκπρόσωπος της ΕΕ για την εξωτερική πολιτική Ζοζέπ Μπορρέλ</h2>
      <address>
        <time datetime="2019-12-09T16:05:33+00:00">09 Dec 2019, 16:05</time>
      </address>
      <p>«Σοβαρή ανησυχία» προκαλεί το μνημόνιο συνεργασίας Τουρκίας-Λιβύης δήλωσε ο αντιπρόεδρος της Ευρωπαϊκής Επιτροπής και ύπατος εκπρόσωπος της ΕΕ για ζητήματα εξωτερικής πολιτικής, Γιοσέπ Μπορέλ εκφράζοντας την «αλληλεγγύη» και τη «στήριξη» της ΕΕ στην Ελλάδα και την Κύπρο.</p>
      <p>«Είναι σαφές ότι αυτό το έγγραφο προκαλεί σοβαρή ανησυχία. Εκφράζουμε την αλληλεγγύη μας και τη στήριξή ας στην Ελλάδα και την Κύπρο», δήλωσε κατά τη διάρκεια της συνέντευξης Τύπου που παραχώρησε μετά το πέρας της συνόδου των υπουργών Εξωτερικών στις Βρυξέλλες.</p>
      <p>Ερωτηθείς σχετικά, ο νέος ύπατος εκπρόσωπος σημείωσε επίσης ότι η συμφωνία έγινε γνωστή στις Βρυξέλλες «πολύ αργά» και ότι αυτή τη στιγμή οι ευρωπαϊκές αρχές την «εξετάζουν». «Στη σημερινή συζήτηση σε πολιτικό επίπεδο έγινε σαφές ότι η συμφωνία είναι προβληματική για κάποιες χώρες και συγκεκριμένα για την Ελλάδα και την Κύπρο σε ό,τι αφορά τα χωρικά ύδατα» είπε, προσθέτοντας ότι θα «μπορούσε να προκαλέσει πρόβλημα σε ελληνικά νησιά».</p>
      <p>Τέλος, ο Γ. Μπορέλ επανέλαβε τη θέση της Επιτροπής ότι «όποια συμφωνία θα πρέπει να σέβεται το διεθνές δίκαιο».</p>
      <p>πηγή: ΑΠΕ</p>
      <p>Φωτογραφία: ευρωκίνηση</p>
    </article>
  </body>
</html>