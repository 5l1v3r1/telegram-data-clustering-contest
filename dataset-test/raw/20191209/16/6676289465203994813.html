<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/copil-disparut-gavriluta-strat-antonio-codrut-330231.html"/>
    <meta property="og:site_name" content="Observator"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="Apel urgent pentru găsirea lui Codruţ, un copil de 11 ani dispărut fără urmă (Video)"/>
    <meta property="og:description" content="Poliţiştii din Suceava caută un copil de 11 ani care a dispărut fără urmă din Dolhasca, după ce a plecat de la casa bunicului său şi nu s-a mai întors."/>
  </head>
  <body>
    <article>
      <h1>Apel urgent pentru găsirea lui Codruţ, un copil de 11 ani dispărut fără urmă (Video)</h1>
      <address><time datetime="2019-12-09T16:09:00+00:00">09 Dec 2019, 16:09</time> by <a rel="author">Cristian Ionescu</a></address>
      <p>
        <b>
          <b>Poliţiştii din Suceava caută un copil de 11 ani care a dispărut fără urmă din Dolhasca, după ce a plecat de la casa bunicului său şi nu s-a mai întors.</b>
        </b>
      </p>
      <p>Orice informaţie este importantă, la poliţiştii fac apel la cetăţeni pentru ajutor.</p>
      <h3>Copil dispărut la Suceava</h3>
      <p>IPJ Suceava informează că desfăşoară activităţi de căutare a lui Gavriluţă-Strat Antonio-Codruţ, de 11 ani, din comuna Hănţeşti, județul Suceava.</p>
      <p>Antonio-Codruţ a plecat, ieri, în jurul orelor 13.30, de la domiciliul bunicului său din orașul Dolhasca, unde locuiește în prezent și nu a mai revenit.</p>
      <p>Semnalmente: înălţime aproximativ 1,40 m, constituţie atletică, păr şaten deschis spre blond, ochi albaştri.</p>
      <p>Nu se cunoaște cu ce era îmbrăcat la data dispariției.</p>
      <p>Copilul frecventează cartierul Burdujeni din municipiul Suceava, stațiile CFR și se deplasează cu trenul.</p>
      <p>În cazul în care deţineţi date cu privire la persoana în cauză, vă rugăm să apelaţi Poliţia prin 112 sau să vă adresaţi celei mai apropiate unităţi de poliţie.</p>
    </article>
  </body>
</html>