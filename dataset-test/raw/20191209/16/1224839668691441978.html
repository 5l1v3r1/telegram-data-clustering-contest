<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/empistosyni-ergazomenwn-dimosio-ston-kyriako-a-114127.html?category_id=50"/>
    <meta property="og:site_name" content="Epoli.gr"/>
    <meta property="article:published_time" content="2019-12-09T16:32:00+00:00"/>
    <meta property="og:title" content="ΝΔ: “Εμπιστοσύνη των εργαζομένων στο Δημόσιο στον Κυριάκο Μητσοτάκη”"/>
    <meta property="og:description" content="Για τα αποτελέσματα των Εκλογών της ΑΔΕΔΥ, από το Γραφείο Τύπου της Νέας Δημοκρατίας εκδόθηκε η ακόλουθη ανακοίνωση:"/>
  </head>
  <body>
    <article>
      <h1>ΝΔ: “Εμπιστοσύνη των εργαζομένων στο Δημόσιο στον Κυριάκο Μητσοτάκη”</h1>
      <address>
        <time datetime="2019-12-09T16:32:00+00:00">09 Dec 2019, 16:32</time>
      </address>
      <p>Για τα <a href="https://www.epoli.gr/ekloges-adedy-synexizetai-anatropi-megali-nikitria-a-114021.html">αποτελέσματα των Εκλογών της ΑΔΕΔΥ</a>, από το Γραφείο Τύπου της Νέας Δημοκρατίας εκδόθηκε η ακόλουθη ανακοίνωση:</p>
      <p>«Τα αποτελέσματα στο 37ο Συνέδριο για την εκλογή του Γενικού Συμβουλίου της ΑΔΕΔΥ επιβεβαιώνουν την εμπιστοσύνη των εργαζόμενων του Δημόσιου Τομέα στην κυβέρνηση του Κυριάκου Μητσοτάκη για ένα σύγχρονο και αποτελεσματικό δημόσιο στην υπηρεσία του πολίτη.</p>
      <p>Η ΔΑΚΕ αναδείχθηκε στην πρώτη θέση καταγράφοντας αύξηση της δύναμής της και κατέλαβε συνολικά 22 έδρες, όταν η προσκείμενη στο ΣΥΡΙΖΑ παράταξη υποχώρησε στις 12.</p>
      <p>Οι νίκες που συνοδεύονται από τη σημαντική ενίσχυση των φιλελεύθερων δυνάμεων σε όλες τις κάλπες που στήθηκαν μετά την 7η Ιουλίου όπως στο ΤΕΕ, στην ΚΕΔΕ, στην ΕΝΠΕ και τώρα στην ΑΔΕΔΥ αποδεικνύουν ότι η απήχηση της προσπάθειας της Νέας Δημοκρατίας για ανάκαμψη της χώρας και ευημερία όλων των Ελλήνων διευρύνεται ακόμα και σε κοινωνικές και επαγγελματικές ομάδες που στο παρελθόν μας αντιμετώπιζαν με επιφύλαξη».</p>
    </article>
  </body>
</html>