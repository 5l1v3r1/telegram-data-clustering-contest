<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840336-na-kiyivschini-zatrimali-cholovika-za-zgvaltuvannya-14-richnoyi-pleminnitsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:54:00+00:00"/>
    <meta property="og:title" content="На Київщині затримали чоловіка за зґвалтування 14-річної племінниці"/>
    <meta property="og:description" content="КИЇВ. 9 грудня. УНН. На Київщині затримали 38-річного чоловіка, який напоїв свою 14-річну племінницю і зґвалтував її. Про це повідомляє УНН з посиланням на …"/>
  </head>
  <body>
    <article>
      <h1>На Київщині затримали чоловіка за зґвалтування 14-річної племінниці</h1>
      <address><time datetime="2019-12-09T16:54:00+00:00">09 Dec 2019, 16:54</time> by <a rel="author">Валерія Гуржий</a></address>
      <p><b>КИЇВ. 9 грудня. УНН.</b> На Київщині затримали 38-річного чоловіка, який напоїв свою 14-річну племінницю і зґвалтував її. Про це повідомляє <b>УНН</b> з посиланням на відділ комунікації ГУНП у Київській області.</p>
      <p>“Телефоном до поліції Київської області звернулася мама чотирнадцятирічної дівчинки і повідомила, що її доньку зараз ґвалтує рідний дядько. Вона не могла сама захистити дитину, адже знаходилася далеко від дому” — сказано у повідомленні.<br/>Поліцейський наряд оперативно прибув на місце події і врятував дівчинку.</p>
      <p>За попередніми даними, зловмисник напоїв племінницю алкогольними напоями, а після почав дії сексуального характеру. Свідком цього став брат потерпілої, який побачив злочин через вікно і повідомив матері.</p>
      <p>38-річного ґвалтівника затримали в порядку ст. 208 КПК України, він знаходиться в ізоляторі тимчасового тримання.<br/>Спочатку слідчі кваліфікували дії затриманого за ст. 156 (Розбещення неповнолітніх) ККУ, однак після проведення експертизи виявилося, що це було зґвалтування.</p>
      <p>Зловмиснику оголошено підозру у кримінальному правопорушенні передбаченому за ч. 3 ст. 152 (Зґвалтування неповнолітньої особи) Кримінального кодексу України. Стаття передбачає покарання у вигляді позбавлення волі на строк від семи до дванадцяти років.</p>
      <p>Нагадаємо, у столиці 19-річний хлопець <a href="https://www.unn.com.ua/uk/news/1840267-u-kiyevi-khlopets-pidozryuyetsya-u-zgvaltuvanni-11-richnoyi-shkolyarki">підозрюється у зґвалтуванні</a> 11-річної школярки та вимаганні від неї грошей.</p>
    </article>
  </body>
</html>