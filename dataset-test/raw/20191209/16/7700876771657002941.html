<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/12/09/oltre-1500-onlus-a-portata-di-click-su-ilmiodonoit/153550/"/>
    <meta property="og:site_name" content="VITA"/>
    <meta property="article:published_time" content="2019-12-09T16:05:00+00:00"/>
    <meta property="og:title" content="Oltre 1.500 onlus a portata di click su ilMioDono.it"/>
    <meta property="og:description" content="Undicesima edizione di “1 voto, 200.000 aiuti concreti – Donare mi dà più gioia che ricevere!” campagna realizzata grazie ai Fondi UniCredit Carta E. Unicredit mette a disposizione 200mila euro, a titolo di donazione da distribuire tra le organizzazioni non profit che aderiscono al portale. Si può votare fino al 20 gennaio prossimo"/>
  </head>
  <body>
    <article>
      <h1>Oltre 1.500 onlus a portata di click su ilMioDono.it</h1>
      <address><time datetime="2019-12-09T16:05:00+00:00">09 Dec 2019, 16:05</time> by <a rel="author">Redazione</a></address>
      <p>
        <b>Undicesima edizione di “1 voto, 200.000 aiuti concreti – Donare mi dà più gioia che ricevere!” campagna realizzata grazie ai Fondi UniCredit Carta E. Unicredit mette a disposizione 200mila euro, a titolo di donazione da distribuire tra le organizzazioni non profit che aderiscono al portale. Si può votare fino al 20 gennaio prossimo</b>
      </p>
      <p><b>Per l’undicesimo anno torna l’appuntamento con l’iniziativa UniCredit </b>dedicata alle organizzazioni impegnate nel non profit. Un impegno che il Gruppo premia mettendo <b>a disposizione 200mila euro del fondo Carta Etica </b>destinato a iniziative di solidarietà sul territorio. Il fondo si alimenta con una percentuale di ogni spesa effettuata con carta di credito “Etica”, disponibile nella versione UniCreditCard Flexia Classic E, Visa Infinite e UniCredit Business Aziendale, senza costi aggiuntivi per il titolare.</p>
      <p>La nuova edizione della campagna di solidarietà e sensibilizzazione “<b>1 voto, 200.000 aiuti concreti – Donare mi dà più gioia che ricevere!</b>” si concluderà il <b>29 gennaio 2020</b>. Sono ben<b> 1.569 le onlus che quest’anno partecipano all’iniziativ</b>a, ognuna delle quali è presente sul sito <a href="https://www.ilmiodono.it/it.html">www.ilMioDono.it</a>, la piazza virtuale realizzata da UniCredit per facilitare l’incontro tra le Onp e quanti vogliono sostenere questo settore contribuendo con una donazione.</p>
      <p>Clienti e non di UniCredit possono accedere al sito www.ilMioDono.it – anche da tablet e smartphone – selezionare l’organizzazione preferita e votarla attraverso un account e-mail o Twitter. Ogni voto vale 1 punto. Aggiungendo al voto una donazione di almeno 10 euro con una delle modalità PagOnline o MyBank previste, la preferenza accordata varrà 6 punti.</p>
      <p>I 200mila euro di quest’anno, sommati agli importi delle edizioni precedenti e ai contributi spontaneamente erogati anche da chi ha supportato l’iniziativa con il voto e con le donazioni – nel 2018, sono stati raccolti 120mila euro –, portano a <b>oltre 2.800.000 euro la somma complessiva di cui hanno beneficiato le organizzazioni dal 2010.</b></p>
      <related>
        <h4>Contenuti correlati</h4>
        <a href="http://www.vita.it/it/article/2019/10/29/premiati-i-progetti-vincitori-del-concorso-startup-your-life-edizione-/153127/"/>
        <a href="http://www.vita.it/it/article/2019/07/09/imprenditoria-sociale-da-unicredit-e-fei-un-plafond-da-50-milioni-di-e/152171/"/>
      </related>
    </article>
  </body>
</html>