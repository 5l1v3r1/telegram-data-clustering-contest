<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727769/zamestnik-ministar-georg-georgiev-validira-poshtenska-karta-za-tri-yubileya-v-diplomaticheskite-otnosheniya-mezhdu-balgariya-i-yaponiya.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:17:00+00:00"/>
    <meta property="og:title" content="Заместник-министър Георг Георгиев валидира пощенска карта за три юбилея в дипломатическите отношения между България и Япония"/>
    <meta property="og:description" content="София. Заместник-министърът на външните работи Георг Георгиев валидира юбилейна пощенска карта по повод три кръгли годишнини в отношенията между България и Япония – 110 годишнината от началото на първите контакти между двете страни, 80-годишнината от установяването на дипломатическите отношения и 60-годишнината от тяхното възстановяване. Това съобщиха от пресцентъра на МВнР."/>
  </head>
  <body>
    <article>
      <h1>Заместник-министър Георг Георгиев валидира пощенска карта за три юбилея в дипломатическите отношения между България и Япония</h1>
      <address><time datetime="2019-12-09T16:17:00+00:00">09 Dec 2019, 16:17</time> by <a rel="author">Агенция "Фокус"</a></address>
      <p><b><i>София. </i></b>Заместник-министърът на външните работи Георг Георгиев валидира юбилейна пощенска карта по повод три кръгли годишнини в отношенията между България и Япония – 110 годишнината от началото на първите контакти между двете страни, 80-годишнината от установяването на дипломатическите отношения и 60-годишнината от тяхното възстановяване. Това съобщиха от пресцентъра на <b>МВнР</b>.<br/><br/>В церемонията по валидирането, която се състоя в Министерството но външните работи, участваха още заместник-министърът на транспорта, информационните технологии и съобщенията Андреана Атанасова и извънредният и пълномощен посланик на Япония в България Масато Ватанабе. <br/><br/>,,Радвам се, че тази година имаме възможността да завършим един приятен цикъл, посветен на дипломатическите ни отношения с Япония – заяви Георг Георгиев. - Тази пощенска карта символизира партньорството, близостта и приятелството между нашите две държави.“ <br/><br/>Заместник-министърът отбеляза, че пощенската карта изобразява съчетанието на два много красиви, вплетени в културата, традицията и историята ни елемента - българската ,,Канатица‘‘ и слънчевия японски диск. <br/><br/>Заместник-министър Атанасова отбеляза значението на трите юбилея и подчерта, че независимо че са разделени в териториално отношение, българските и японските народи са дълбоко свързани в културен и исторически аспект.<br/><br/>Посланик Ватанабе се обърна на български език към присъстващите, като изрази задоволство по повод валидирането на юбилейната пощенска карта и увери, че развитието на приятелския обмен между нашите две страни ще продължи.</p>
    </article>
  </body>
</html>