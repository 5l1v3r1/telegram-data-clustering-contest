<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/giatroi-toy-kosmoy-ena-kentro-endynamosis-gia-paidia-kai-efivoys/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-12-09T16:39:27+00:00"/>
    <meta property="og:title" content="Γιατροί του Κόσμου: Ένα Κέντρο Ενδυνάμωσης για Παιδιά και Εφήβους"/>
    <meta property="og:description" content="Οι Γιατροί του Κόσμου αγωνίζονται για να έχουν όλα τα παιδιά δικαίωμα στην ψυχοκοινωνική και την εκπαιδευτική φροντίδα. Για να μη χαθεί καμία ημέρα μάθησης"/>
  </head>
  <body>
    <article>
      <h1>Γιατροί του Κόσμου: Ένα Κέντρο Ενδυνάμωσης για Παιδιά και Εφήβους</h1>
      <address>
        <time datetime="2019-12-09T16:39:27+00:00">09 Dec 2019, 16:39</time>
      </address>
      <p>Οι<a href="https://neaselida.gr/tag/giatroi-toy-kosmoy/"> <b>Γιατροί του Κόσμου</b> </a>αγωνίζονται για να έχουν όλα τα<b> παιδιά</b> δικαίωμα στην ψυχοκοινωνική και την εκπαιδευτική φροντίδα. Για να μη χαθεί καμία ημέρα μάθησης και παιχνιδιού για όλα τα <b>παιδιά</b> που βρίσκονται σε ανάγκη…</p>
      <p>Με μία κλήση σου στο <b>19830*</b> μπορείς να βοηθήσεις<b> παιδιά ευάλωτων οικογενειών</b> να βρουν ζεστασιά στο <b>Κέντρο Ενδυνάμωσης Παιδιού και Εφήβου</b> στο κέντρο της Αθήνας</p>
      <p>Το<b> Κέντρο Ενδυνάμωσης των Γιατρών του Κόσμου «Πειραιώς 33»</b> εστιάζει στην ενίσχυση της κοινωνικοποίησης και ένταξης παιδιών, εφήβων και νέων που αντιμετωπίζουν τον κίνδυνο κοινωνικού αποκλεισμού.</p>
      <figure>
        <img src="https://neaselida.gr/nsmedia/uploads/2019/12/giatroi-tou-kosmou.jpg"/>
      </figure>
      <p>Επιπρόσθετα, επιμέρους στόχος είναι η πρόληψη της ψυχικής υγείας μέσα από ένα ολοκληρωμένο και συμμετοχικό μοντέλο πληροφόρησης, συνεργασίας και διεπιστημονικής παρέμβασης.</p>
      <p>Οι<b> Γιατροί του Κόσμου</b> ευελπιστούν ότι η λειτουργία του Κέντρου θα συμβάλει σημαντικά στην ενίσχυση της κοινωνικής συνοχής και στην αντιμετώπιση των κοινωνικών διακρίσεων και της φτώχειας, προσφέροντας ίσες ευκαιρίες ένταξης σε ευάλωτους πληθυσμούς, σε μία συλλογική προσπάθεια αναβάθμισης της ευρύτερης περιοχής του κέντρου της Αθήνας.</p>
      <p>Το Ανοιχτό Κέντρο για παιδιά και εφήβους, που παρέχει επιπροσθέτως και μια μη τυπική εκπαίδευση, όπως ομάδες παραμυθιού και αφήγησης, εργαστήρια κίνησης και χορού και περιβαλλοντική αγωγή και δράση, βρίσκεται στην<b> Πειραιώς 33</b> και λειτουργεί από <b>Δευτέρα έως Παρασκευή 11:00 με 19:00</b> κατόπιν ραντεβού στα τηλέφωνα: <b>2103236222-224</b></p>
      <p>
        <a href="https://mdmgreece.gr/support_daycenter/">https://mdmgreece.gr/support_daycenter/</a>
      </p>
      <related>
        <a href="https://neaselida.gr/ellada/meiosi-plithysmoy-chora-ilikiomenon-i-ellada-to-2050/"/>
      </related>
    </article>
  </body>
</html>