<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/907190/vandevoordt-maakt-indruk-hopen-dat-hij-niet-te-snel-de-hemel-in-wordt-geprezen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-12-09T16:38:00+00:00"/>
    <meta property="og:title" content="'Met Vandevoordt heeft Genk nu getalenteerde doelman, maar Vukovic keert terug'"/>
    <meta property="og:description" content="KRC Genk neemt het dinsdagavond op tegen SSC Napoli in het laatste groepsduel van de Champions League. Voor de Limburgers staat er niets meer op het spel behalve de eer. Maarten Vandevoordt kan dan weer"/>
  </head>
  <body>
    <article>
      <h1>'Met Vandevoordt heeft Genk nu getalenteerde doelman, maar Vukovic keert terug'</h1>
      <address>
        <time datetime="2019-12-09T16:38:00+00:00">09 Dec 2019, 16:38</time>
      </address>
      <p>
        <b>KRC Genk neemt het dinsdagavond op tegen SSC Napoli in het laatste groepsduel van de Champions League. Voor de Limburgers staat er niets meer op het spel behalve de eer. Maarten Vandevoordt kan dan weer <a href="https://www.voetbalprimeur.be/nieuws/907113/krc-genk-goalie-vandevoordt-kan-svilar-en-casillas-achter-zich-laten-tegen-napoli.html?utm_source=doorlink&amp;utm_medium=doorlink&amp;utm_campaign=%2F">een knap record pakken</a>. Dat de nieuwe nummer één van Genk een diamantje is, staat buiten kijf.</b>
      </p>
      <p>Ook Jacques Sys is onder de indruk van de ontdekking bij de landskampioen. 'Met Maarten Vandevoordt hebben ze nu een getalenteerde doelman, zeventien jaar nog maar, het valt te hopen dat die niet snel de hemel wordt in geprezen en de voeten op de grond kan houden. Maar normaal gezien keert Danny Vukovic na de jaarwisseling terug, dat is een persoonlijkheid die in de kleedkamer werd gemist', plaatst de hoofdredacteur van <i>Sport/Voetbalmagazine </i>wel een kanttekening.</p>
      <aside>Lees meer<br/><a href="https://www.voetbalprimeur.be/nieuws/907143/genk-doelman-vandevoordt-overladen-met-lof-heeft-echt-wel-lof-.html?campname=highlighted-content&amp;camplink=inarticle1">Genk-doelman Vandevoordt overladen met lof: "Heeft echt wel lef"</a></aside>
      <p>Normaal gezien mag Vandevoordt dus het doel bewaken wanneer Genk dinsdagavond haar campagne afsluit. Wat kunnen de Limburgers daar nog bewijzen? 'Voor KRC Genk is het sprookje voorbij, al zal het in Napels interessant zijn om te zien hoe de ploeg zich verder onder de nieuwe trainer Hannes Wolf ontwikkelt. Er is duidelijk nog een lange weg te gaan', aldus Sys.</p>
      <p>Tot dusver wist Genk nog maar één schamel puntje te veroveren in deze Champions League. Dat gebeurde thuis tegen ... Napoli (0-0). Als Genk in Napels zou weten te winnen, betekent dat de eerste overwinning ooit van de club op het kampioenenbal.</p>
      <aside>Lees meer<br/><a href="https://www.voetbalprimeur.be/nieuws/907175/de-cond-ziet-vooruitgang-bij-krc-genk-onder-wolf-dat-was-lang-geleden-.html?campname=highlighted-content&amp;camplink=onderaan">De Condé ziet vooruitgang bij KRC Genk onder Wolf: “Dat was lang geleden”</a></aside>
    </article>
  </body>
</html>