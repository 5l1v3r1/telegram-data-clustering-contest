<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nn.by/?c=ar&amp;i=242565"/>
    <meta property="og:site_name" content="Наша Ніва"/>
    <meta property="article:published_time" content="2019-12-09T16:41:00+00:00"/>
    <meta property="og:title" content="Аднойчы ў Столінскім раёне: пара адмовілася піць з сябруком, а той збіў іх і звязаў фіранкамі"/>
    <meta property="og:description" content="Гаспадары хаты ўжо спалі, калі пачулі, як нехта вырваў металічную клямку дзвярэй. Няпрошаным госцем апынуўся знаёмы, які шукаў кампанію выпіць гарэлкі."/>
  </head>
  <body>
    <article>
      <h1>Аднойчы ў Столінскім раёне: пара адмовілася піць з сябруком, а той збіў іх і звязаў фіранкамі</h1>
      <address><time datetime="2019-12-09T16:41:00+00:00">09 Dec 2019, 16:41</time> by <a rel="author">NN.by</a></address>
      <blockquote>Здарэнне адбылося ў вёсцы Хатомель Столінскага раёна яшчэ ў кастрычніку, <a href="https://www.mvd.gov.by/ru/news/6295">паведамляе</a> прэс-служба МУС.</blockquote>
      <p>Гаспадары хаты ўжо спалі, калі пачулі, як нехта вырваў металічную клямку дзвярэй. Няпрошаным госцем апынуўся знаёмы, які шукаў кампанію выпіць гарэлкі.</p>
      <p>Пара адмовілася ладзіць застолле і папрасіла аднавяскоўца сысці. Замест гэтага сусед пачаў лаяцца, а затым і зусім збіў мужчыну, які спрабаваў яго выправадзіць. Гаспадыня хацела абараніць каханага, аднак у выніку абодва апынуліся на падлозе, са звязанымі рукамі і нагамі. У якасці падручных сродкаў падазраваны выкарыстаў фіранкі і кавалак шпагату. Перад сыходам ён збіў звязанага мужчыну гумовым шлангам, які знайшоў у двары.</p>
      <p>У той жа вечар хуліган быў затрыманы. З яго слоў, на злачынства ён рашыўся з-за моцнага ап'янення і адмовы пацярпелых выпіць з ім.</p>
    </article>
  </body>
</html>