<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/meghan-markle-e-harry-nessuno-sa-dove-sono-davvero/664331/"/>
    <meta property="og:site_name" content="DiLei"/>
    <meta property="article:published_time" content="2019-12-09T16:53:52+00:00"/>
    <meta property="og:title" content="Meghan Markle e Harry: nessuno sa dove siano davvero"/>
    <meta property="og:description" content="Meghan Markle e Harry sono spariti. Qualcuno dice che siano in Canada, altri che stiano cercando casa a Malibu. E intanto la Monarchia vacilla."/>
  </head>
  <body>
    <article>
      <h1>Meghan Markle e Harry: nessuno sa dove siano davvero</h1>
      <h2>Meghan Markle e Harry sono spariti. Qualcuno dice che siano in Canada, altri che stiano cercando casa a Malibu. E intanto la Monarchia vacilla</h2>
      <address>
        <time datetime="2019-12-09T16:53:52+00:00">09 Dec 2019, 16:53</time>
      </address>
      <figure>
        <a href="https://dilei.it/lifestyle/fotonotizia/meghan-markle-e-harry-foto-mai-viste-su-instagram/660297/">
          <img src="https://dileidemosite.files.wordpress.com/2019/11/meghan-markle-fidanzamento2-instagram-1217.jpg?w=2560&amp;strip=all&amp;quality=100"/>
        </a>
        <figcaption>Meghan Markle e Harry, foto mai viste su Instagram</figcaption>
      </figure>
      <p><b>Harry e Meghan Markle</b> sono letteralmente <b>spariti</b>, nonostante la Monarchia stia vivendo un momento particolarmente<b> difficile</b>. Ma i Duchi del Sussex l’avevano annunciato che si sarebbero presi<b> 6 settimane di vacanza</b>, perché troppo <b>stressati</b>, rinunciando perfino al Natale con la Regina.</p>
      <p>Il punto è che <b>nessuno sa esattamente dove sono</b>. A parte qualche post sul loro profilo Instagram dove si evocano ricorrenze ed eventi passati, di Harry e Meghan <b>si sono perse le tracce</b>. E così mentre imperversa <b>la bufera sul Principe Andrea</b>, che ha fatto annullare <a href="https://dilei.it/lifestyle/la-principessa-beatrice-annulla-il-party-di-fidanzamento-il-palazzo-in-allarme/664185/">il party di fidanzamento</a> di <b>Beatrice di York</b>, e si rincorrono le voci che entro 18 mesi Elisabetta potrebbe lasciare il trono a Carlo, i Sussex si godono la loro vacanza.</p>
      <p>Forse a <b>Los Angeles</b> dove pare abbiano trascorso <a href="https://dilei.it/lifestyle/meghan-markle-rompe-schemi-ringraziamento-cucina-tacchino-harry-doria/660651/">il giorno del Ringraziamento</a> a casa di <b>Doria Ragland</b>, mamma di Meghan. Addirittura i media tedeschi affermano che lì Lady Markle è stata avvistata nei giorni scorsi <b>su un’ambulanza</b>, incrementando i rumors che sia <b>di nuovo </b><a href="https://dilei.it/lifestyle/meghan-markle-di-nuovo-incinta-harry-in-lacrime-indiscrezioni/644090/">in dolce attesa</a> e che addirittura <b>il secondo royal baby</b> potrebbe nascere in California.</p>
      <p>Ma notizie recenti sostengono che in realtà i Duchi <a href="https://dilei.it/lifestyle/meghan-markle-rifiuta-aiuto-kate-middleton-fugge-canada-con-harry/661168/">sarebbero in Canada</a>, Paese molto caro a Meghan dove si è trasferita per girare <i>Suits</i> e dove abita la sua migliore amica, <b>Jessica Mulroney</b>. A far crescere i sospetti <b>la foglia d’acero</b>, simbolo dello Stato nordamericano, comparsa sul messaggio per la Festa del Ringraziamento.</p>
      <p>D’altro canto, Harry e Meg potrebbero aver scelto lidi più caldi dove far trascorrere <b>il primo Natale al piccolo Archie</b>, come ad esempio <b>Malibu</b>, l’esclusiva città vicina a Los Angeles, dove abitano molte celebrità. Già nei mesi scorsi si vociferava che la coppia stava <b>cercando proprio lì casa</b>, per allontanarsi il più possibile dalle malelingue britanniche. Dunque, le vacanze di Natale potrebbero essere un momento perfetto per <b>dare un’occhiatina alle ville in vendita</b> e trovare magari l’occasione giusta.</p>
      <p>Una cosa è certa, si perderanno le feste natalizie a <a href="https://dilei.it/lifestyle/meghan-markle-sfida-la-regina-niente-natale-a-palazzo-spuntano-foto-inedite/655213/">Sandringham</a> tra party, buona musica e cocktail super alcolici. Ma pare che anche <b>la Ragland rimarrà delusa</b>. Infatti, stando al reporter hollywoodiano, Sam Rubin, Harry e Meghan <b>saranno ospiti di amici</b> per il 25 dicembre, naturalmente in una residenza che si confà alle loro Altezze e “un amorevole Natale, vissuto in forma privata”. Così non faranno torto a nessuno dei loro familiari.</p>
      <related>
        <h4>Leggi anche</h4>
        <a href="https://dilei.it/lifestyle/meghan-markle-sfida-la-regina-niente-natale-a-palazzo-spuntano-foto-inedite/655213/"/>
        <a href="https://dilei.it/lifestyle/video/meghan-markle-e-harry-niente-natale-con-la-regina-le-conseguenze-del-rifiuto/656045/"/>
        <a href="https://dilei.it/lifestyle/meghan-markle-e-harry-secondo-anniversario-di-fidanzamento-le-foto-mai-viste/660283/"/>
        <a href="https://dilei.it/lifestyle/video/meghan-markle-e-harry-il-piano-segreto-per-lasciare-la-famiglia-reale/656900/"/>
        <a href="https://dilei.it/lifestyle/video/meghan-markle-abbandonata-dalla-mamma-resta-sola-con-archie/606164/"/>
      </related>
    </article>
  </body>
</html>