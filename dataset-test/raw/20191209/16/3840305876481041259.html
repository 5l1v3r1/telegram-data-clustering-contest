<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/bbc-putea-ramane-fara-principala-sursa-finantare-premierul-boris-johnson-ia-calcul-renuntarea-taxa-platesc-telespectatorii-regatul-unit-309947.html"/>
    <meta property="og:site_name" content="B1 TV"/>
    <meta property="article:published_time" content="2019-12-09T16:04:38+00:00"/>
    <meta property="og:title" content="BBC ar putea rămâne fără principala sursă de finanțare. Premierul Boris Johsnon ia în calcul renunțarea la taxa pe care o plătesc telespectatorii din Regatul Unit"/>
    <meta property="og:description" content="Boris Johnson, premierul Regatului Unit, a întrebat, luni, de ce BBC ar trebui să primească în continuare anual bani de la fiecare casă în care este difuzat, în ceea ce a fost unul dintre cele mai mari indicii..."/>
  </head>
  <body>
    <article>
      <h1>BBC ar putea rămâne fără principala sursă de finanțare. Premierul Boris Johsnon ia în calcul renunțarea la taxa pe care o plătesc telespectatorii din Regatul Unit</h1>
      <address><time datetime="2019-12-09T16:04:38+00:00">09 Dec 2019, 16:04</time> by <a rel="author">Vladimir Ionescu</a></address>
      <p><a href="https://www.b1.ro/tag/boris-johnson-280053.html">Boris Johnson</a>, premierul Regatului Unit, a întrebat, luni, de ce <a href="https://www.b1.ro/tag/bbc-53490.html">BBC</a> ar trebui să primească în continuare anual bani de la fiecare casă în care este difuzat, în ceea ce a fost unul dintre cele mai mari indicii că principalul furnizor de știri din arhipelag ar putea rămâne fără finanțare, relatează Reuters.<br/><br/><a href="https://www.b1.ro/tag/bbc-53490.html">BBC</a>, finanțat practic prin „taxa de licență” de aproape 155 de lire sterline pe care o plătește fiecare gospodărie dotată cu televiziune, se bucură de o prezență centrală în viața britanică, în condițiile în care conținutul său ajunge, prin TV, radio și online la aproximativ 92% din populație.<br/><br/>Întrebat de un om din public în timpul unui eveniment de campanie dacă va abroga această taxă, <a href="https://www.b1.ro/tag/boris-johnson-280053.html">Boris Johnson</a> a subliniat că este presat „să nu improvizeze politici din burtă”.<br/><br/>„În acest moment nu plănuim să renunțăm la toate taxele de licență TV, deși cu siguranță iau acest lucru în calcul. Este necesar să te întrebi dacă acel tip de abordare privind finanțarea unei televiziuni, unei organizații media își are locul pe termen lung, având în vedere cum reușesc alte organizații să se finanțeze”, a spus el.</p>
      <p><a href="https://www.b1.ro/tag/bbc-53490.html">BBC</a> a avut venituri de 4,9 miliarde de lire sterline, în perioada 2018-2019, dintre care peste 75% au fost asigurați din această taxă, care a fost introdusă în lege odată cu intrarea pe radio a organizației media din urmă cu 97 de ani.</p>
    </article>
  </body>
</html>