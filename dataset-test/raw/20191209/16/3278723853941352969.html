<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2118877"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T16:39:00+00:00"/>
    <meta property="og:title" content="Апелативният съд потвърди оправдателната присъда на обвинени за подкуп в УХТ"/>
    <meta property="og:description" content="Пловдив, 9 декември /Таня Благова,БТА/ Пловдивския апелативен съд потвърди оправдателната присъда на Окръжния съд по повдигнатите обвинения за подкуп спрямо С.В., професор в Университета по хранителни технологии /УХТ/ - Пловдив и на Д.Д. и П.К. като негови помагачи, съобщиха от пресцентъра на Съдебната палата. Според Апелативния съд подсъдимият С.В. нито е направил опит да получи, нито е поискал или приел подкуп за положително оценяване на студент. Апелативните магистрати посочват, че в случая обвинението за класически подкуп е несъстоятелно, тъй като подсъдимият С.В., макар и професор, не е длъжностно лице, защото УХТ е държавен университет, но и е автономно юридическо лице. Това решение подлежи на обжалване или протест пред Върховния касационен съд. /МХ/"/>
  </head>
  <body>
    <article>
      <h1>Апелативният съд потвърди оправдателната присъда на обвинени за подкуп в УХТ</h1>
      <address>
        <time datetime="2019-12-09T16:39:00+00:00">09 Dec 2019, 16:39</time>
      </address>
      <p>BOBSTH 16:41:01 09-12-2019</p>
      <p>MH1638BO.036</p>
      <p>Пловдив - Апелативен съд - дело - УХТ</p>
      <p>Апелативният съд потвърди оправдателната присъда на обвинени за подкуп в УХТ</p>
      <p>Пловдив, 9 декември /Таня Благова,БТА/</p>
      <p>Пловдивския апелативен съд потвърди оправдателната присъда на Окръжния съд по повдигнатите обвинения за подкуп спрямо С.В., професор в Университета по хранителни технологии /УХТ/ - Пловдив и на Д.Д. и П.К. като негови помагачи, съобщиха от пресцентъра на Съдебната палата.</p>
      <p>Според Апелативния съд подсъдимият С.В. нито е направил опит да получи, нито е поискал или приел подкуп за положително оценяване на студент. Апелативните магистрати посочват, че в случая обвинението за класически подкуп е несъстоятелно, тъй като подсъдимият С.В., макар и професор, не е длъжностно лице, защото УХТ е държавен университет, но и е автономно юридическо лице.</p>
      <p>Това решение подлежи на обжалване или протест пред Върховния касационен съд.</p>
      <p>/МХ/</p>
    </article>
  </body>
</html>