<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/amku_styagnuv_5_5_mln_shtrafu_z_administraciyi_morskykh_portiv_za_nadmirnirni_zbory"/>
    <meta property="og:site_name" content="espreso.tv"/>
    <meta property="article:published_time" content="2019-12-09T16:17:00+00:00"/>
    <meta property="og:title" content="АМКУ стягнув 5,5 млн штрафу з Адміністрації морських портів за надмірнірні збори"/>
    <meta property="og:description" content="Антимонопольний комітет визнав неправомірним стягнення додаткових коштів з суден Адміністрацією морських портів України та наклав штраф у розмірі 5,5 млн грн"/>
  </head>
  <body>
    <article>
      <h1>АМКУ стягнув 5,5 млн штрафу з Адміністрації морських портів за надмірнірні збори</h1>
      <address>
        <time datetime="2019-12-09T16:17:00+00:00">09 Dec 2019, 16:17</time>
      </address>
      <p>Антимонопольний комітет визнав неправомірним стягнення додаткових коштів з суден Адміністрацією морських портів України та наклав штраф у розмірі 5,5 млн грн</p>
      <p>Про це у Facebook <a href="https://www.facebook.com/yuriy.terentyev">повідомив</a> голова АМКУ Юрій Терентьєв.</p>
      <p>За його словами, АМПУ у 2017-2018 роках стягувала з суден, які заходили до портів України, окрім корабельного збору, ще такі додаткові кошти: за послуги з оформлення приходу суден в порт, за послуги з оформлення виходу суден з порту, за послуги з перевірки суден на відповідність вимогам Міжнародного кодексу з охорони суден і портових засобів.</p>
      <p>"Антимонопольний комітет встановив, що ці додаткові збори насправді входили в корабельний збір, а у ДП "АМПУ" були відсутні підстави для стягнення таких коштів.</p>
      <p>Рішенням адміністративної колегії АМКУ згадані дії Адміністрації морських портів України визнано порушеннями законодавства про захист економічної конкуренції у вигляді зловживання монопольним становищем. НА ДП "АМПУ" накладено штраф у розмірі 5,5 млн грн", - підкреслив Терентьєв.</p>
      <p> </p>
    </article>
  </body>
</html>