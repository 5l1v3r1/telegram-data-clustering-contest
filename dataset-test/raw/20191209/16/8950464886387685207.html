<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/apple-the-morning-show-serial-zlaty-globus/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T16:27:03+00:00"/>
    <meta property="og:title" content="Apple boduje: Seriál z jeho dielne bol nominovaný na prestížny Zlatý glóbus"/>
    <meta property="og:description" content="Kalifornské jabĺčko má dôvod na oslavu. Aj keď ešte stále nie je rozhodnuté, seriál The Morning Show z Apple TV+ môže už onedlho získať Zlatý glóbus."/>
  </head>
  <body>
    <article>
      <h1>Apple boduje: Seriál z jeho dielne bol nominovaný na prestížny Zlatý glóbus</h1>
      <h2>Vstup do filmového priemyslu nebol až tak zlý nápad.</h2>
      <address><time datetime="2019-12-09T16:27:03+00:00">09 Dec 2019, 16:27</time> by <a rel="author" href="https://www.techbyte.sk/author/matus/" target="_blank">Matúš Moravčík</a></address>
      <p>
        <b>Kalifornské jabĺčko má nemalý dôvod na oslavu. Aj keď ešte stále nie je rozhodnuté, seriál <i>The Morning Show</i> zo služby <a href="https://www.techbyte.sk/2019/11/recenzia-apple-tv-plus-test/"><i>Apple TV+</i></a> môže už onedlho získať prestížnu cenu. A to hneď vo viacerých kategóriách.</b>
      </p>
      <p>Novinka z dielne firmy Apple <a href="https://9to5mac.com/2019/12/09/the-morning-show-golden-globes/">bola nominovaná</a> na <a href="https://sk.wikipedia.org/wiki/Zlat%C3%BD_gl%C3%B3bus"><i>Zlatý glóbus</i></a>. Ide o každoročne organizovanú slávnostnú udalosť, ktorá je považovaná za <b>predohru</b> pred odovzdávaním <i>Oscarov</i>. Stojí za ňou <i>Hollywoodska asociácia zahraničných novinárov</i> a my si ju budeme môcť pozrieť prostredníctvom televíznej stanice <i>HBO</i>, <a href="https://sk.wikipedia.org/wiki/Zlat%C3%BD_gl%C3%B3bus">informuje</a> <i>Wikipedia</i>.</p>
      <p>Výsledky odovzdávania cien Zlatý glóbus nám oznámia <b>začiatkom</b> <b>nadchádzajúceho roka</b>.</p>
      <h3>The Morning Show od Apple</h3>
      <p>Príbeh seriálu The Morning Show sa točí okolo rovnomennej <b>televíznej relácie</b> a životov jej moderátorov, medzi ktorými nechýba ani herečka <i>Jennifer Aniston</i>. Po niekoľkých rokoch takmer dokonalého fungovania vypukne obrovská aféra a tá prinúti vedenie, aby pristúpilo na <b>radikálne zmeny</b>. Osud šou to síce príliš neohrozilo, zmenilo to však životy jej dvoch tvárí.</p>
      <p>Seriál je exkluzívnou súčasťou ponuky len nedávno spustenej streamovacej služby <a href="https://www.techbyte.sk/2019/11/recenzia-apple-tv-plus-test/"><i>Apple TV+</i></a>, ktorú sme medzičasom stihli otestovať. Naše postrehy nájdete <a href="https://www.techbyte.sk/2019/11/recenzia-apple-tv-plus-test/">v tejto recenzii</a>.</p>
    </article>
  </body>
</html>