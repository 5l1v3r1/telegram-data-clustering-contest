<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/suriyeli-bir-kisi-ozel-harekat-polisi-uniformasiyla-yakalandi,851467"/>
    <meta property="og:site_name" content="T24"/>
    <meta property="article:published_time" content="2019-12-09T16:32:00+00:00"/>
    <meta property="og:title" content="Özel harekat polisi üniformasıyla yakalandı; para cezasıyla serbest bırakıldı"/>
    <meta property="og:description" content="Özel harekat polisi üniformasıyla yakalandı; para cezasıyla serbest bırakıldı"/>
  </head>
  <body>
    <article>
      <h1>Özel harekat polisi üniformasıyla yakalandı; para cezasıyla serbest bırakıldı</h1>
      <h2>Özel harekat polisi üniformasıyla yakalandı; para cezasıyla serbest bırakıldı</h2>
      <address>
        <time datetime="2019-12-09T16:32:00+00:00">09 Dec 2019, 16:32</time>
      </address>
      <p>İstanbul Ümraniye'de devriye gezen bekçiler, şüphelendikleri bir kişiyi durdurup, kimlik kontrolünü yaparak üzerini aradı. Şüphelinin özel harekat polisi üniforması giydiği görülürken, üzerinde yapılan aramada bıçak ve kuru sıkı tabanca bulundu.<br/>Ümraniye'de dün devriye gezen bekçiler, şüphelendikleri bir kişiyi durdurdu. Özel harekat polisi üniforması giydiği görülen kişinin, yapılan kimlik sorgulamalarında Suriye uyruklu Ahmad Alatef olduğu ortaya çıktı. Herhangi bir suç kaydı olmadığı belirlenen şüphelinin, üzerinde yapılan aramada 1 bıçak ve 1 kuru sıkı tabanca bulundu.<br/>Gözaltına alınan şüpheli, Ümraniye Şehit Numan Şeref Datlı Polis Merkezi'ne teslim edildi. Şüphelinin alınan ifadesinin ardından emniyet tarafından savcılığa bilgi verildi. Savcılık, herhangi bir suça karışmadığı gerekçesiyle şüphelinin serbest bırakılması talimatını verdi.<br/>Şüpheli, kuru sıkı silah taşıma suçundan bin 294 lira idari para cezası uygulanarak serbest bırakıldı. Kuru sıkı tabanca, bıçak ve üniformaya el konuldu. (DHA)</p>
    </article>
  </body>
</html>