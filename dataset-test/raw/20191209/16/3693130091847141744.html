<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/cezaevinden-firar-eden-sahis-kursunlama-olayina-karisti-1219677.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:13:00+00:00"/>
    <meta property="og:title" content="Cezaevinden firar eden şahıs kurşunlama olayına karıştı"/>
    <meta property="og:description" content="Konya'da açık cezaevinden firar eden şahıs, taksi durağına av tüfeği ile ateş edilmesi olayına karıştı. Polis şahsın yakalanması için çalışmalarını sürdürüyor."/>
  </head>
  <body>
    <article>
      <h1>Cezaevinden firar eden şahıs kurşunlama olayına karıştı</h1>
      <h2>Konya'da açık cezaevinden firar eden şahıs, taksi durağına av tüfeği ile ateş edilmesi olayına karıştı. Polis şahsın yakalanması için çalışmalarını sürdürüyor.</h2>
      <address>
        <time datetime="2019-12-09T16:13:00+00:00">09 Dec 2019, 16:13</time>
      </address>
      <p>Olay, dün saat 19.30 sıralarında <b>İhsaniye Mahallesi'nde </b>meydana geldi. Edinilen bilgiye göre, İhsaniye Taksi Durağına kimliği belirsiz kişilerce <b>av tüfeği ile ateş edilmesi</b> üzerine taksi durağının camları kırıldı. Herhangi bir <b>yaralanmanın olmadığı</b> olayın ardından polis ekipleri failleri tespit ederek <b>yakalamak </b>için çalışma başlattı.</p>
      <p>Çalışmalar neticesinde olaya karışan 03 VT 544 plakalı otomobil tespit edildi. Otomobilin kayıtlı olduğu adresi kontrol eden polis, aracın ikametin bahçesinde park halinde olduğunu gördü. Araç sahibi V.Y., polise aracı olay günü <b>Seydişehir Cezaevinden izinli çıktığını beyan ettiği Yasin K'nin kullandığını</b> söyledi.</p>
      <p>Yapılan araştırmada Yasin K'nin "<b>yaralama</b>" suçundan Seydişehir Açık Cezaevinde yatmakta iken 3 Aralık'ta <b>tellerden atlayarak firar ettiği</b> ortaya çıktı. Müştekinin de teşhis ettiği firari şüpheliyi yakalamak için çalışmaların sürdüğü belirtildi.</p>
    </article>
  </body>
</html>