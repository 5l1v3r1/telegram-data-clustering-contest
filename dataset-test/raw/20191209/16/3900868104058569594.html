<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1565070/airbnb-apofasi-bomba-dikastirioy-bazei-freno-stis-brachychronies-misthwseis"/>
    <meta property="og:site_name" content="NOOZ."/>
    <meta property="article:published_time" content="2019-12-09T16:55:00+00:00"/>
    <meta property="og:title" content="Airbnb: Απόφαση-βόμβα δικαστηρίου βάζει φρένο στις βραχυχρόνιες μισθώσεις"/>
    <meta property="og:description" content="Airbnb: Απόφαση βόμβα του Μονομελούς Πρωτοδικείου Ναυπλίου ανατρέπει τα δεδομένα στις βραχυχρόνιες μισθώσεις κι ανοίγει το δρόμο για μαζικές προσφυγές και ανάλογες διεκδικήσεις από ιδιοκτήτες ακινήτων που θεωρούν ότι πλήττονται από τη νέα τάση."/>
  </head>
  <body>
    <article>
      <h1>Airbnb: Απόφαση-βόμβα δικαστηρίου βάζει φρένο στις βραχυχρόνιες μισθώσεις</h1>
      <address>
        <time datetime="2019-12-09T16:55:00+00:00">09 Dec 2019, 16:55</time>
      </address>
      <p>
        <b>Airbnb: Απόφαση βόμβα του Μονομελούς Πρωτοδικείου Ναυπλίου ανατρέπει τα δεδομένα στις βραχυχρόνιες μισθώσεις κι ανοίγει το δρόμο για μαζικές προσφυγές και ανάλογες διεκδικήσεις από ιδιοκτήτες ακινήτων που θεωρούν ότι πλήττονται από τη νέα τάση.</b>
      </p>
      <p><b>Airbnb:</b> Η δικαστική απόφαση, την οποία δημοσιεύουν τη Δευτέρα ΤΑ ΝΕΑ, κάνοντας δεκτή την αίτηση ασφαλιστικών μέτρων των υπολοίπων ενοίκων της πολυκατοικίας, απαγορεύει τη χρήση διαμερίσματος για Airbnb σε πολυκατοικία στο Ναύπλιο και καλεί την ιδιοκτήτρια που μισθώνει το σπίτι της με Airbnb να μην επαναλάβει στο μέλλον την επαγγελματική χρήση του ακινήτου ειδάλλως εάν δεν συμμορφωθεί απειλείται με προσωπική κράτηση ενός μηνός και χρηματική ποινή 1.000 ευρώ για κάθε παράβαση.</p>
      <p>Μάλιστα, όπως επισημαίνεται στο δημοσίευμα, η δικαστική απόφαση μπορεί να αποτελέσει βάση για την επίλυση παρόμοιων δικαστικών διενέξεων  καθώς στο σκεπτικό της δεν γίνεται μόνον αναφορά στην παραβίαση των διατάξεων του κανονισμού της πολυκατοικίας που απαγόρευε τη χρήση των οριζόντιων ιδιοκτησιών ως τουριστικών καταλυμάτων αλλά κάνει εκτενή αναφορά στις οχλήσεις που προκαλούνται στους υπόλοιπους ιδιοκτήτες από τέτοιου είδους βραχυχρόνιες μισθώσεις.</p>
    </article>
  </body>
</html>