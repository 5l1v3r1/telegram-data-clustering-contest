<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191209-dabi-rozpochala-tsilovu-pozaplanovu-perevirku-svogo-terytorialnogo-organu-u-lvovi-strokach/"/>
    <meta property="og:site_name" content="ФАКТИ ICTV"/>
    <meta property="article:published_time" content="2019-12-09T16:34:15+00:00"/>
    <meta property="og:title" content="ДАБІ розпочала цільову позапланову перевірку свого територіального органу у Львові – Строкач"/>
    <meta property="og:description" content="У зв’язку з чисельними скаргами та повідомленнями про прояви корупції з боку Департаменту Держархбудінспекції у Львівській області в.о. голови Державної архітектурно-будівельної інспекції України Олександр Строкач сьогодні прибув до Львова, щоб особисто розібратись у ситуації."/>
  </head>
  <body>
    <article>
      <h1>ДАБІ розпочала цільову позапланову перевірку свого територіального органу у Львові – Строкач</h1>
      <address>
        <time datetime="2019-12-09T16:34:15+00:00">09 Dec 2019, 16:34</time>
      </address>
      <p>У зв’язку з чисельними скаргами та повідомленнями про прояви корупції з боку Департаменту Держархбудінспекції у Львівській області в.о. голови Державної архітектурно-будівельної інспекції України Олександр Строкач сьогодні прибув до Львова, щоб особисто розібратись у ситуації.</p>
      <p>Під час зустрічі з головою Львівської облдержадміністрації Маркіяном Мальським окреслили шляхи співпраці щодо розвитку містобудівної діяльності на території регіону та звернули увагу на необхідності підвищення рівня якості надання адміністративних послуг у будівництві.</p>
      <p>Зі Львівської області сьогодні до Держархбудінспекції надходить багато нарікань як з боку громадян, так і забудовників. Громадськість скаржиться на <b>незаконні забудови</b>, що порушують всі встановлені норми містобудівного законодавства, та ігнорування таких фактів територіальним органом ДАБІ.</p>
      <p>З іншого боку, забудовники, інвестори вказують на <b>корумпованість Департаменту ДАБІ</b> у Львівській області.</p>
      <blockquote>Ми розуміємо, що така ситуація негативно позначається на розвитку регіону. Тож, Держархбудінспекція розпочала цільову позапланову перевірку діяльності територіального органу ДАБІ, – повідомив Олександр Строкач.</blockquote>
      <p>Водночас, він <b>закликав представників бізнесу до партнерства у боротьбі з проявами корупції</b>. Нагадав: якщо є обгрунтовані підстави, варто негайно інформувати правоохоронні органи та центральний офіс .</p>
      <p>Під час наради з працівниками територіального органу Олександр Строкач наказав негайно припинити тиск з боку посадових осіб Держархбудінспекції на суб’єктів містобудування.</p>
      <blockquote>Такі дії є не лише порушенням закону – вони гальмують розвиток соціально та економічно важливих сфер. І кожен має розуміти, що нестиме відповідальність! – наголосив очільник ДАБІ.</blockquote>
      <p>Наразі центральним апаратом Держархбудінспекції розпочато цільову позапланову перевірку діяльності Департаменту ДАБІ у Львівській області, за результатами якої будуть вжиті заходи реагування.</p>
      <p>Посадові особи мають чітко усвідомлювати, що будь-яка протиправна дія матиме відповідну реакцію та наслідки. Такий підхід стане стримуючим фактом для багатьох та дозволить навести лад у містобудуванні, – відзначив Олександр Строкач.</p>
    </article>
  </body>
</html>