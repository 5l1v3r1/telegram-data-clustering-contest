<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/180352/la-casa-di-carta-4-su-netflix-dal-3-aprile-2020-video"/>
    <meta property="og:site_name" content="DavideMaggio.it"/>
    <meta property="article:published_time" content="2019-12-09T16:58:00+00:00"/>
    <meta property="og:title" content="La Casa di Carta 4 su Netflix dal 3 aprile 2020 – Video"/>
    <meta property="og:description" content="La banda del Professore (Alvaro Morte) sta per tornare. Da venerdì 3 aprile 2020, sarà infatti disponibile su Netflix l’attesissima quarta stagione de La Casa di Carta, la serie spagnola diventata uno dei maggiori successi della società di streaming americana. L’annuncio è stato dato, a sorpresa, durante il Brazil Comic Con Experience che si è svolto nei giorni scorsi."/>
  </head>
  <body>
    <article>
      <h1>La Casa di Carta 4 su Netflix dal 3 aprile 2020 – Video</h1>
      <address><time datetime="2019-12-09T16:58:00+00:00">09 Dec 2019, 16:58</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/12/La-Casa-di-Carta.jpg"/>
        <figcaption>La Casa di Carta</figcaption>
      </figure>
      <p>La banda del <b>Professore </b>(Alvaro Morte) sta per tornare. Da venerdì 3 aprile 2020, sarà infatti disponibile su<b> <a href="https://www.davidemaggio.it/archives/category/netflix">Netflix</a> </b>l’attesissima quarta stagione de <b><a href="https://www.davidemaggio.it/tag/la-casa-di-carta">La Casa di Carta</a></b>, la serie spagnola diventata uno dei maggiori successi della società di streaming americana. L’annuncio è stato dato, a sorpresa, durante il <i>Brazil Comic Con Experience</i> che si è svolto nei giorni scorsi.</p>
      <p>Non è stato ancora reso noto il numero totale degli episodi che comporranno la nuova stagione de<i> La Casa de Papel</i>; in ogni caso, i fan sono impazienti di scoprire quale sarà il destino di <b>Nairobi </b>(Alba Flores), ferita in pieno petto – per ordine dell’ispettrice di polizia senza scrupoli <b>Alicia Sierra</b> (Najwa Nimri) – durante il colpo eseguito alla Banca di Spagna. La criminale riuscirà a salvarsi e a portare a termine il piano insieme ai suoi ‘colleghi’ travestiti da Salvador Dalì? E, soprattutto, il Professore scoprirà che <b>Raquel </b>(Itziar Ituño) non è morta, come invece crede?</p>
      <p>Netflix, intanto, ha rilasciato un primo teaser della produzione, dove si vedono tutti i membri della banda del Professore, tra cui, oltre ai personaggi già citati, <b>Tokio </b>(Ursula Corbero), <b>Stoccolma </b>(Esther Acebo), <b>Helsinki</b> (Darko Peric), <b>Palermo </b>(Rodrigo de la Serna), <b>Rio</b> (Miguel Herran), <b>Denver</b> (Jaime Lorente) e il defunto <b>Berlino </b>(Pedro Alonso).</p>
      <p>Comunque sia, le avventure della banda spagnola non volgeranno al termine con i nuovi episodi, visto che <a href="https://www.davidemaggio.it/archives/178722/la-casa-di-carta-quinta-stagione-ci-sara">è già stata annunciata la quinta stagione</a> della serie con protagonista Alvaro Morte.</p>
      <figure>
        <iframe data-src="https://twitter.com/NetflixIT/status/1203721277158150145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179720/la-casa-di-carta-allo-studio-uno-spin-off-confermata-la-quinta-stagione"/>
        <a href="https://www.davidemaggio.it/archives/173350/la-casa-di-carta-3-quando-esce-nuovi-episodi-video-foto"/>
        <a href="https://www.davidemaggio.it/archives/180218/virgin-river-su-netflix-la-serie-tv-tratta-dai-romanzi-di-robyn-carr"/>
        <a href="https://www.davidemaggio.it/archives/179766/valhalla-in-arrivo-il-sequel-di-vikings"/>
      </related>
    </article>
  </body>
</html>