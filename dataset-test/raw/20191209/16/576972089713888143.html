<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lag-avtal.se/nyhetsarkiv/eu-domstolen-minst-lika-viktig-som-ad-6981218"/>
    <meta property="og:site_name" content="Lag &amp; Avtal"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="”EU-domstolen minst lika viktig som AD”"/>
    <meta property="og:description" content="Arbetsrättare, hr-personer och fackligt förtroendevalda måste hålla koll på vad som händer i EU-domstolen. Det påpekar Erik Sinander, jur. dr på Stockholms universitet. EU-domstolen är egentligen den högsta domstolen i Sverige och det som bestäms där måste man hålla reda på, påminner Erik Sinander."/>
  </head>
  <body>
    <article>
      <h1>”EU-domstolen minst lika viktig som AD”</h1>
      <address><time datetime="2019-12-09T16:07:00+00:00">09 Dec 2019, 16:07</time> by <a rel="author">Karin Nilsson</a></address>
      <h3>Arbetsrättare, hr-personer och fackligt förtroendevalda måste hålla koll på vad som händer i EU-domstolen. Det påpekar Erik Sinander, jur. dr på Stockholms universitet. EU-domstolen är egentligen den högsta domstolen i Sverige och det som bestäms där måste man hålla reda på, påminner Erik Sinander.</h3>
      <p>– Det är inte säkert att en tio år gammal dom från Arbetsdomstolen är förenlig med EU-rätten. Det kan ha kommit en ny dom från EU-domstolen som har gjort att den tidigare AD-domen är överspelad.</p>
      <p>Han fortsätter:</p>
      <p>– EU-rätten är en del av svensk rätt - den är till och med överordnad svensk rätt. Så det gäller att ha koll på vad som händer i EU-domstolen. Det som sägs där gäller även i Sverige. Så EU-domstolen är minst lika viktig som Arbetsdomstolen.</p>
      <p>
        <b>Du håller en halvdags kurs den 24 januari med fokus på EU-rätten - vad tänker du att deltagarna ska få med sig?</b>
      </p>
      <p>– Jag hoppas att kursen bidrar till att man förstår vilken betydelse EU:s arbetsrätt har för svensk del. Och att man förstår rättsutvecklingen och den färska praxis som finns från EU-domstolen.</p>
      <p>
        <b>Finns det krockar mellan EU-rätten och lagar, regler och avtal i Sverige?</b>
      </p>
      <p>– Ja. EU-rätten tar inte alltid hänsyn till hur det ser ut i Sverige med vår svenska modell med kollektivavtal. Det är andra arbetsrättslig system som har stått modell för EU:s arbetsrätt.</p>
      <p>
        <b>Vilken är den största skillnaden mellan arbetsrätten i Sverige och inom EU-rätten?</b>
      </p>
      <p>– Den svenska arbetsrätten utgår från kollektivavtalsreglering det gör inte EU:s.</p>
      <p>– Det betyder att en del av de lösningar vi har här inte står sig arbetsrättsligt i EU.</p>
      <p><b>Anmälan</b> <a href="https://www.trippus.se/web/registration/Registration.aspx?view=registration&amp;idcategory=AB0ILBB3S1jH4KhJEJNofveIsDJzpB_n4vO5l828eJotwHkGGrFPRBQ9Y39FhaD7JRXoCdvyS6YH&amp;ln=swe">till kursen här</a>.</p>
      <related>
        <h4>Relaterade artiklar</h4>
        <a href="https://www.lag-avtal.se/tidningen/hur-mycket-far-en-anpassningsatgard-kosta-6974670"/>
        <a href="https://www.lag-avtal.se/arbetsratt/kommentar-uppfyller-ad-eu-rattens-krav-6971491"/>
        <a href="https://www.lag-avtal.se/arbetsratt/forskaren-svensk-arbetsratt-ar-inte-anpassad-till-eu-ratt-6935095"/>
        <a href="https://www.lag-avtal.se/tidningen/eu-ratten-skiljer-pa-horisontell-och-vertikal-effekt-6941797"/>
      </related>
    </article>
  </body>
</html>