<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2118890"/>
    <meta property="og:site_name" content="www.bta.bg"/>
    <meta property="article:published_time" content="2019-12-09T16:59:00+00:00"/>
    <meta property="og:title" content="Путин пристигна последен за срещата на върха за Донбас в &quot;нормандски формат&quot; в Париж"/>
    <meta property="og:description" content="NF 17:01:01 09-12-2019 LM1658NF.004 Франция - Украйна - &quot;нормандски формат&quot; - среща Путин пристигна последен за срещата на върха за Донбас в &quot;нормандски формат&quot; в Париж Париж, 9 декември /БТА/ Руският президент Владимир Путин пристигна в Елисейския дворец за участие в срещата на върха на &quot;нормандската четворка&quot; (Русия, Франция, Германия, Украйна) за уреждане на кризата в Източна Украйна, предаде ТАСС. На входа във вътрешния двор на резиденцията той бе посрещнат от домакина на 4-странния форум - президента на Франция Еманюел Макрон. Другите участници - германската канцлерка Ангела Меркел и президентът на Украйна Володимир Зеленски, пристигнаха няколко минути по-рано. &quot;Нормандският формат&quot; за преговори по кризата в Донбас съществува от юни 2014 година. За последен път четиримата лидери се срещнаха през октомври 2016 г., след което се стигна до застой в изпълнението на Минските споразумения. /Васил Сотиров/ /ЛМ/"/>
  </head>
  <body>
    <article>
      <h1>Путин пристигна последен за срещата на върха за Донбас в "нормандски формат" в Париж</h1>
      <address>
        <time datetime="2019-12-09T16:59:00+00:00">09 Dec 2019, 16:59</time>
      </address>
      <p>NF 17:01:01 09-12-2019 <br/>LM1658NF.004<br/>Франция - Украйна - "нормандски формат" - среща <br/><br/>Путин пристигна последен за <br/>срещата на върха за Донбас в <br/>"нормандски формат" в Париж <br/><br/><br/>Париж, 9 декември /БТА/ <br/>Руският президент Владимир Путин пристигна в Елисейския дворец за участие в срещата на върха на "нормандската четворка" (Русия, Франция, Германия, Украйна) за уреждане на кризата в Източна Украйна, предаде ТАСС.<br/>На входа във вътрешния двор на резиденцията той бе посрещнат от домакина на 4-странния форум - президента на Франция Еманюел Макрон. Другите участници - германската канцлерка Ангела Меркел и президентът на Украйна Володимир Зеленски, пристигнаха няколко минути по-рано. <br/>"Нормандският формат" за преговори по кризата в Донбас съществува от юни 2014 година. За последен път четиримата лидери се срещнаха през октомври 2016 г., след което се стигна до застой в изпълнението на Минските споразумения. <br/>/Васил Сотиров/<br/>/ЛМ/</p>
    </article>
  </body>
</html>