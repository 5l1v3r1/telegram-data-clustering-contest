<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/192463/tornen/casa/veins/desallotjats/causa/enderrocament/edifici/badalona"/>
    <meta property="og:site_name" content="www.naciodigital.cat"/>
    <meta property="article:published_time" content="2019-12-09T16:54:00+00:00"/>
    <meta property="og:title" content="Tornen a casa els veïns desallotjats a causa de l'enderrocament de l'edifici de Badalona"/>
    <meta property="og:description" content="Les companyies han restablert els subministres de llum, gas, aigua i telefonia aquest dilluns al matí"/>
  </head>
  <body>
    <article>
      <h1>Tornen a casa els veïns desallotjats a causa de l'enderrocament de l'edifici de Badalona</h1>
      <h2>Les companyies han restablert els subministres de llum, gas, aigua i telefonia aquest dilluns al matí</h2>
      <address>
        <time datetime="2019-12-09T16:54:00+00:00">09 Dec 2019, 16:54</time>
      </address>
      <p> Les 39 persones desallotjades a causa de l'enderrocament de l'edifici del passatge de la Torre número 16 de Badalona han pogut tornar a casa aquest dilluns al matí. Es tracta dels veïns de set finques adjacents a l'edifici que encara s'està enderrocant i que podran passar el Nadal a les seves llars. Els operaris de les companyies han restablert avui els subministraments de llum, gas, aigua i telefonia. Tot i això, encara hi ha veïns que no podran tornar als seus domicilis. Són els veïns de set finques més que encara estan a dins del perímetre de seguretat i que no podran tornar a casa fins al dia 20, tal i com ha assegurat aquest dilluns el regidor de territori, Rubén Guijarro.<br/><br/>L'Ajuntament de Badalona mantindrà l'allotjament d'emergència per als veïns de les set finques afectades fins que puguin tornar a casa. De moment, l'edifici del passatge de la Torre número 16 continua enderrocant-se de forma manual. Guijarro ha assegurat que l'empresa està intentant recuperar el màxim de pertinences personals dels veïns. Segons l'Ajuntament, els treballs podrien acabar a finals del mes vinent.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>