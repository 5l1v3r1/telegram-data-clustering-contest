<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23540824-iohannis-promulgat-legea-prin-care-padurarii-vor-putea-dotati-armament-serviciu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-12-09T16:48:00+00:00"/>
    <meta property="og:title" content="Iohannis a promulgat Legea prin care pădurarii vor putea fi dotați cu armament de serviciu"/>
    <meta property="og:description" content="Președintele Klaus Iohannis a promulgat, luni, Legea care prevede că pădurarii cu atribuţii de pază vor putea fi dotați cu armament de serviciu, letal sau neletal, transmite Mediafax."/>
  </head>
  <body>
    <article>
      <h1>Iohannis a promulgat Legea prin care pădurarii vor putea fi dotați cu armament de serviciu</h1>
      <address><time datetime="2019-12-09T16:48:00+00:00">09 Dec 2019, 16:48</time> by <a rel="author">G.S.</a></address>
      <p><b>Președintele Klaus Iohannis a promulgat, luni, Legea care prevede că pădurarii cu atribuţii de pază vor putea fi dotați cu armament de serviciu, letal sau neletal, transmite Mediafax.<br/></b><br/>Pe 27 noiembrie, Camera Deputaților a adoptat, decizional, proiectul de modificare a ordonanței de urgență privind statutul personalului silvic, astfel încât pădurarii cu atribuţii de pază să fie dotați cu armament de serviciu, letal sau neletal.<br/><br/>Legera are ca obiect de reglementare corelarea actualului statut al personalului silvic cu realitățile derivate din evoluțiile domeniilor de activitate în care funcționează personalul silvic.<br/><br/>„În exercitarea atribuțiilor de serviciu, personalul silvic cu atribuții de paza fondului forestier național, a fondului cinegetic național, a fondului piscicol și a ariilor naturale protejate are statut special, este dotat cu armament de serviciu letal sau neletal, după caz, și poate face uz de armă, în condițiile reglementărilor privind regimul armelor și munițiilor”, se arată în modificarea adusă articolului 23 (1) din OUG privind Statutul personalului silvic.<br/><br/>Personalul silvic poate face uz de armă pentru îndeplinirea sarcinilor de serviciu, în condiţiile legii.<br/><br/>De asemenea, personalul silvic poate face uz de armă pentru îndeplinirea sarcinilor de serviciu, în condiţiile legii.<br/><br/>O altă modificare prevede că personalul silvic pensionat la vârsta standard beneficiază de o gratificaţie egală cu minimum cinci salarii brute pe ultima lună de activitate, suportată de angajator.<br/><br/>Potrivit ordonanței, „personalul silvic este format din persoanele care au pregătire de specialitate silvică atestată prin actul de absolvire a unei forme de învățământ recunoscute în România și care își exercită efectiv în domeniul silviculturii profesiunea de silvicultor”.</p>
    </article>
  </body>
</html>