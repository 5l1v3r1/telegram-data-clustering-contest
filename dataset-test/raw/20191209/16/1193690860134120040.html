<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/u-yes-rozpovily-choho-ochikuiut-vid-zustrichi-normandskoi-chetvirky-204345.html"/>
    <meta property="og:site_name" content="5 канал"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="У ЄС розповіли, чого очікують від зустрічі Нормандської четвірки"/>
    <meta property="og:description" content="Очільник європейської дипломатії відзначив певні позитивні події в Україні у контексті мирного врегулювання конфлікту"/>
  </head>
  <body>
    <article>
      <h1>У ЄС розповіли, чого очікують від зустрічі Нормандської четвірки</h1>
      <address>
        <time datetime="2019-12-09T16:18:00+00:00">09 Dec 2019, 16:18</time>
      </address>
      <p>Жозеп Боррель – високий представник ЄС із питань зовнішньої політики та політики безпеки – висловив сподівання, що зустріч "нормандської четвірки" у Парижі у понеділок сприятиме просуванню до мирного та сталого врегулювання конфлікту на Донбасі, передає "<a href="https://ua.interfax.com.ua/news/political/629303.html">Інтерфакс Україна</a>".</p>
      <p>Ми вважаємо, що на цій зустрічі ми зможемо продовжити роботу та просунутися до мирного і сталого вирішення українського конфлікту, який є одним із найважливіших пріоритетів, які має вирішити ЄС", – наголосив він.</p>
      <p>Крім того, чільник європейської дипломатії відзначив певні позитивні події в Україні у контексті мирного врегулювання конфлікту, як-от розведення військ на певних ділянках.</p>
      <blockquote>Як повідомляв 5.UA, <a href="https://www.5.ua/polityka/merkel-spochatku-pohovoryt-iz-putinym-ziavyvsia-rozklad-normandskoi-zustrichi-204169.html">зустріч лідерів країн Нормандської четвірки 9 грудня розпочнеться о 17:00</a> за Києвом. Загальна конференція учасників зустрічі запланована на 19:45.</blockquote>
      <p>Перед засіданням канцлер Ангела Меркель проведе двосторонні зустрічі з президентом України Володимиром Зеленським та російським лідером Володимиром Путіним.</p>
      <p>Зазначимо, Нормандський саміт у Парижі стане першим за останні 3 роки. Попередня зустріч четвірки відбулася в Берліні у жовтні 2016-го. </p>
      <p>
        <i>Як відомо, українська сторона вже сформулювала ключові вимоги Москві. Це припинення вогню по всій лінії розмежування, обмін полонених за формулою "всіх на всіх", виведення бойовиків з окупованих територій, повернення Україні контролю над кордоном і лише після цього проведення місцевих виборів в ОРДЛО за українським законодавством.</i>
      </p>
    </article>
  </body>
</html>