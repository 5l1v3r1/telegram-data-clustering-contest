<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813719/%D8%A7%D8%B9%D8%B7%D8%A7%DB%8C-%DA%AF%D8%B1%D9%86%D8%AA-%DB%B1%DB%B0%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86%DB%8C-%D8%A8%D9%87-%D9%81%D9%86%D8%A7%D9%88%D8%B1%D8%A7%D9%86-%D8%A8%D8%B1%D8%AA%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-12-09T16:37:21+00:00"/>
    <meta property="og:title" content="اعطای گرنت ۱۰۰ میلیون تومانی به فناوران برتر"/>
    <meta property="og:description" content="مدیرکل دفتر برنامه‌ریزی امور فناوری وزارت علوم با اشاره به جوایز برگزیدگان فناوری در هفته پژوهش و فناوری اظهار کرد: علاوه بر تقدیر و لوح افتخار برای برگزیدگان هفته پژوهش و فناوری، ۱۰۰ میلیون تومان نیز در قالب گرنت فناوری به فناورانی که در ارزیابی‌ها به عنوان برتر انتخاب شوند اختصاص خواهد یافت."/>
  </head>
  <body>
    <article>
      <h6 class="kicker">مدیرکل دفتر برنامه‌ریزی امور فناوری وزارت علوم خبر داد</h6>
      <h1>اعطای گرنت ۱۰۰ میلیون تومانی به فناوران برتر</h1>
      <address><time datetime="2019-12-09T16:37:21+00:00">09 Dec 2019, 16:37</time> by <a rel="author">محبوبه نقره خامه</a></address>
      <p>مدیرکل دفتر برنامه‌ریزی امور فناوری وزارت علوم با اشاره به جوایز برگزیدگان فناوری در هفته پژوهش و فناوری اظهار کرد: علاوه بر تقدیر و لوح افتخار برای برگزیدگان هفته پژوهش و فناوری، ۱۰۰ میلیون تومان نیز در قالب گرنت فناوری به فناورانی که در ارزیابی‌ها به عنوان برتر انتخاب شوند اختصاص خواهد یافت.</p>
      <p><b>به گزارش ایسنا،</b> دکتر مهدی کشمیری، مدیرکل دفتر برنامه‌ریزی امور فناوری وزارت علوم، تحقیقات و فناوری از تحقق جوان‌گرایی در انتصابات مدیران پارک‌های علم و فناوری کشور خبر داد و گفت: در سال گذشته توانستیم مدیران پارک‌های علم و فناوری را یک نسل جوان‌تر کنیم.</p>
      <p>نشست خبری دکتر مسعود برومند، معاون پژوهش و فناوری وزارت علوم، تحقیقات و فناوری امروز (دوشنبه، ۱۸ آذر) با حضور جمعی از مدیران این معاونت با محوریت ارائه گزارشی از فعالیت‌های حوزه پژوهش و فناوری این وزارت در سال گذشته و برنامه‌های پیش روی هفته پژوهش و فناوری در سالن شهدای جهاد علمی این وزارتخانه برگزار شد.</p>
      <p>دکتر کشمیری در این نشست اظهار کرد: بر اساس آمارهای موجود، در بخش فعالان پارک‌های علم و فناوری، از حدود ۵۶ هزار نفری که در این صنعت فناورانه فعالیت می‌کنند، ۴ هزار نفر و به عبارتی دیگر ۷ درصد دارای مدرک دکترا و ۲۵ درصد از آنها اعضای هیئت علمی هستند.</p>
      <p>وی با اشاره به جوانگرایی در مدیریت پارک‌های علم و فناوری خاطرنشان کرد: حدود ۱۶ مدیر در یک‌سال و نیم گذشته تغییر کرده‌اند. متوسط سن مدیرانی که تغییر کرده اند حدود ۱۶.۵ سال جوان‌تر شده است.</p>
      <p>بنا بر اعلام روابط عمومی وزارت علوم، وی خاطرنشان کرد: تلاش ما استفاده از مدیران جوان و افراد دارای سابقه در فعالیت‌های فناورانه بوده است، به طوری که گاهی مدیری ۷۰ ساله با مدیری ۳۵ ساله جایگزین شده است. عمده این افراد هیئت‌علمی‌های جوان هستند که در صنایع مختلف مشغول به کار شده‌اند. این آمار، بخشی از آمارهای طرح وزارت علوم درخصوص فرصت‌های مطالعاتی اعضای جوان هیئت علمی در صنایع محسوب می‌شود.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98091813703/%D8%A7%D9%86%D8%AA%D8%B4%D8%A7%D8%B1-%D8%AD%D8%AF%D9%88%D8%AF-%DB%B6%DB%B0-%D9%87%D8%B2%D8%A7%D8%B1-%D9%85%D9%82%D8%A7%D9%84%D9%87-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%A7%D8%B3%DA%A9%D9%88%D9%BE%D9%88%D8%B3"/>
      </related>
    </article>
  </body>
</html>