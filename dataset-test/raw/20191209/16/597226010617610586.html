<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082460-kremenchucky-dvchin-sirot-pridbali-kvartiru-za-koshti-mskogo-byudzhetu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="Кременчуцькій дівчині-сироті придбали квартиру за кошти міського бюджету"/>
    <meta property="og:description" content=" За останні два років 15 молодих людей забезпечили власним житлом Кременчуцькій дівчині-сироті придбали квартиру за кошти міського бюджету як учасниці пільгової житлової програми. Таку інформацію"/>
  </head>
  <body>
    <article>
      <h1>Кременчуцькій дівчині-сироті придбали квартиру за кошти міського бюджету</h1>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-12/1575900670_kvartira-dlya-sirtki.jpg"/>
      </figure>
      <p>
        <b>За останні два роки 15 молодих людей забезпечили власним житлом</b>
      </p>
      <p>Кременчуцькій дівчині-сироті придбали квартиру за кошти міського бюджету як учасниці пільгової житлової програми. Таку інформацію надає пресслужба мерії Кременчука.</p>
      <p>Кошти на покупку квартири виділили з міського бюджету у рамках програми, спрямованої на придбання житла дітям-сиротам і дітям, позбавлених батьківського піклування, віком від 16 до 23 років.</p>
      <p>Ключі від квартири вартістю близько 408 тисяч грн вже вручили дівчині на засіданні виконавчого комітету Кременчуцької міської ради.</p>
      <p>Зараз у Кременчуці в міській квартирній черзі перебуває понад 50 кременчужан із числа дітей-сиріт і дітей, позбавлених батьківського піклування. За два останні роки 15 молодих людей, які підпадали під дію даної програми та були зареєстровані в міській квартирній черзі, забезпечили власним житлом.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>