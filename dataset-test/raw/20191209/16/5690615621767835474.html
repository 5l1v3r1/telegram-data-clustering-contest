<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840325-razumkov-rozpoviv-na-skilki-planuyut-zmenshiti-kontsentratsiyu-zemel-v-odni-ruki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:17:00+00:00"/>
    <meta property="og:title" content="Разумков розповів, на скільки планують зменшити концентрацію земель в одні руки"/>
    <meta property="og:description" content="КИЇВ. 9 грудня. УНН. У Верховній Раді України під час підготовки законопроекту щодо продажу землі сільськогосподарського призначення до другого читання …"/>
  </head>
  <body>
    <article>
      <h1>Разумков розповів, на скільки планують зменшити концентрацію земель в одні руки</h1>
      <address><time datetime="2019-12-09T16:17:00+00:00">09 Dec 2019, 16:17</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> У Верховній Раді України під час підготовки законопроекту щодо продажу землі сільськогосподарського призначення до другого читання нардепи планують внести правку щодо зменшення концентрації землі в одні руки - попередньо до 50 тис. гектарів. Про це заявив під час робочого візиту в Житомир голова ВРУ Дмитро Разумков в ефірі одного з місцевих каналів, передає <b>УНН</b>.</p>
      <p>"Питання концентрації землі в одних руках в одному підприємстві – між першим і другим читанням ця цифра буде суттєво зменшена. Точно не можу сказати, про яку цифру йде мова, дискусії йдуть - близько 50 тисяч гектар в одні руки. Це більш ніж в 4 рази зменшення від тієї позиції, яка була запропонована раніше", - зазначив Разумков.</p>
      <p>Нагадаємо, народні депутати України 13 листопада ухвалили в першому читанні законопроект 2178-10 щодо запровадження ринку <a href="https://www.unn.com.ua/uk/news/1835553-nardepi-skhvalili-zakon-pro-rinok-zemli-u-pershomu-chitanni-1?fbclid=IwAR3pSNvk8aB9r467TZRjNwfIPAjDEqgQcK4INm-oSDOR_ySp47DP0inQKD4">землі</a>.</p>
      <p>Пізніше голова комітету Верховної Ради України з питань аграрної та земельної політики Микола Сольський зазначив, що станом на 3 грудня до комітету надійшло понад 4 тисячі правок до законопроектів, що стосуються запровадження <a href="https://www.unn.com.ua/uk/news/1839448-do-komitetu-nadiyshlo-ponad-4-tisyachi-pravok-do-zakonoproektiv-schodo-rinku-zemli">ринку землі</a> в Україні.</p>
    </article>
  </body>
</html>