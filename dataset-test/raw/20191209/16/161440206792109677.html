<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sardi-nel-mondo/notizie/2019/12/09/concerto-per-launeddas-suona-il-maestro-luigi-lai-43-962756.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T16:33:39+00:00"/>
    <meta property="og:title" content="Concerto per launeddas, suona il Maestro Luigi Lai"/>
    <meta property="og:description" content="I Sardi Nel Mondo - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Pavia</h6>
      <h1>Concerto per launeddas, suona il Maestro Luigi Lai</h1>
      <h2>Lo strumento è il più caratteristico della musica popolare sarda e uno dei più antichi strumenti polifonici del bacino del Mediterraneo</h2>
      <address>
        <time datetime="2019-12-09T16:33:39+00:00">09 Dec 2019, 16:33</time>
      </address>
      <p>Attesa per il concerto di launeddas, promosso da <a href="https://www.unionesarda.it/articolo/sardi-nel-mondo/circoli/2018/11/13/il-circolo-sardo-logudoro-43-796451.html">Circolo culturale sardo “</a><a href="https://www.unionesarda.it/articolo/sardi-nel-mondo/circoli/2018/11/13/il-circolo-sardo-logudoro-43-796451.html">Logudoro</a>” di Pavia, con protagonista il Maestro Luigi Lai e il giovane Luca Usai, previsto nell'Aula Magna dell'ateneo pavese, sabato 14 dicembre alle 16,00 (ingresso gratuito).</p>
      <figure>
        <img src="https://www.unionesarda.it/foto/previewfotoprogressivejpeg/2019/12/12/luca_usai_foto_logudoro_pavi-514-318-875739.jpg"/>
        <figcaption>Luca Usai (foto Logudoro - Pavia)</figcaption>
      </figure>
      <p><b>IL MAESTRO </b>- Luigi Lai è nato nel 1932 a San Vito, nel Sàrrabus, zona ritenuta da molti la patria naturale delle launeddas, lo strumento più caratteristico della musica popolare sarda ed uno dei più antichi strumenti polifonici del bacino del Mediterraneo. Ha intrapreso lo studio di questo strumento fin dall'età di 7 anni, dimostrando un grande talento artistico, ed acquisendo la tecnica esecutiva sotto la guida dei grandi maestri di launeddas, ora scomparsi, Efisio Melis e Antonio Lara, entrambi originari di Villaputzu.</p>
      <p>Oggi è il più famoso ed apprezzato musicista delle launeddas. Ha partecipato a numerosissime manifestazioni musicali internazionali in Europa, in America, in Medio Oriente, fino al Giappone, riscuotendo ovunque grandi successi e positivi apprezzamenti dal pubblico e dalla critica musicale specializzata, ed ottenendo numerosi riconoscimenti ufficiali.</p>
      <p><b>L'OPERA</b> - Lai ha recentemente pubblicato il manuale "Metodo per le launeddas” in due lingue (italiano e inglese), opera didattica unica nel suo genere, che si propone l'obiettivo di raggiungere ovunque i tantissimi interessati all'apprendimento delle fondamentali tecniche di questo caratteristico strumento.</p>
      <p>(Unioneonline)</p>
      <p>***</p>
      <p>
        <a href="https://www.unionesarda.it/sardi-nel-mondo">h</a>
        <a href="https://www.unionesarda.it/sardi-nel-mondo">ttps://www.uni</a>
        <a href="https://www.unionesarda.it/sardi-nel-mondo">onesa</a>
        <a href="https://www.unionesarda.it/sardi-nel-mondo">rda.it/sa</a>
        <a href="https://www.unionesarda.it/sardi-nel-mondo">rdi-nel-mon</a>
        <a href="https://www.unionesarda.it/sardi-nel-mondo">do</a>
      </p>
      <p>Potete inviare le vostre lettere, foto, video e notizie a isardinelmondo@unionesarda.it</p>
    </article>
  </body>
</html>