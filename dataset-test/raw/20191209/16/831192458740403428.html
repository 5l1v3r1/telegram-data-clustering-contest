<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/o-kakos-chamos-me-ti-sissy-christidoy-kai-ti-viky-chatzivasileioy-oi-mpichtes-ta-pikrochola-scholia-kai-oi-antidraseis-poy-dichasan/"/>
    <meta property="og:site_name" content="europost.gr"/>
    <meta property="article:published_time" content="2019-12-09T16:00:24+00:00"/>
    <meta property="og:title" content="Ο κακός χαμός με τη Σίσσυ Χρηστίδου και τη Βίκυ Χατζηβασιλείου: Οι μπηχτές, τα πικρόχολα σχόλια και οι αντιδράσεις που δίχασαν"/>
    <meta property="og:description" content="&quot;Η Σίσσυ Χρηστίδου πολύ σωστά υποστήριξε αυτό που υπηρετεί και πρεσβεύει τόσα χρόνια, το να μην λέει άποψη&quot;. Η Βίκυ Χατζηβασιλείου τα βάζει με τον Alpha για το ξαφνικό τέλος της συνεργασίας τους, η Σίσσυ Χρηστίδου"/>
  </head>
  <body>
    <article>
      <h1>Ο κακός χαμός με τη Σίσσυ Χρηστίδου και τη Βίκυ Χατζηβασιλείου: Οι μπηχτές, τα πικρόχολα σχόλια και οι αντιδράσεις που δίχασαν</h1>
      <address>
        <time datetime="2019-12-09T16:00:24+00:00">09 Dec 2019, 16:00</time>
      </address>
      <figure>
        <video src="https://epiplorama.com.gr/image/BedandBath_low.gif" autoplay="" loop=""/>
      </figure>
      <p>“Η Σίσσυ Χρηστίδου πολύ σωστά υποστήριξε αυτό που υπηρετεί και πρεσβεύει τόσα χρόνια, το να μην λέει άποψη”.<br/>Η Βίκυ Χατζηβασιλείου τα βάζει με τον Alpha για το ξαφνικό τέλος της συνεργασίας τους, η Σίσσυ Χρηστίδου σχολιάζει τις δηλώσεις της και το Πρωινό διχάζεται. Ο Δημήτρης Ουγγαρέζος, ωστόσο, έχει συγκεκριμένη άποψη και όσα είπε στον αέρα -κυρίως για τη Σίσσυ Χρηστίδου- δεν περνούν απαρατήρητα…</p>
      <p>“Στα μισά συμφωνώ, ότι όντως αυτό πρέπει κάποια στιγμή να σταματήσει, το είπαμε, τέλος. Αλλά, φυσικά ένας άνθρωπος του κύρους, της πορείας και της εμπειρίας της Βίκυς Χατζηβασιλείου, έχει χρέος να βγει να πει αυτό που νιώθει για τις εργασιακές συνθήκες κάτω από τις οποίες έπαψε μια συνεργασία με τον Alpha. Η Βίκυ Χατζηβασιλείου μάς έχει συνηθίσει να λέει τη γνώμη της και η Σίσσυ Χρηστίδου δεν έχει ποτέ σπάσει τα αβγά, οπότε πάλι συνεπής είναι σε αυτό που λέει. Ποτέ δεν έχει πει κάτι, νομίζω είναι από τις πρώτες φορές που τουλάχιστον λέει κάτι εδώ, αν λέει κάτι. Η Σίσσυ Χρηστίδου πολύ σωστά υποστήριξε αυτό που υπηρετεί και πρεσβεύει τόσα χρόνια, το να μην λέει άποψη. Είπε ότι δεν πρέπει να τα βάζεις με ένα κανάλι, όπως κι εκείνη δεν τα βάζει με κανέναν”, είπε ο Δημήτρης Ουγγαρέζος.</p>
      <figure>
        <iframe src="https://www.youtube.com/embed/JD5l_7qHBHY" width="696" height="392" data-service="Youtube" scrolling="no"/>
      </figure>
      <p>Η Αφροδίτη Γραμμέλη και Άρης Καβατζίκης διαφώνησαν με τον Δημήτρη. “Έχει άποψη αλλά τη λέει με κομψό τρόπο”, τόνισαν. Εκείνος, όμως, επέμεινε λέγοντας: “Δεν την διατυπώνει την άποψή της, είναι όλα καλά κι όλα ωραία. Η Σίσσυ δεν βγήκε ποτέ να μας πει για τον ΑΝΤ1, βγήκε τώρα μετά από 10 χρόνια επειδή βγήκε η Γκαγκάκη να απαντήσει”.</p>
    </article>
  </body>
</html>