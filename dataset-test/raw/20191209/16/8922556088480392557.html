<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/ingen-rysk-flagga-under-fotbolls-vm-5470111.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T16:30:57+00:00"/>
    <meta property="og:title" content="Ingen rysk flagga under fotbolls-VM"/>
    <meta property="og:description" content="Fotboll Fotbolls-EM nästa år påverkas inte av internationella antidopningsorganisationen Wadas beslut att stänga av Ryssland från mästerskap i fyra år framåt. Däremot påverkas VM i Qatar 2022."/>
  </head>
  <body>
    <article>
      <h1>Ingen rysk flagga under fotbolls-VM</h1>
      <address><time datetime="2019-12-09T16:30:57+00:00">09 Dec 2019, 16:30</time> by <a rel="author">TT-Reuters</a></address>
      <figure>
        <img src="https://img9.ntm.eu/unt/public/img/5470112/1209173508/ryssland-under-em-kvalet-men?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Marco Vasini/AP/TT | Ryssland under EM-kvalet. Men i kommande VM-kval får de spela under rysk flagg.</figcaption>
      </figure>
      <p>Fotboll Fotbolls-EM nästa år påverkas inte av internationella antidopningsorganisationen Wadas beslut att stänga av Ryssland från mästerskap i fyra år framåt. Däremot påverkas VM i Qatar 2022.</p>
      <p>Om Ryssland kvalar in till mästerskapet kommer laget inte att få spela under rysk flagg.</p>
      <p>Wadas avstängning gäller enbart världsomfattande mästerskap. Därmed kan Ryssland arrangera EM-matcher i S:t Petersburg nästa år och det ryska laget får lyssna till nationalsången och bära ett matchställ i rött, vitt och blått.</p>
      <p>Dessutom kan inte Fifa eller Uefa lägga sig i vilka ryska spelare som tas ut till truppen.</p>
      <p>Däremot får inte det ryska fotbollslandslaget ställa upp i VM-kvalet och i VM som nationen Ryssland, utan måste ha ett neutralt namn. Dessutom måste alla spelare godkännas som dopningsfria.</p>
      <blockquote>Det är Fifa som ska införa ett system för att godkänna ett ryskt lag i samråd med Wada, säger Jonathan Taylor, ordförande i Wadas granskningskommitté.</blockquote>
      <blockquote>Men det blir ingen rysk flagga eller nationalsång.</blockquote>
    </article>
  </body>
</html>