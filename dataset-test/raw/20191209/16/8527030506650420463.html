<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/12/09/in-ghostbusters-legacy-ritroveremo-una-vecchia-conoscenza-ivo-shandor/"/>
    <meta property="og:site_name" content="Lega Nerd"/>
    <meta property="article:published_time" content="2019-12-09T16:04:24+00:00"/>
    <meta property="og:title" content="In Ghostbusters Legacy ritroveremo una vecchia conoscenza: Ivo Shandor"/>
    <meta property="og:description" content="Nel trailer uscito oggi di Ghostbusters: Legacy si vedono i protagonisti entrare in una miniera abbandonata di proprietà della Shandor Mining Co. e"/>
  </head>
  <body>
    <article>
      <h1>In Ghostbusters Legacy ritroveremo una vecchia conoscenza: Ivo Shandor</h1>
      <address><time datetime="2019-12-09T16:04:24+00:00">09 Dec 2019, 16:04</time> by <a rel="author" href="https://leganerd.com/author/newsbot/" target="_blank">NewsBot</a></address>
      <p>
        <i>Nel <a href="https://leganerd.com/2019/12/09/ghostbusters-legacy-ecco-il-trailer-del-film-sequel-della-saga/">trailer uscito oggi di <b>Ghostbusters: Legacy</b></a> si vedono i protagonisti entrare in una miniera abbandonata di proprietà della <b>Shandor Mining Co.</b> e fondata nel 1927. Vi ricorda qualcosa?</i>
      </p>
      <p>Ecco un dialogo tra Egon e Peter tratto dal primo Ghostbusters che forse vi farà ricordare qualcosa…</p>
      <p> </p>
      <p><b>Egon</b>: Qualcosa di terribile sta per entrare nel nostro mondo, e questo fabbricato ne è ovviamente la porta. L’architetto si chiamava Ivo Shandor, l’ho trovato sul Tobin, guida spiritica. Era anche un medico, praticava la chirurgia come atto voluttuario e nel 1920 fondò la setta segreta.</p>
      <p><b>Peter</b>: Aspetta, indovino: “Gli adoratori di Gozer”.</p>
      <p><b>Egon</b>: Bene.</p>
      <p><b>Peter</b>: Senza studiare.</p>
      <p><b>Egon</b>: Dopo la prima guerra mondiale Shandor decise che la società era troppo marcia per sopravvivere. E non era il solo, aveva circa un migliaio di seguaci quando morì. Celebravano riti sulla grande terrazza. Riti bizzarri che erano volti a determinare la fine del mondo. E ora si ha l’impressione che questo possa veramente capitare!</p>
      <p> </p>
      <p>Egon dice di aver trovato Shandor nella guida Tobin… che nel frattempo è uscita come libro vero e proprio e quindi ci siamo catapultati a vedere se riportava qualche notizia in più.</p>
      <p> </p>
      <slideshow>
        <figure>
          <img src="https://leganerd.com/wp-content/uploads/2019/12/IMG_3521.jpg"/>
        </figure>
        <figure>
          <img src="https://leganerd.com/wp-content/uploads/2019/12/IMG_2770.jpg"/>
        </figure>
        <figure>
          <img src="https://leganerd.com/wp-content/uploads/2019/12/IMG_6183.jpg"/>
        </figure>
      </slideshow>
      <p> </p>
      <p>Come potete vedere nelle nostre foto qua sopra però la biografia di Shandor che si trova nella Tobin non fa nessun accenno a miniere…</p>
      <p>Abbiamo però scoperto che <b>Shandor è morto nel 1934</b>, quindi sette anni dopo aver fondato la Shandor Mining Company… ha insomma avuto tutto il tempo necessario per fare quello che doveva fare dentro a quella miniera…</p>
      <p>Volendo approfondire ulteriormente, basta aprire la Ghostbusters Wiki per leggere mille altri riferimenti a Shandor nell’universo di Ghostbusters:</p>
      <ul>
        <li><a href="https://ghostbusters.fandom.com/wiki/Ivo_Shandor">Ivo Shandor</a> (ghostbusters.fandom.com)</li>
      </ul>
      <p> </p>
      <aside>Risentiremo parlare di Shandor nel nuovo Ghostbusters o quella insegna è solo una citazione per appassionati, che ne pensate?</aside>
      <p>Ghostbusters: Legacy arriverà nei cinema nel 2020, non c’è ancora una data di uscita precisa.</p>
      <p> </p>
      <p>Ecco il trailer se non l’avete ancora visto:</p>
      <related>
        <a href="https://leganerd.com/2019/12/09/ghostbusters-legacy-ecco-il-trailer-del-film-sequel-della-saga/"/>
      </related>
      <p> </p>
    </article>
  </body>
</html>