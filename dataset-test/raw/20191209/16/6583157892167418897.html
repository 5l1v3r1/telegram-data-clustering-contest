<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/mial-rozkawalkowana-sarne-i-sidla-nie-przyznal-sie-do-klusownictwa/"/>
    <meta property="og:site_name" content="lublin112.pl"/>
    <meta property="article:published_time" content="2019-12-09T16:47:00+00:00"/>
    <meta property="og:title" content="Miał rozkawałkowaną sarnę i sidła. Nie przyznał się do kłusownictwa"/>
    <meta property="og:description" content="Kryminalni z Ryk zatrzymali 50-latka, który podejrzewany jest o nielegalne pozyskanie sarny. Funkcjonariusze w jego miejscu zamieszkania zabezpieczyli dziczyznę i sidła."/>
  </head>
  <body>
    <article>
      <h1>Miał rozkawałkowaną sarnę i sidła. Nie przyznał się do kłusownictwa</h1>
      <address>
        <time datetime="2019-12-09T16:47:00+00:00">09 Dec 2019, 16:47</time>
      </address>
      <p>
        <b>Kryminalni z Ryk zatrzymali 50-latka, który podejrzewany jest o nielegalne pozyskanie sarny. Funkcjonariusze w jego miejscu zamieszkania zabezpieczyli dziczyznę i sidła.</b>
      </p>
      <p>W miniony piątek po południu kryminalni z ryckiej komendy zatrzymali 50-letniego mieszkańca gminy Ryki. W jego miejscu zamieszkania ujawnili rozkawałkowaną tuszę sarny i metalowe sidła.</p>
      <p>Mężczyźnie zostały przedstawione zarzuty kłusownictwa oraz posiadania narządzi i urządzeń przeznaczonych do kłusownictwa. Grozi mu za to kara do 5 lat pozbawienia wolności.</p>
      <p>Pomimo posiadania tuszy dzikiej zwierzyny oraz sideł, mężczyzna nie przyznał się do zarzucanych mu czynów.</p>
      <p>(fot. Policja Ryki)</p>
    </article>
  </body>
</html>