<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_budynku_na_kulparkivskiy_trapyvsya_vybuh_332723.html"/>
    <meta property="og:site_name" content="Гал-інфо"/>
    <meta property="article:published_time" content="2019-12-09T16:46:00+00:00"/>
    <meta property="og:title" content="Вибух у багатоповерхівці Львова: один з опіками, інший - застряг у ліфті"/>
    <meta property="og:description" content="Як повідомили Гал-інфо у прес-службі ДСНС Львівської області, 9 грудня о 13:24 до рятувальників надійшло повідомлення про вибух в другому під’їзді на шостому поверсі дев’ятиповерхового будинку на вулиці Кульпарківській, 172."/>
  </head>
  <body>
    <article>
      <h1>Вибух у багатоповерхівці Львова: один з опіками, інший - застряг у ліфті</h1>
      <h2>Як повідомили Гал-інфо у прес-службі ДСНС Львівської області, 9 грудня о 13:24 до рятувальників надійшло повідомлення про вибух в другому під’їзді на шостому поверсі дев’ятиповерхового будинку на вулиці Кульпарківській, 172.</h2>
      <address>
        <time datetime="2019-12-09T16:46:00+00:00">09 Dec 2019, 16:46</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/o/pozezakulparkivska3.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/p/o/pozezakulparkivska1.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/p/o/pozezakulparkivska2.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/p/o/pozezakulparkivska4.jpg"/>
          <figcaption>Фото: ДСНС</figcaption>
        </figure>
        <figure>
          <img src="https://galinfo.com.ua/media/gallery/full/v/y/vybukh_kulparkivska.jpg"/>
          <figcaption>У багатоповерхівці на Кульпарківській трапився вибух</figcaption>
        </figure>
      </slideshow>
      <p>Після прибуття вогнеборців до місця виклику з’ясувалось, що між 5 та 6 поверхами в технічній комірці виникла пожежа.</p>
      <p>Через сильне задимлення рятувальникам довелось працювати в апаратах захисту органів дихання.</p>
      <p>Під час проведення робіт з ліквідації пожежі, вогнеборцями, з верхніх квартири за допомогою рятувальних пристроїв на свіже повітря було виведено 3 людей. Водночас з метою гарантування безпеки мешканцям з нижніх квартир багатоповерхівки було виведено 17 осіб.</p>
      <p>Завдяки професійним діям рятувальників, вдалось швидко загасити пожежу та не допустити подальшого розповсюдження вогню.<br/>О 13:42 вогнеборці локалізували пожежу, та о 13:50 ліквідували в складі 2-х ланок газодимозахисної служби. Внаслідок пожежі вогнем знищено речі побутового вжитку на площі 12 м кв.</p>
      <p>Під час виникнення пожежі в ліфті застрягла людина, яку рятувальники спільно із працівниками ліфтової служби вивільнили.</p>
      <p>Внаслідок події постраждав мешканець цього будинку, 1981 року народження. Потерпілий отримав опіки обличчя I ступеню та рук I-II ступеня. Після надання медичної допомоги чоловік від госпіталізації відмовився.<br/>До ліквідації пожежі залучили 24 чоловіки особового складу та 6 одиниць спецтехніки.<br/>Обставини та причина виникнення займання встановлюється.</p>
      <p>
        <b>Доповнено:</b>
      </p>
      <p>Як зазначили у прес-службі ЛМР, місто працює над тим, щоб оперативно усунути наслідки вибуху.</p>
      <p>Оперативно будемо робити кошторис на відновлення всіх пошкоджень у під’їзді, і ввечері буде проведено обстеження, чи нема тріщин у квартирах", — розповів Сергій Бабак, заступник міського голови з питань безпеки міста.</p>
      <p>Зі слів голови Залізничної РА Ірини Джурик внаслідок події постраждав чоловік, який робив ремонт в сусідній квартирі. Він отримав опіки 1−2 ступеня. "Завдано збитків, бо залито 9 поверхів. Зараз працівники ЛКП будуть ходити обстежувати кожну квартиру, чи не трапилось тріщин. Бо це був вибух, від якого сталось загоряння. Небезпеку ліквідовано, мешканці уже розійшлись по своїх квартирах", — зазначила Ірина Джурик, голова Залізничної районної адміністрації</p>
    </article>
  </body>
</html>