<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468991/%D8%AE%D9%88%D8%AF%DA%A9%D8%B4%DB%8C-%D8%A8%D9%87-%D8%B3%D8%A8%DA%A9-%D8%A7%D8%B3%D8%AA%D9%82%D9%84%D8%A7%D9%84-%D8%A7%D8%B2-%D8%AA%D8%B3%D8%A7%D9%88%DB%8C-%D9%85%D9%82%D8%A7%D8%A8%D9%84-%D9%BE%DB%8C%DA%A9%D8%A7%D9%86-%D8%AA%D8%A7-%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D9%88%D8%B2%DB%8C%D8%B1"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T16:38:09+00:00"/>
    <meta property="og:title" content="خودکشی به سبک استقلال | از تساوی مقابل پیکان تا شعار علیه وزیر ورزش"/>
    <meta property="og:description" content="هفته چهاردهم لیگ برتر برای استقلال پر از حاشیه بود؛ استراماچونی از این تیم جدا و حاشیه‌های غیبت این سرمربی منجر به توقف این تیم مقابل پیکان شد."/>
  </head>
  <body>
    <article>
      <h1>خودکشی به سبک استقلال | از تساوی مقابل پیکان تا شعار علیه وزیر ورزش</h1>
      <h2>هفته چهاردهم لیگ برتر برای استقلال پر از حاشیه بود؛ استراماچونی از این تیم جدا و حاشیه‌های غیبت این سرمربی منجر به توقف این تیم مقابل پیکان شد.</h2>
      <address>
        <time datetime="2019-12-09T16:38:09+00:00">09 Dec 2019, 16:38</time>
      </address>
      <p>به گزارش همشهری آنلاین، استقلال در این دیدار خیلی زود در دقیقه ۹ به گل رسید. پاس علی کریمی با ضربه زیبای قائدی از بالای دستان شیخ ویسی به گل اول بازی تبدیل شد. در ادامه بازی اشتباهات مکرر خط دفاعی استقلال باعث شد پیکانی‌ها چند موقعیت خوب را بدست آورند.</p>
      <p>در دقیقه ۳۳ روی یک ضد حمله فراز امامعلی صاحب توپ شد و روی اشتباه فاحش دانشگر و حسینی به راحتی دروازه استقلال را باز کرد.</p>
      <p>در دقیقه ۴۴ پیکان صاحب یک ضربه پنالتی شد اما ضربه شهریار مقانلو را سید حسین حسینی به خوبی مهار کرد.</p>
      <p>در نیمه دوم بازهم استقلال بود که موفق شد گل برتری را در دقیقه ۵۹ با ضربه زیبای وریا غفوری درون دروازه پیکان جای دهد.</p>
      <p>در حالیکه بازی در وقت‌های تلف شده در جریان بود در دقیقه ۹۳ یک خطای بی مورد از بازیکنان استقلال پشت محوطه جریمه، پیکان را صاحب یک ضربه کاشته کرد. جلاالدین علی محمدی مامور زدن این ضربه شد، شلیک او با دفع ناقص حسینی باعث شد توپ به حسین پور امینی برسد تا او دروازه خالی استقلال را باز کند.</p>
      <p>در نهایت این بازی با همین نتیجه خاتمه یافت تا استقلال با ۲۶ امتیاز در صدر جدول باقی بماند.</p>
      <ul>
        <li>آخرین وضعیت استراماچونی</li>
      </ul>
      <p>یک توییت امید را به هواداران استقلال برگرداند. گفته می‌شود استراماچونی در گفت و گو با شبکه اسکای اسپورت ایتالیا اعلام کرده در صورت حل مشکلات حاضر به ادامه همکاری با این تیم است.</p>
      <p>در طول بازی هوادارن اندک حاضر درورزشگاه بارها شعارهای تندی علیه مدیرعامل و وزارت ورزش سردادند.</p>
    </article>
  </body>
</html>