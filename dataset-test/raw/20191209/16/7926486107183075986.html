<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1018197/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A7%DB%8C%D8%AC%D8%A7%D8%AF-%D8%B2%DB%8C%D8%B1-%D8%B3%D8%A7%D8%AE%D8%AA-%D9%BE%DB%8C%D8%A7%D9%85-%D8%B1%D8%B3%D8%A7%D9%86-%D9%87%D8%A7%DB%8C-%D8%AF%D8%A7%D8%AE%D9%84%DB%8C-%D9%88%D8%B8%DB%8C%D9%81%D9%87-%D9%85%D8%A7-%D9%86%DB%8C%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-12-09T16:50:24+00:00"/>
    <meta property="og:title" content="وزیر ارتباطات: ایجاد زیر ساخت پیام‌رسان‌های داخلی وظیفه ما نیست!"/>
    <meta property="og:description" content="عضو کمیسیون صنایع و معادن مجلس به بیان اینکه وزیر ارتباطات گفته است «ایجاد زیر ساخت پیام‌رسان‌های داخلی وظیفه ما نیست» گفت: ایجاد زیرساخت‌ها از جمله وظایف وزارت ارتباطات و فناوری اطلاعات است."/>
  </head>
  <body>
    <article>
      <h1>وزیر ارتباطات: ایجاد زیر ساخت پیام‌رسان‌های داخلی وظیفه ما نیست!</h1>
      <address>
        <time datetime="2019-12-09T16:50:24+00:00">09 Dec 2019, 16:50</time>
      </address>
      <p>
        <i>عضو کمیسیون صنایع و معادن مجلس به بیان اینکه وزیر ارتباطات گفته است «ایجاد زیر ساخت پیام‌رسان‌های داخلی وظیفه ما نیست» گفت: ایجاد زیرساخت‌ها از جمله وظایف وزارت ارتباطات و فناوری اطلاعات است.</i>
      </p>
      <p>به گزارش مشرق، حجت‌الاسلام سید جواد حسینی‌کیا، با اشاره به جلسه عصر امروز کمیسیون صنایع و معادن مجلس گفت: محمدجواد آذری‌جهرمی وزیر ارتباطات و فناوری اطلاعات برای ارائخ گزارشی درباره میزان پیشرفت شکبه ملی اطلاعات در جلسه عصر امروز کمیسیون حضور یافت.</p>
      <blockquote>ببینید:<br/><a href="https://www.mashreghnews.ir/news/1015634/%D9%81%DB%8C%D9%84%D9%85-%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D8%B4%D9%85%D8%A7%D8%B1%D9%87-%D8%AA%D9%84%D9%81%D9%86-%D8%AF%D8%A7%D8%AF">فیلم/ <i>آذری</i><i>جهرمی</i> شماره تلفن داد</a></blockquote>
      <p>وی افزود: آذری‌جهرمی در این جلسه عنوان کرد که  «از من نخواهید تا به صورت درصدی درباره پیشرفت شبکه ملی اطلاعات آماری به شما (نمایندگان) بدهم. بنده ۸۰ درصد ابلاغیات در این زمینه را انجام داده‌ام چرا که شبکه ملی اطلاعات هر روز ابعاد جدیدی پیدا می‌کند و این طور نیست که پیشرفت کار از یک تا صد پیموده شود.»</p>
      <p>این نماینده مجلس ادامه داد: همچنین جهرمی در این جلسه اذعان داشت که انجام ۸۰ درصد ابلاغیات در زمینه پروژه شبکه ملی اطلاعات به معنای پیشرفت شبکه ملی اطلاعات تا ۸۰ درصد نیست. وزیر همچنین گفت که در حال حاضر ۸۰ درصد اجرای شبکه ملی اطلاعات منطبق با ابلاغیات شورای عالی مجازی است.</p>
      <p>وی اظهار داشت: همچنین در این جلسه برخی از نمایندگان نسبت به عدم اهمیت وزارت ارتباطات و فناوری اطلاعات به پیام رسان‌های داخلی انتقاد کردند که البته آذری جهرمی در این جلسه گفت زیر ساخت پیام رسان‌های داخلی ظرفیت این موضوع را ندارند. در ادامه ما در پاسخ به وزیر گفتیم که این مسئله را باید وزارت ارتباطات و فناوری اطلاعات ایجاد کند که وزیر در پاسخ به ما گفت: این مسئله کار ما نیست.</p>
      <p>حسینی‌کیا بیان داشت: به اعتقاد بنده ایجاد زیرساخت‌ها از جمله وظایف وزارت ارتباطات و فناروی اطلاعات است و اگر پهنای باندی که به سایر پیام رسان‌ها داده می‌شود، به پیام رسان‌های داخلی بدهند این مشکل حل خواهد شد.</p>
      <p>منبع: میزان</p>
    </article>
  </body>
</html>