<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://namayande.com/news/158559/%D8%AF%D9%88%D9%84%D8%AA-%D9%88-%D9%85%D8%AC%D9%84%D8%B3-%D8%A8%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%BE%DB%8C%D9%88%D8%B3%D8%AA-%D9%87%D8%A7%DB%8C-%D9%81%D8%B1%D9%87%D9%86%DA%AF%DB%8C-%D8%A2%D8%B3%DB%8C%D8%A8-%D9%87%D8%A7%DB%8C-%D8%B7%D8%B1%D8%AD-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C"/>
    <meta property="og:site_name" content="پایگاه خبری تحلیلی نماینده"/>
    <meta property="article:published_time" content="2019-12-09T16:33:00+00:00"/>
    <meta property="og:title" content="دولت و مجلس با استفاده از پیوست‌های فرهنگی آسیب‌های طرح سهمیه‌بندی را کاهش دهند"/>
    <meta property="og:description" content="سخنگوی کمیسیون امور داخلی مجلس گفت: دولت و مجلس با استفاده از پیوست‌های مختلف فرهنگی، اجتماعی و اقتصادی درباره طرح افزایش نرخ بنزین و سهمیه‌بندی آن منجر به کاهش آسیب‌های این موضوع شوند."/>
  </head>
  <body>
    <article>
      <h1>دولت و مجلس با استفاده از پیوست‌های فرهنگی آسیب‌های طرح سهمیه‌بندی را کاهش دهند</h1>
      <address>
        <time datetime="2019-12-09T16:33:00+00:00">09 Dec 2019, 16:33</time>
      </address>
      <pre>سخنگوی کمیسیون امور داخلی مجلس گفت: دولت و مجلس با استفاده از پیوست‌های مختلف فرهنگی، اجتماعی و اقتصادی درباره طرح افزایش نرخ بنزین و سهمیه‌بندی آن منجر به کاهش آسیب‌های این موضوع شوند. </pre>
      <p>به گزارش <a href="http://namayande.com/">«نماینده»</a>، اصغر سلیمیسخنگوی کمیسیون امور داخلی کشور و شوراهای مجلس شورای اسلامی، درباره احتمال اصلاح مصوبه اخیر سران قوا در گران کردن نرخ بنزین و سهمیه‌بندی آن گفت: بعید می‌دانم که قیمت‌ها در این زمینه اصلاح شود.</p>
      <p>وی افزود: وقتی مقام معظم رهبری از این مصوبه سران قوا حمایت کردند قطعا اصل کار درست است.</p>
      <p>سخنگوی کمیسیون شوراها در مجلس تصریح کرد: نمایندگان مجلس با طرح‌ها و پیشنهادات مختلف به دنبال اصلاح میزان سهمیه‌بندی بنزین هستند و بنا دارند تا سهمیه خودروهای شخصی را افزایش دهند.</p>
      <p>سلیمی خاطرنشان کرد: احتمال اینکه سهمیه‌های بنزین با مصوبه مجلس برای نوروز و یا سفرهای مردم تخصیص یابد بسیار زیاد است.</p>
      <p>وی گفت: باید دولت و مجلس با استفاده از پیوست‌های مختلف فرهنگی و اجتماعی و اقتصادی درباره طرح افزایش نرخ بنزین و سهمیه‌بندی آن منجر به کاهش آسیب‌های این موضوع شوند.</p>
      <p>سخنگوی کمیسیون شوراها در مجلس گفت:‌ بعید می‌دانم قیمت بنزین دیگر به روال قبل بازگردد. اما با این حال پیشنهادات مختلفی در مجلس در قالب یک فوریت و 2 فوریت وجود دارد که می‌توان به تصویب یک فوریت طرح شفاف سازی درآمدهای دولت از اجرای افزایش نرخ بنزین اشاره کرد.</p>
    </article>
  </body>
</html>