<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/attualita/blocco-del-traffico-fermi-gli-euro-4/"/>
    <meta property="og:site_name" content="La Nuova Periferia"/>
    <meta property="article:published_time" content="2019-12-09T16:36:57+00:00"/>
    <meta property="og:title" content="Blocco del traffico, fermi gli Euro 4"/>
    <meta property="og:description" content="Blocco del traffico, fermi gli Euro 4 a Torino dalle 8 alle 19 ogni giorni da domani, martedì 10 a giovedì 12 dicembre 2019."/>
  </head>
  <body>
    <article>
      <h1>Blocco del traffico, fermi gli Euro 4</h1>
      <h2>E' la prima volta dal 1 ottobre scorso.</h2>
      <address>
        <time datetime="2019-12-09T16:36:57+00:00">09 Dec 2019, 16:36</time>
      </address>
      <p>Blocco del traffico, fermi gli Euro 4 a Torino dalle 8 alle 19 ogni giorni da domani, martedì 10 a giovedì 12 dicembre 2019. E’ la prima volta dal 1 ottobre scorso.</p>
      <h3>Blocco del traffico, fermi gli Euro 4</h3>
      <p>Per la prima volta dal 1 ottobre scorso, data in cui sono entrati in vigore i provvedimenti di contenimento delle emissioni nell’aria previsti dall’accordo di Bacino padano, l’asticella delle limitazioni del traffico più inquinante passa al livello arancione. Si aggiunge così alle limitazioni permanenti il blocco dei diesel euro 4 dalle ore 8 alle ore 19 tutti giorni, dal 10 al 12 dicembre (per i veicoli commerciali della stessa classe emissiva, il divieto è in vigore dalle 8.30 alle 14 e dalle 16 alle 19).</p>
      <h3>Emergenza smog</h3>
      <p>Dal 5 dicembre, infatti, il livello delle micropolveri nell’aria di Torino ha superato il livello dei 50 microgrammi al metro cubo, mantenendosi costante sopra tale soglia.<br/>Queste le limitazioni permanenti in vigore: autoveicoli di classe euro0 (tutte le alimentazioni: benzina, diesel, metano, gpl) sia per il trasporto persone, sia per il trasporto merci, ferme 0-24 compresi i giorni festivi per tutto l’anno; per i diesel il divieto è esteso agli euro1. I motocicli con le stesse classi emissive non possono circolare fino al 31 marzo prossimo.</p>
      <h3>I divieti</h3>
      <p>I veicoli diesel euro2 ed euro3 non possono circolare dal lunedì al venerdì con orario 8-19; il divieto è valido tutto l’anno per gli euro2, mentre gli euro 3 è limitato al 31 marzo 2020.<br/>Giovedì prossimo il nuovo rilevamento curato da Arpa Piemonte della presenza di polveri sottili nell’aria di Torino ci dirà se il blocco arancione proseguirà o potrà essere revocato.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>