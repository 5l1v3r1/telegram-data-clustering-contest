<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965165/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%DB%B3%DB%B1-%D9%BE%D8%B1%D9%88%DA%98%D9%87-%D8%AC%D8%AF%DB%8C%D8%AF-%D8%B3%D8%A7%D8%AE%D8%AA-%D9%85%D8%B3%DA%A9%D9%86-%D8%AF%D8%B1-%DA%A9%D8%B4%D9%88%D8%B1-%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T16:52:00+00:00"/>
    <meta property="og:title" content="رونمایی از ۳۱ پروژه جدید ساخت مسکن در کشور +جزئیات"/>
    <meta property="og:description" content="طی مراسمی با حضور مدیرعامل بانک مسکن از طرح &quot;آباد&quot; شرکت سرمایه گذاری مسکن برای ساخت ۶۵۲۱ واحد در قالب ۳۱ پروژه در ۱۶ استان کشور رونمایی شد."/>
  </head>
  <body>
    <article>
      <h1>رونمایی از ۳۱ پروژه جدید ساخت مسکن در کشور +جزئیات</h1>
      <address><time datetime="2019-12-09T16:52:00+00:00">09 Dec 2019, 16:52</time> by <a rel="author">پایگاه خبری تحلیلی فردا | Farda News</a></address>
      <p>
        <b>طی مراسمی با حضور مدیرعامل بانک مسکن از طرح "آباد" شرکت سرمایه گذاری مسکن برای ساخت ۶۵۲۱ واحد در قالب ۳۱ پروژه در ۱۶ استان کشور رونمایی شد.</b>
      </p>
      <p>خبرگزاری تسنیم: روزبه ظهیری هاشمی مدیرعامل شرکت گروه سرمایه گذاری مسکن در این مراسم گفت: طی 30 سال اخیر به طور متوسط 2577 واحد مسکونی با احتساب مسکن مهر توسط شرکت ساخته شده است.</p>
      <p>وی با اشاره کاهش تولید و پروژه های واحدهای مسکن طی سال های اخیر، افزود: این وضعیت نقش گروه سرمایه گذاری را در تولید مسکن کاهش داده که البته امسال پروزه های شروع یا تولید شده 7 برابر شده است.</p>
      <p>وی بیان کرد: پس از شناسایی افت فعالیت گروه سرمایه گذاری، باید برنامه ای را تدوین می کردیم تا بتوانیم بازگشت به دوران اوج را تسریع کنیم.</p>
      <p>مدیرعامل شرکت گروه سرمایه گذاری مسکن با بیان این که در این راستا 34 پروژه تعریف شده که 31 پروژه آباد جزو آن است، گفت: از این تعداد قرارداد 18 پروژه امضا و عملیات اجرایی حدود 10 طرح آغاز شده است.</p>
      <p>ظهیری هاشمی در ادامه با اشاره به این که منابع مالی مورد نیاز برای اجرای این پروژه ها از طریق اوراق اجاره صکوک (حدود 80 میلیارد تومان اوراق رهن ثانویه) تامین خواهد شد، افزود: طی یکسال اخیر 200 میلیارد تومان بدهی تسهیلات داشته ایم که هم اکنون به صفر رسیده است.</p>
      <p>به گزارش تسنیم، زیربنای کل این پروژه ها یک میلیون و 67 هزار و 41 مترمربع است که در استان های تهران (شهرهای جدید پردیس و اندیشه)، فارس (شیراز)، گیلان (رشت)، قزوین، قم، مرکزی (اراک)، همدان، خراسان رضوی (مشهد)، بوشهر، البرز، مازندران، کرمان، سمنان و آذربایجان شرقی (تبریز) اجرا می شود.</p>
      <p>بر اساس زمانبندی اعلام شده ساخت این پروژه ها از آبان ماه امسال آغاز شده و تا تیر 99 ادامه خواهد شد. بیشترین پروژه ای که قرار است ساخت آن آغاز شود مربوط به اسفند ماه سال آینده با 1452 واحد برای استان های تهران، مرکزی، اردبیل و قم است.</p>
    </article>
  </body>
</html>