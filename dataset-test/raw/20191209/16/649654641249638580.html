<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/ifj-ove-godine-ubijeno-manje-novinara/"/>
    <meta property="og:site_name" content="Dnevni list Danas"/>
    <meta property="article:published_time" content="2019-12-09T16:46:01+00:00"/>
    <meta property="og:title" content="IFJ: Ove godine ubijeno manje novinara"/>
    <meta property="og:description" content="Međunarodna federacija novinara (IFJ) saopštila je danas da je ove godine ubijeno mnogo manje novinara nego prethodne ali i upozorila da je to delom posledica toga što manje medijskih radnika može da ode u najopasnija područja."/>
  </head>
  <body>
    <article>
      <h1>IFJ: Ove godine ubijeno manje novinara</h1>
      <address><time datetime="2019-12-09T16:46:01+00:00">09 Dec 2019, 16:46</time> by <a rel="author">Beta-AP</a></address>
      <p>
        <b>Međunarodna federacija novinara (IFJ) saopštila je danas da je ove godine ubijeno mnogo manje novinara nego prethodne ali i upozorila da je to delom posledica toga što manje medijskih radnika može da ode u najopasnija područja.</b>
      </p>
      <p>IFJ je navela da je od početka 2019. ubijeno 49 novinara, a prošle godine 95.</p>
      <p>Navedeno je da je dobro što su novinari oprezniji, ali manji broj žrtava znači i da je javnost manje obaveštena o najgorim ratnim zločinima i kršenju ljudskih prava.</p>
      <p>Generalni sekretar IFJ Antoni Belanžer je rekao da je „gubitak života novinara i medijskih radnika u nekoliko ratnih područja tokom poslednjih godina odvratio mnoge kolege od izveštavanja s terena“ zbog čega su „ljudi manje informisani o pitanjima od javnog interesa“.</p>
      <h3>Povezani tekstovi:</h3>
    </article>
  </body>
</html>