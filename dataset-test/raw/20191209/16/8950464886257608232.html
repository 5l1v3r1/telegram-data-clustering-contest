<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/12/samsung-galaxy-s10-lite-note-10-lite/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-12-09T16:42:13+00:00"/>
    <meta property="og:title" content="Samsung Galaxy S10 Lite a Note 10 Lite sa objavili na ďalších renderoch"/>
    <meta property="og:description" content="Samsung pracuje na odľahčených verziách svojich dvoch smartfónov, menovite Galaxy S10 Lite a Note 10 Lite. Dve novinky sa objavujú na ďalších renderoch."/>
  </head>
  <body>
    <article>
      <h1>Samsung Galaxy S10 Lite a Note 10 Lite sa objavili na ďalších renderoch</h1>
      <h2>Čo poviete?</h2>
      <address><time datetime="2019-12-09T16:42:13+00:00">09 Dec 2019, 16:42</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Už pred časom sme vás informovali, že Samsung pracuje na odľahčených verziách svojich dvoch smartfónov, menovite <a href="https://www.techbyte.sk/2019/12/galaxy-s10-lite-stranka-samsungu/">Galaxy S10 Lite</a> a <a href="https://www.techbyte.sk/2019/12/samsung-galaxy-note-10-lite/">Note 10 Lite</a>. Tieto dve novinky sa po najnovšom objavujú na ďalších renderoch. Téme sa venuje web <a href="https://www.fonearena.com/blog/299808/samsung-galaxy-s10-lite-galaxy-note-10-lite-render-leak.html"><i>FoneArena</i></a>.</b>
      </p>
      <h3>Galaxy S10 Lite</h3>
      <p>Galaxy S10 Lite sa podľa renderov a niekoľkých zdrojov bude výrazne podobať na <b>Galaxy S11</b>. Model sa dávnejšie objavil v prostredí aplikácie <b>Geekbench</b> a neskôr aj na oficiálnej stránke Samsungu. Podľa všetkého bude vybavený čipom <b>Snapdragon 855</b> a <b>8 GB operačnej pamäte RAM</b>.</p>
      <p>Najväčšou zaujímavosťou je, že batéria implementovaná do tohto smartfónu bude dosahovať väčšej kapacity než tá v Galaxy S10+. Pojem „odľahčená verzia“ teda nie je zrovna vhodný.</p>
      <p>Ďalej sa v súvislosti s Galaxy S10 Lite hovorí o <b>6,69-palcovom displeji, 128 GB úložisku, 45 W rýchlonabíjaní</b> a štvorici fotoaparátov na čele so <b>48 Mpx snímačom</b>.</p>
      <figure>
        <img src="https://www.techbyte.sk/wp-content/uploads/2019/12/s10lite-note10lite-rendery-3.jpg"/>
        <figcaption>Samsung Galaxy S10 Lite – Zdroj: <a href="https://www.fonearena.com/blog/299808/samsung-galaxy-s10-lite-galaxy-note-10-lite-render-leak.html">FoneArena</a></figcaption>
      </figure>
      <h3>Galaxy Note 10 Lite</h3>
      <p>Juhokórejský výrobca však pracuje aj na Galaxy Note 10 Lite, ktorý sa nedávno objavil na tmavších, no veľmi dôležitých renderoch zverejnených serverom <i><b>91Mobiles</b></i>.</p>
      <p>Dozvedeli sme sa, že smartfón na zadnej strane ponesie celkovo <b>3 snímače</b> so zatiaľ neznámou konfiguráciou. Hlavným lákadlom má byť prítomnosť pera <b>S Pen</b> či vstavaný <b>Android 10</b>.</p>
      <p>Viacero informácií ohľadom tohto zariadenia sa nám doposiaľ neodhalilo. To sa však zmení už o tri dni <i>(12. decembra)</i>, na kedy je naplánované jeho predstavenie.</p>
      <figure>
        <img src="https://www.techbyte.sk/wp-content/uploads/2019/12/s10lite-note10lite-rendery-1.jpg"/>
        <figcaption>Samsung Galaxy Note 10 Lite – Zdroj: <a href="https://www.fonearena.com/blog/299808/samsung-galaxy-s10-lite-galaxy-note-10-lite-render-leak.html">FoneArena</a></figcaption>
      </figure>
    </article>
  </body>
</html>