<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/12/5-zawodow-ktore-przestana-istniec-w-ciagu-najblizszych-pieciu-lat/"/>
    <meta property="og:site_name" content="CHIP"/>
    <meta property="article:published_time" content="2019-12-09T16:50:28+00:00"/>
    <meta property="og:title" content="5 zawodów, które przestaną istnieć w ciągu najbliższych pięciu lat"/>
    <meta property="og:description" content="5 zawodów zniknie wkrótce z rynku. Maszyny będą przejmować kolejne stanowiska pracy, ale zamiast się martwić, lepiej się przebranżowić. Samoobsługowe kasy, asystenci głosowi, inteligentne domy, autonomiczne systemy w samochodach - to efekty postępu technologicznego. Maszyny będą przejmować kolejne stanowiska pracy, ale, jak prognozuje Kodilla.com, nie powinniśmy się tym martwić. Warto jednak już teraz pomyśleć o zdobyciu odpowiednich kwalifikacji, które ułatwią znalezienie pracy w innym zawodzie. 5 zawodów jest zagrożonych już w najbliższej przyszłości. Roboty i sztuczna inteligencja już teraz zastępują ludzi w szeregu rutynowych i powtarzalnych czynności. Przenoszenie obowiązków na maszyny prowadzi do wygaszania niektórych zawodów, co potwierdzają różnorodne raporty. Według McKinsey Global Institute, do 2030 roku 800 milionów osób będzie się musiało przebranżowić. Z raportu World Economic Forum wynika, że do 2022 roku bez pracy zostanie 75 milionów księgowych, sekretarek, listonoszy i robotników przemysłowych…"/>
  </head>
  <body>
    <article>
      <h1>5 zawodów, które przestaną istnieć w ciągu najbliższych pięciu lat</h1>
      <address><time datetime="2019-12-09T16:50:28+00:00">09 Dec 2019, 16:50</time> by <a rel="author">Sylwia Zimowska</a></address>
      <p>
        <b>Samoobsługowe kasy, asystenci głosowi, inteligentne domy, autonomiczne systemy w samochodach - to efekty postępu technologicznego. Maszyny będą przejmować kolejne stanowiska pracy, ale, jak prognozuje Kodilla.com, nie powinniśmy się tym martwić. Warto jednak już teraz pomyśleć o zdobyciu odpowiednich kwalifikacji, które ułatwią znalezienie pracy w innym zawodzie.</b>
      </p>
      <p>5 zawodów jest zagrożonych już w najbliższej przyszłości. Roboty i sztuczna inteligencja już teraz zastępują ludzi w szeregu rutynowych i powtarzalnych czynności. Przenoszenie obowiązków na maszyny prowadzi do wygaszania niektórych zawodów, co potwierdzają różnorodne raporty. Według McKinsey Global Institute, <b>do 2030 roku 800 milionów osób</b> będzie się musiało przebranżowić. Z raportu <a href="https://www.weforum.org/">World Economic Forum</a> wynika, że <b>do 2022 roku bez pracy zostanie 75 milionów księgowych, sekretarek, listonoszy i robotników przemysłowych</b>. <a href="https://www.chip.pl/2019/09/ibm-w-ciagu-3-lat-przez-si-prace-moga-stracic-120-miliony-osob/">Podobnie uważa IBM</a>. Eksperci ze szkoły Kodilla.com prognozują z kolei, że na polskim rynku do 2025 roku maszyny spowodują, że zmniejszy się lub zniknie zapotrzebowanie pięciu popularnych dziś zawodów.</p>
      <p>W ich miejsce powstaną jednak nowe oferty pracy. W ciągu najbliższych dwóch lat według World Economic Forum pojawi się 133 miejsc pracy dla osób z branży programowania, analityki danych i wsparcia klienta. Polskie Ministerstwo Cyfryzacji szacuje z kolei, że w naszym kraju będzie potrzebnych około 200 tys. specjalistów zajmujących się tworzeniem sztucznej inteligencji. Zdecydowanie nie warto odkładać na później planów dotyczących zdobycia nowych kwalifikacji. Z <a href="https://www.chip.pl/2019/09/ibm-w-ciagu-3-lat-przez-si-prace-moga-stracic-120-miliony-osob/">badania IBM</a> wynika, że jeszcze 5 lat temu przekwalifikowanie się na inne stanowisko trwało średnio 3 dni. Obecnie ten czas wydłużył się dziesięciokrotnie.</p>
      <h3>5 zagrożonych zawodów, czyli jakich pracowników w Polsce zastąpią automaty?</h3>
      <p>Według szkoły programowania Kodilla maszyny zabiorą pracę <b>kasjerom</b>. Pierwszy sklep bez kas powstał w 2018 roku w Poznaniu. Niedługo po nim powstał pierwszy samoobsługowy Carrefour. Normą są już kasy samoobsługowe we wszystkich supermarketach.</p>
      <figure>
        <img src="https://www.chip.pl/uploads/2019/12/NZlH6DNf.jpeg"/>
        <figcaption>Sklepy bezobsługowe omijają też zakaz handlu w niedzielę (fot. Bio Family)</figcaption>
      </figure>
      <p>Ten trend będzie dalej się rozwijał. Doświadczony kasjer ma jednak szansę na zostanie programistą. Zdaniem Kodilla.com takie osoby cechuje skrupulatność, dokładność, systematyczność i zdolności matematyczne, które są potrzebne w tym zawodzie.</p>
      <p>Interaktywne ekrany i maszyny będą wypierać stopniowo także <b>recepcjonistów</b>. Już teraz w wielu hotelach można zameldować się i wymeldować bez kontaktu z obsługą. Dzięki dobrej organizacji pracy, spostrzegawczości i umiejętnościom komunikacyjnym recepcjonista powinien dobrze poradzić sobie w zawodzie testera oprogramowania. <b>Telemarketer</b> to kolejny zawód, który już teraz zaczyna być automatyzowany. Technologie rozpoznawania mowy i algorytmy SI stosowane w chatbotach nie radzą sobie jeszcze z doradztwem personalnym. Dzięki smykałce do sprzedaży i komunikacji telemarketerzy powinni dość szybko móc przebranżowić się na specjalistów HR, których maszyny nie prędko zastąpią.</p>
      <p>Kodilla prognozuje również, że zmniejszy się zapotrzebowanie na <b>pracowników biurowych</b>. Przeprowadzanie obliczeń czy generowanie raportów to już kwestie kilku kliknięć myszką. Znajomość programów biurowych, a także analityczne myślenie, multitasking i komunikatywność pomoże w przebranżowieniu się na przykład na UX Designera, który zarabia obecnie ponad dwa razy więcej niż przeciętny pracownik biura. Elektroniczny obieg dokumentów i systemy do fakturowania mogą także wyprzeć wkrótce <b>księgowych</b>. Im Kodilla radzi, by pomyśleli o zostaniu specjalistami od Big Data, którzy także pracują na liczbach i raportach. | CHIP</p>
      <p>
        <a href="https://www.chip.pl/2018/01/roboty-jednak-odbiora-prace/">
          <b>WARTO PRZECZYTAĆ:</b>
        </a>
      </p>
      <p>4 +1 +3</p>
      <related>
        <a href="https://www.chip.pl/2018/01/roboty-jednak-odbiora-prace"/>
      </related>
    </article>
  </body>
</html>