<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/fotbal/fotbal-licka-brest-konec-historicky-titul_1912091632_wei"/>
    <meta property="og:site_name" content="iROZHLAS"/>
    <meta property="article:published_time" content="2019-12-09T16:32:00+00:00"/>
    <meta property="og:title" content="Fotbalový trenér Lička končí v běloruském Brestu, se kterým letos získal historicky první titul"/>
    <meta property="og:description" content="Dinamo Brest vyhrálo uplynulou sezonu s pětibodovým náskokem a ukončilo tak sérii týmu BATE Borisov, který získal běloruský ligový titul třináct let po sobě."/>
  </head>
  <body>
    <article>
      <h1>Fotbalový trenér Lička končí v běloruském Brestu, se kterým letos získal historicky první titul</h1>
      <address><time datetime="2019-12-09T16:32:00+00:00">09 Dec 2019, 16:32</time> by <a rel="author">ČTK</a></address>
      <p>
        <b>Fotbalový trenér Marcel Lička nebude navzdory historickému titulu pokračovat na lavičce Brestu. Běloruský klub na svém webu uvedl, že se rozhodl neprodloužit s bývalým záložníkem Ostravy, Slavie, Blšan, Žižkova, Zlína či Kladna smlouvu.</b>
      </p>
      <p>Dvaačtyřicetiletý Lička přišel do Brestu loni v lednu jako asistent Radoslava Látala. Ve funkci vydržel i po Látalově odvolání po čtyřech měsících, v srpnu byl jmenován prozatímním trenérem.</p>
      <p>V této sezoně, v níž Dinamo po 13 letech ukončilo nadvládu Borisova a získalo premiérový titul, byl oficiálně hlavním koučem. Brest vyhrál běloruskou ligu s pětibodovým náskokem právě na tým z Borisova.</p>
      <p>Po zisku titulu z klubu i od fanoušků zněla chvála, ale Lička byl už tehdy opatrný. „To ukáže až čas. Všichni víme, jak to v životě je. Není to jen ve sportu, ale i v obyčejném životě, že se člověk neustále pohybuje na hraně a všechno se může otočit naruby. Takže v tomhle směru jsem opatrný,“ <a href="http://irozhl.as/8aI">uvedl v listopadu</a> mladý trenér. </p>
      <related>
        <h4>Související články</h4>
        <a href="https://www.irozhlas.cz/sport/fotbal/dinamo-brest-marcel-licka-belorusko-titul_1911251241_tat"/>
        <a href="https://www.irozhlas.cz/sport/fotbal/fotbal-evropska-liga-petr-cech-tomas-koubek-tomas-vaclik-bate-borisov-arsenal-fc_1902150021_and"/>
        <a href="https://www.irozhlas.cz/sport/fotbal/fotbaliste-slavie-prohrali-s-borisovem-12-presto-slavi-postup-a-ucast-v_1708022051_nis"/>
      </related>
    </article>
  </body>
</html>