<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840333-na-zhitomirschini-z-koloniyi-vtekli-dvoye-zasudzhenikh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:51:00+00:00"/>
    <meta property="og:title" content="На Житомирщині з колонії втекли двоє засуджених"/>
    <meta property="og:description" content="КИЇВ. 9 грудня. УНН. На Житомирщині поліція розшукує втікачів з виправної установи. Про це УНН повідомили у відділі комунікації ГУНП в області."/>
  </head>
  <body>
    <article>
      <h1>На Житомирщині з колонії втекли двоє засуджених</h1>
      <address><time datetime="2019-12-09T16:51:00+00:00">09 Dec 2019, 16:51</time> by <a rel="author">Роман Рудський</a></address>
      <slideshow>
        <figure>
          <img src="https://www.unn.com.ua/uploads/media/photo/2019/12/09/a4e7d35a10e449c5e5ce1786256eca8759a48bf8.jpg"/>
        </figure>
        <figure>
          <img src="https://www.unn.com.ua/uploads/media/photo/2019/12/09/fa9bbfc33529cea1856ab3064fc5249d42a778e5.jpg"/>
        </figure>
      </slideshow>
      <p><b>КИЇВ. 9 грудня. УНН. </b>На Житомирщині поліція розшукує втікачів з виправної установи. Про це <b>УНН</b> повідомили у відділі комунікації ГУНП в області. </p>
      <p>Правоохоронці встановлюють місцезнаходження засуджених, які у ніч з 8 на 9 грудня залишили місце відбування покарання у Райківській виправній колонії.</p>
      <p>Місце відбування покарання самовільно залишив Мойсеєнко Микола Миколайович, 07.08.1980 року народження, уродженець села Маркушів Бердичівського району, проживаючий у селі Великій Фосні Овруцького району. Чоловік був засуджений за ч.3 ст. 185 (Крадіжка) КК України.</p>
      <p>Його прикмети: зріст 160 см, волосся темно-русяве із сивиною, очі сірі.<br/>Був одягнений у сіру куртку.</p>
      <p>Також серед розшукуваних – Мазуренко Геннадій Павлович, 20.03.1985 року народження, уродженець села Заболоті Радомишльського району. У 2017 році був засуджений за злочин, передбачений ст. 309 (Незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту) Кримінального кодексу України.</p>
      <p>Нагадаємо, у Луганській області правоохоронці затримали чоловіка, який <a href="https://www.unn.com.ua/uk/news/1834904-na-luganschini-zatrimali-zlovmisnika-yakiy-vtik-z-pid-varti">втік з-під варти</a>.</p>
    </article>
  </body>
</html>