<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191209-bajnokok-ligaja-ajax-valencia-cf-csoportmerkozes-serules.html"/>
    <meta property="og:site_name" content="Origo"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="Egyik legjobbja nélkül maradt az Ajax a keddi BL-mérkőzésre"/>
    <meta property="og:description" content="A holland csapat kulcsfontosságú találkozót játszik a Valencia ellen a sorozat utolsó csoportmeccsén."/>
  </head>
  <body>
    <article>
      <h1>Egyik legjobbja nélkül maradt az Ajax a keddi BL-mérkőzésre</h1>
      <address><time datetime="2019-12-09T16:09:00+00:00">09 Dec 2019, 16:09</time> by <a rel="author">Zámbó István</a></address>
      <p>
        <b>Kedden este 21.00-tól lép pályára a Bajnokok Ligája (BL) csoportkörének utolsó, hatodik fordulójában az Ajax. A holland együttes a Valenciát fogadja majd a H jelű kvartett rangadóján. Egy esetleges vereség és ezzel párhuzamosan egy Chelsea siker mellett a házigazdák kieshetnek az Európa-ligába. A rendkívül fontos találkozón sérülés miatt nem lesz ott Quincy Promes, az Ajax gólvágója.</b>
      </p>
      <p>December 1-én, még a Twente ellen 5-2-re megnyert bajnokin kellett lecserélni a 27 éves támadót, aki a hazai pontvadászatban eddig 15 mérkőzésen 10-szer volt eredményes és 3 gólpasszt is jegyzett. Promes a BL-ben is szárnyal, 5 csoportmeccsen 4 gólt lőtt, egyet pedig ő készített elő. A Valencia elleni találkozón azonban nem állhat csapata rendelkezésére, mert izomsérülése az együttes hivatalos tájékoztatása szerint még mindig nem jött rendbe.</p>
      <figure>
        <iframe data-src="https://twitter.com/AFCAjax/status/1204044806982393857?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>