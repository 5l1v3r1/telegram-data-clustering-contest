<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793531/%D8%AA%D9%82%D9%88%DB%8C%D8%AA-%D8%A7%D9%82%D8%AA%D8%B5%D8%A7%D8%AF-%D8%A8%D8%AF%D9%88%D9%86-%D9%86%D9%81%D8%AA-%D8%AF%D8%B1-%DA%A9%D8%B4%D9%88%D8%B1-%D8%B6%D8%B1%D9%88%D8%B1%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:22:01+00:00"/>
    <meta property="og:title" content="نماینده ولی فقیه در مازندران: تقویت اقتصاد بدون نفت در کشور ضروری است"/>
    <meta property="og:description" content="ساری - نماینده ولی فقیه در مازندران بر لزوم توانمندسازی اقشار کم درآمد و مستضعف از طریق توزیع عادلانه ثروت تاکید کرد و گفت: تقویت اقتصاد بدون نفت ضروری است."/>
  </head>
  <body>
    <article>
      <h1>نماینده ولی فقیه در مازندران: تقویت اقتصاد بدون نفت در کشور ضروری است</h1>
      <address>
        <time datetime="2019-12-09T16:22:01+00:00">09 Dec 2019, 16:22</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام محمدباقر محمدی لائینی شامگاه دوشنبه در دیدار رئیس ستاد اجرایی فرمان امام خمینی کشوربا اشاره به اهمیت رونق تولید و اقتصاد مقاومتی در تقویت زیرساخت‌های اقتصادی گفت: باید تلاش شود کشور از اقتصاد تک محصولی و تحت انقیاد نفت رهایی یابد.</p>
      <p>امام جمعه ساری تقویت اقتصاد داخلی منهای نفت را ضروری دانست و افزود :باید با توجه به منا بع و توان داخلی کشور و تامین و توزیع عادلانه ثروت رونق اقتصادی را در کشورعملیاتی کرد .<br/><br/>وی با تاکید بر بیمار بودن اقتصاد کشور ، وابستگی به نفت را یکی از مشکلات اساسی دانست و با اشاره به اهمیت توسعه اقتصاد در شرایط تحریم گفت: اگرچه تحریم ها بسیار ظالمانه و غیر انسانی است ولی باید با توجه به امکانات و توانایی های داخلی به قله های پیشرفت اقتصادی دست یابیم.</p>
      <p>حجت الاسلام لایینی اقدامات ستاد اجرایی فرمان امام و بنیاد برکت را در رفع محرومیت‌ها و محدودیت‌های اقتصادی کشور ستودنی خواند و با اشاره به فعالیت‌های این بنیاد در رفع مشکلات کارخانه نساجی مازندران برنامه‌ریزی برای دیگر واحدهای راکد و غیر اقتصادی استان را خواستار شد.</p>
      <p>امام جمعه ساری اشتغال را در دغدغه اساسی نیروهای جوان و آینده‌ساز کشور دانست و بر لزوم سرمایه گذاری بنیاد برکت در این زمینه تاکید کرد.</p>
    </article>
  </body>
</html>