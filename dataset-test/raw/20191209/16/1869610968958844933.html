<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/politic/gorghiu-catre-ciolacu-sunteti-mandru-de-cat-de-grobian-e-teodorovici-18661871"/>
    <meta property="og:site_name" content="Mediafax.ro"/>
    <meta property="article:published_time" content="2019-12-09T16:26:00+00:00"/>
    <meta property="og:title" content="Gorghiu, către Ciolacu: Sunteţi mândru de cât de grobian e Teodorovici?"/>
    <meta property="og:description" content="Senatoarea PNL Alina Gorghiu a afirmat, marţi, că liderul interimar al PSD Marcel Ciolacu ar trebui să tragă „o liniuţă peste numele lui Teodorovici şi să o ia de la capăt”, în contextul în care Eugen..."/>
  </head>
  <body>
    <article>
      <h1>Gorghiu, către Ciolacu: Sunteţi mândru de cât de grobian e Teodorovici?</h1>
      <h2>Senatoarea PNL Alina Gorghiu a afirmat, marţi, că liderul interimar al PSD Marcel Ciolacu ar trebui să tragă „o liniuţă peste numele lui Teodorovici şi să o ia de la capăt”, în contextul în care Eugen Teodorovici l-ar fi îndemnat pe Florin Cîţu să „tragă o liniuţă la Guvern”.</h2>
      <address><time datetime="2019-12-09T16:26:00+00:00">09 Dec 2019, 16:26</time> by <a rel="author" href="https://www.mediafax.ro/autor/diana-grigore" target="_blank">Diana Grigore</a></address>
      <p>„Ce noroc că domnul Ciolacu, preşedintele interimar al PSD, e mai preocupat de PNL decât de mojicia greu de suportat a colegilor de partid. Domnule Ciolacu, vă adresăm umil o întrebare, care sper să nu rămână fără răspuns. Sunteţi mândru de cât de grobian este Orlando Teodorovici? Că parcă nu am văzut nicio delimitare publică, niciun gest de sancţionare sau măcar vreo amărâtă de declaraţie care să arate că PSD chiar înţelege să facă altă politică decât cea a jignirilor! (...) Ulterior votului de la moţiunea simplă, în timp ce Florin Cîţu răspundea întrebărilor puse de jurnalişti, Teodorovici l-a îndemnat să “tragă o liniuţă la Guvern”. Nu credeţi, domnule Ciolacu, că PSD trebuie să tragă o liniuţă peste numele domnului Teodorovici şi după să o ia de la capat?!”, a scris Alina Gorghiu, pe Facebook.</p>
      <p>Senatorul liberal a precizat câteva exemple din derapajele de atitudine ale fostului ministru de Finanţe.</p>
      <p>„ Câteva exemple din Teodorovici: jurnalistei de la B1: “Sunteţi liberă diseară?Îmi faceţi curte că nu vă văd ochişorii, dinţii văd că îi aveţi puşi”; domnului Cîţu: „Eşti frumos! Chiparosule! După ce că eşti urât, mai eşti şi prost”; şi tot domnului Cîţu: “Îmi plac c**vele, dar nu în politică.”, a completat Gorghiu.</p>
      <p>Fostul ministru de Finanţe Eugen Teodorovici i-ar fi spus lui Florin Cîţu să se ducă la Guvern „şi să tragă o liniuţă” în timp ce actualul minstru dădea declaraţii pentru presă.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>