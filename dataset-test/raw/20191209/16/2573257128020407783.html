<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/12/09/abbonamenti-truffa-il-numero-unico-per-disattivare-i-servizi-a-pagamento-637789"/>
    <meta property="og:site_name" content="tecnoandroid"/>
    <meta property="article:published_time" content="2019-12-09T16:30:57+00:00"/>
    <meta property="og:title" content="Abbonamenti truffa: il numero unico per disattivare i servizi a pagamento"/>
    <meta property="og:description" content="Arriva il numero verde unico per disattivare i servizi a pagamento non richiesti, disponibile per tutti i clienti degli operatori telefonici."/>
  </head>
  <body>
    <article>
      <h1>Abbonamenti truffa: il numero unico per disattivare i servizi a pagamento</h1>
      <h2>Arriva il numero verde unico per disattivare i servizi a pagamento non richiesti, disponibile per tutti i clienti degli operatori telefonici.</h2>
      <address><time datetime="2019-12-09T16:30:57+00:00">09 Dec 2019, 16:30</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/12/Untitled-design-2019-12-09T123257.224.png"/>
      </figure>
      <p>Basta un clic per attivare accidentalmente, e spesso a nostra insaputa, un <b>servizio a pagamento</b><b>non richiesto</b>, un vero e proprio <b>abbonamento truffa in grado di esaurire il credito telefonico</b> in men che non si dica.</p>
      <p>Ciò accade, solitamente, mentre si naviga in Internet dallo smartphone: basta <b>cliccare</b> anche solo per sbaglio su di un <b>banner pubblicitario</b> o su di un <b>pop-up</b> per essere poi <b>reindirizzati alla pagina Web di un servizio a pagamento</b>, che viene così attivato sulla nostra scheda SIM, spesso senza neppure informarci dell’attivazione con un messaggio.</p>
      <p>Se, fino a qualche giorno fa, per <b>disattivare un servizio a pagamento non richiesto</b> occorreva rivolgersi al servizio clienti del proprio operatore telefonico o compilare moduli Online, l’AGCOM ha voluto rendere il tutto più facile e veloce attivando un <b>numero verde unico</b>, <b>valido quindi per tutti i clienti Vodafone</b>, <b>TIM</b>, <b>Wind</b>, <b>Tre Italia</b> e di altre compagnie.</p>
      <h3>AGCOM, il numero verde unico per disattivare i servizi a pagamento non richiesti</h3>
      <p>Il <b>numero verde</b> da comporre per richiedere la disattivazione di un servizio a pagamento non richiesto è <b>800 44 22 99</b>. Questo è disponibile <b>sette giorni su sette</b>, <b>ventiquattro ore su ventiquattro</b> e per <b>tutti i clienti degli operatori telefonici</b>. Chiamando questo numero non solo sarà possibile <b>disattivare i servizi a pagamento non richiesti attivi sulla propria scheda SIM</b>, ma anche <b>verificare</b> se, effettivamente, sul proprio numero telefonico<b> è attivo qualche abbonamento truffa</b>.</p>
      <p>Intanto, ricordiamo che è possibile adottare una serie di misure per evitare che in futuro venga attivato un servizio a pagamento non richiesto. Rimandiamo, pertanto, ad un n<a href="https://www.tecnoandroid.it/2019/08/01/come-vengono-attivati-i-servizi-a-pagamento-non-richiesti-e-come-liberarsene-565156"><b>ostro articolo dedicato</b></a>.</p>
    </article>
  </body>
</html>