<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/trener-markevich-nazvav-kurchenka-povnim-diletantom-645591.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T16:21:09+00:00"/>
    <meta property="og:title" content="Тренер Маркевич назвав Курченка «повним дилетантом»"/>
    <meta property="og:description" content="Мирон Богданович вважає олігарха відповідальним за крах «Металіста»"/>
  </head>
  <body>
    <article>
      <h1>Тренер Маркевич назвав Курченка «повним дилетантом»</h1>
      <address>
        <time datetime="2019-12-09T16:21:09+00:00">09 Dec 2019, 16:21</time>
      </address>
      <h4>Мирон Богданович вважає олігарха відповідальним за крах «Металіста»</h4>
      <p>Футбольний тренер Мирон Маркевич розповів про період, коли харківський «Металіст», який він раніше очолював, перейшов із рук олігарха Олександра Ярославського до наближеного до сім’ї Януковича Сергія Курченка.</p>
      <p>«Для мене [продаж клубу] також був несподіваним. Десь за місяць або два до цього ми з клубом підписали контракт ще на п'ять років. Але пізніше я зрозумів, що це дійсно сталося. Нічого не зробиш: це було його рішення [Ярославського]. Він багато віддав «Металісту». Які там підводні течії - я не знаю, чому так сталося. Та я і не питав.</p>
      <p>У нас перша зустріч [з Курченком] була в Києві. По-перше, я його чекав годин п'ять: він призначив зустріч о 12, а ми зустрілися о шостій або о п'ятій. Я зрозумів, що це дилетант повний, що це для нього забавка. Так, в принципі, і сталося. Це було не його, він абсолютно іншим займався. Десь прочитав, що у всіх багатих людей є команда, ось він і вирішив взяти. Тепер ви бачите, до чого це призвело.</p>
      <p>Але найстрашніше, що ми тоді були лідерами, а він відразу продав Тайсона. Я зрозумів, що це початок кінця. Хоча ми і без Тайсона посіли друге місце. Але могли виграти чемпіонат, однозначно. Продаж Тайсона тоді став ключовим: посилили «Шахтар» і послабили «Металіст», - сказав Маркевич в <a href="https://glavcom.ua/coreola/utils/article/645591/1/%3Ciframe%20width=%22560%22%20height=%22315%22%20src=%22https:/www.youtube.com/embed/WdKyPEOh6GY%22%20frameborder=%220%22%20allow=%22accelerometer;%20autoplay;%20encrypted-media;%20gyroscope;%20picture-in-picture%22%20allowfullscreen%3E%3C/iframe%3E">інтерв'ю Youtube-каналу Stargorod sport</a>.</p>
      <blockquote>
        <b>Читайте також: <a href="https://glavcom.ua/sport/news/markevich-rozpoviv-pro-mozhlivist-povernennya-do-trenerskoji-roboti-631967.html">Маркевич розповів про можливість повернення до тренерської роботи</a></b>
      </blockquote>
      <related>
        <a href="https://glavcom.ua/sport/news/policiya-harkova-vidkrila-provadzhennya-na-fanativ-dinamo-639475.html"/>
        <a href="https://glavcom.ua/sport/news/ultras-dinamo-yakiy-rasizm-ne-znayu-yak-mozhna-zvuk-sovi-ne-vidrizniti-vid-zvuku-mavpi-639774.html"/>
        <a href="https://glavcom.ua/sport/news/borotba-trivaje-dinamivski-ultras-zapisali-video-na-pidtrimku-plyamistih-sov-639917.html"/>
      </related>
    </article>
  </body>
</html>