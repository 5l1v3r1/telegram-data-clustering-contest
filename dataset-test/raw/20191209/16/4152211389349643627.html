<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/foreign/news/598361/%E0%A6%85%E0%A6%97%E0%A7%8D%E0%A6%A8%E0%A7%81%E0%A7%8E%E0%A6%AA%E0%A6%BE%E0%A6%A4%E0%A7%87%E0%A6%B0-%E0%A6%AA%E0%A6%B0-%E0%A6%A8%E0%A6%BF%E0%A6%89-%E0%A6%9C%E0%A6%BF%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87%E0%A6%B0-%E0%A6%A6%E0%A7%8D%E0%A6%AC%E0%A7%80%E0%A6%AA%E0%A6%9F%E0%A6%BF%E0%A6%A4%E0%A7%87-%E2%80%98%E0%A6%9C%E0%A7%80%E0%A6%AC%E0%A6%A8%E0%A7%87%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="অগ্ন্যুৎপাতের পর নিউ জিল্যান্ডের দ্বীপটিতে ‘জীবনের চিহ্ন নেই’"/>
    <meta property="og:description" content="নিউ জিল্যান্ডে একটি আগ্নেয়গিরিতে সোমবারের অগ্ন্যুৎপাতের পর হোয়াইট আইল্যান্ডে জীবনের কোনও চিহ্ন খুঁজে পায়নি টহল বিমান। অগ্ন্যুৎপাতের সময় দ্বীপটিতে ৫০ জন পর্যটক ছিল বলে ধারণা করা হচ্ছে। এদের মধ্যে পাঁচজন নিহত ও ২৩ জনকে আহত অবস্থায় উদ্ধারের কথা জানিয়েছে পুলিশ। তকে বাকিদের ভাগ্যে..."/>
  </head>
  <body>
    <article>
      <h1>অগ্ন্যুৎপাতের পর নিউ জিল্যান্ডের দ্বীপটিতে ‘জীবনের চিহ্ন নেই’</h1>
      <address><time datetime="2019-12-09T16:07:00+00:00">09 Dec 2019, 16:07</time> by <a rel="author">বিদেশ ডেস্ক</a></address>
      <p>
        <b>নিউ জিল্যান্ডে একটি আগ্নেয়গিরিতে সোমবারের অগ্ন্যুৎপাতের পর হোয়াইট আইল্যান্ডে জীবনের কোনও চিহ্ন খুঁজে পায়নি টহল বিমান। অগ্ন্যুৎপাতের সময় দ্বীপটিতে ৫০ জন পর্যটক ছিল বলে ধারণা করা হচ্ছে। এদের মধ্যে পাঁচজন নিহত ও ২৩ জনকে আহত অবস্থায় উদ্ধারের কথা জানিয়েছে পুলিশ। তকে বাকিদের ভাগ্যে কী ঘটেছে তা এখনও জানা যায়নি। উদ্ধারকর্মীরা বলছেন, নতুন করে অগ্ন্যুৎপাতের আশঙ্কায় দ্বীপটিতে তল্লাশি চালানো দুঃসাধ্য হয়ে পড়েছে।</b>
      </p>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/12/09/bd24d7a2fe66c2cfa7ab8c8f3354ea7b-5dee734513d93.jpg"/>
      </figure>
      <p>প্রশান্ত মহাসাগরের ওশেনিয়া অঞ্চলে অবস্থিত দ্বীপরাষ্ট্র নিউ জিল্যান্ডের হোয়াইট আইল্যান্ডে সোমবার আগ্নেয়গিরির অগ্ন্যুৎপাত শুরু হয়। স্থানীয় সময় বেলা আড়াইটার দিকে আগুন ছড়িয়ে পড়তে শুরু করে। উদ্ধার তৎপরতায় পুলিশের সঙ্গে যোগ দিয়েছে সেনাসদস্যরা প্রাথমিকভাবে পুলিশের পক্ষ থেকে পাঁচ জনের মৃত্যুর খবর নিশ্চিত করা হয়।  </p>
      <p>তবে পরে পুলিশের হালনাগাদ তথ্যে বলা হয়েছে, প্রাপ্ত তথ্য অনুযায়ী ওই দ্বীপে আর কেউ বেঁচে আছেন বলে বিশ্বাস করছি না।  ডেপুটি পুলিশ কমিশনার জন টিমস বলেন, হতাহতদের মধ্যে নিউ জিল্যান্ড ও বিদেশি পর্যটক রয়েছেন।</p>
      <p>হোয়াইট আইল্যান্ডে রয়েছে নিউ জিল্যান্ডের সবচেয়ে সক্রিয় আগ্নেয়গিরি। তা সত্ত্বেও ব্যক্তি মালিকানাধীন এই দ্বীপটি পর্যটকদের জনপ্রিয় গন্তব্য। প্রায়ই সেখানে দিনের বেলায় ভ্রমণ করে পর্যটকেরা। এছাড়া আকাশ থেকেও নান্দনিক দৃশ্য দেখারও ব্যবস্থা আছে।</p>
      <footer>/জেজে/</footer>
    </article>
  </body>
</html>