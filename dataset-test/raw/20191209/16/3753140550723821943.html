<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/12/09/poroshenko_perepysav_agrobiznes_na_starshogo_syna"/>
    <meta property="og:site_name" content="espreso.tv"/>
    <meta property="article:published_time" content="2019-12-09T16:38:00+00:00"/>
    <meta property="og:title" content="Порошенко переписав агробізнес на старшого сина"/>
    <meta property="og:description" content="П'ятий президент України Петро Порошенко вийшов із засновників агропромислової компанії &quot;Укрпромінвест-Агро&quot;. Тепер її кінцевим бенефіціаром став його старший син - Олексій"/>
  </head>
  <body>
    <article>
      <h1>Порошенко переписав агробізнес на старшого сина</h1>
      <address>
        <time datetime="2019-12-09T16:38:00+00:00">09 Dec 2019, 16:38</time>
      </address>
      <p>П'ятий президент України <a href="https://espreso.tv/article/2019/01/28/20_faktiv_iz_zhyttya_petra_poroshenka">Петро Порошенко</a> вийшов із засновників агропромислової компанії "Укрпромінвест-Агро". Тепер її кінцевим бенефіціаром став його старший син - Олексій</p>
      <p>Про це <a href="https://usr.minjust.gov.ua/ua/freesearch">свідчать дані</a> у Єдиному державному реєстрі юридичних осіб, фізичних осіб-підприємців та громадських формувань.</p>
      <p>Серед засновників "Укрпромінвест-Агро" значаться Євген Саєнко, Олексій Порошенко (кінцевий бенефіціарний власник) та ТОВ "Прайм Інвестментс".</p>
      <p>Олексій Порошенко отримав контроль над "Укрпромінвест-Агро" через CEE Confectionery Investments Limited, Roshen Europe B.V. і Roshen Group S.a.r.l.</p>
      <p>Зміна власників відбулася 31 жовтня.</p>
      <p>Агропромислова компанія "Укрпромінвест-Агро" спеціалізується на вирощуванні сільгосппродукції, виробництві цукру і борошна та тваринництві. Земельний банк - 120 тисяч гектарів в шести областях України.</p>
      <p>Олексій Порошенко також став бенефіціаром ТОВ "Група Агропродінвест", засновником якої є "Укрпромінвест-Агро", а також низки підприємств, які входять до групи, - ПрАТ "ПК Поділля", ТОВ "ПК Зоря Поділля", ТОВ "Вінницький комбінат хлібопродуктів №2", агрофірма "Дніпроагролан", АФ "Іванківці", ТОВ "Мас-Агро", ТОВ "Правобережне" і ТОВ "Прогрес-НТ".</p>
      <ul>
        <li>Нагадаємо, у листопаді корпорація <a href="https://espreso.tv/news/2019/11/07/poroshenko_perepysuye_roshen_na_syna_u_kompaniyi_pidtverdyly">Roshen підтвердила інформацію</a> про те, що колишній президент України та народний депутат <a href="https://espreso.tv/article/2019/01/28/20_faktiv_iz_zhyttya_petra_poroshenka">Петро Порошенко</a> перереєстрував частину свого кондитерського бізнесу Roshen на старшого сина Олексія.</li>
      </ul>
      <p> </p>
    </article>
  </body>
</html>