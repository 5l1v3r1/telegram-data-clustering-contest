<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/ekskluzivni-snimki-ot-legovishcheto-na-strashnata-krimibanda-v-elin-pelin_news714030.html"/>
    <meta property="og:site_name" content="Blitz.bg"/>
    <meta property="article:published_time" content="2019-12-09T16:20:00+00:00"/>
    <meta property="og:title" content="Ексклузивни СНИМКИ от леговището на страшната кримибанда в Елин Пелин"/>
    <meta property="og:description" content="При обиски на автомобили и пет имота са иззети близо половин килограм амфетамини, 40 грама опиати, 320 грама марихуана"/>
  </head>
  <body>
    <article>
      <h1>Ексклузивни СНИМКИ от леговището на страшната кримибанда в Елин Пелин</h1>
      <h2>При обиски на автомобили и пет имота са иззети близо половин килограм амфетамини, 40 грама опиати, 320 грама марихуана</h2>
      <address>
        <time datetime="2019-12-09T16:20:00+00:00">09 Dec 2019, 16:20</time>
      </address>
      <p>https://blitz.bg/kriminalni/prestplenie/ekskluzivni-snimki-ot-legovishcheto-na-strashnata-krimibanda-v-elin-pelin_news714030.html Blitz.bg</p>
      <figure>
        <img src="https://static.blitz.bg/documents/thumbnails/730/201712/1512739972-p6840495.jpg"/>
        <figcaption>Снимката е илюстративна, Източник: МВР</figcaption>
      </figure>
      <figure>
        <img src="https://static.petel.bg/resources/2019/12/09/2(48)_%20912x%201200.jpg"/>
      </figure>
      <figure>
        <img src="https://static.petel.bg/resources/2019/12/09/3(38)_%201200x%201600.jpg"/>
      </figure>
      <p><b>От пресцентъра на МВР разпространиха ексклузивни кадри от спецакцията срещу организираната престъпна група за разпространение на наркотици в Елин Пелин и София.</b><br/><br/>Участниците в престъпната група са задържани на 7 декември 2019 г. при съвместни действия по разследване на служители на ТС БОП – София област и Специализираната прокуратура. Действията са осъществени с помощта и на служители от ОДМВР-София. <br/><br/><a href="https://blitz.bg/kriminalni/ofanziva-vtora-strashna-banda-razbita-v-elin-pelin_news713976.html"><b>Офанзива: Втора страшна банда разбита в Елин Пелин!</b></a><br/><br/>При извършените лични обиски и претърсвания в автомобили и в пет имота, ползвани от четиримата задържани са открити и иззети близо половин килограм амфетамини, 40 грама опиати, 320 грама марихуана, разфасована на дози за разпространение. <br/><br/>Намерени са и 260 000 фалшиви еврови банкноти, електронни везни, тефтер със записки на клиенти, мобилни телефони, големи суми пари в брой.<br/><br/>Събраните до момента доказателства сочат, че групата е била създадена и е действала от октомври 2018 година.</p>
      <p> </p>
      <p>Това е втората наркогрупа, действала на територията на Елин Пелин и региона, неутрализирана в рамките на четири денонощия.</p>
      <p>Припомняме, че на 3 декември т.г., след сделка с доставчици на наркотични вещества на едро от София, бяха задържани четирима участници в друга престъпна структура в града, у които бяха намерени и иззети 1,8 кг канабис и 1,2 кг амфетамини в различни разфасовки, подготвени за разпространение на черния пазар, пари, електронни везни.</p>
      <figure>
        <img src="https://static.petel.bg/resources/2019/12/09/4(22)_%201600x%20900.jpg"/>
      </figure>
      <p>На задържаните е наложено прокурорско задържане до 72 часа. Днес, 9 декември 2019 г. Специализираната прокуратура ще внесе в Специализирания наказателен съд искане за налагане на най-тежката мярка за неотклонение „задържане под стража“ за всеки от тях.</p>
      <figure>
        <img src="https://static.petel.bg/resources/2019/12/09/5(10)_%201600x%201200.jpg"/>
      </figure>
      <figure>
        <img src="https://static.blitz.bg/documents/thumbnails/520/201912/1575899247-sas.jpg"/>
      </figure>
    </article>
  </body>
</html>