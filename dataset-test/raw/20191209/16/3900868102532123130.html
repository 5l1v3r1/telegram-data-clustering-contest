<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1565175/tragwdia-stoys-agioys-theodwroys-ayto-einai-to-aytokinito-poy-skotwse-tin-77chroni-ta-nea-stoicheia-tis-elas-gia-toys-drastes-pic-"/>
    <meta property="og:site_name" content="NOOZ."/>
    <meta property="article:published_time" content="2019-12-09T16:24:00+00:00"/>
    <meta property="og:title" content="Τραγωδία στους Αγίους Θεοδώρους: Αυτό είναι το αυτοκίνητο που σκότωσε την 77χρονη - Τα νέα στοιχεία της ΕΛ.ΑΣ. για τους δράστες [pic]"/>
    <meta property="og:description" content="Στο φως της δημοσιότητας ήρθε μια νέα φωτογραφία, η οποία δείχνει εμφανέστατα το αυτοκίνητο που οι δύο δράστες πάτησαν και έσυραν την 77χρονη στους Αγίους Θεοδώρους."/>
  </head>
  <body>
    <article>
      <h1>Τραγωδία στους Αγίους Θεοδώρους: Αυτό είναι το αυτοκίνητο που σκότωσε την 77χρονη - Τα νέα στοιχεία της ΕΛ.ΑΣ. για τους δράστες [pic]</h1>
      <address>
        <time datetime="2019-12-09T16:24:00+00:00">09 Dec 2019, 16:24</time>
      </address>
      <p>
        <b>Στο φως της δημοσιότητας ήρθε μια νέα φωτογραφία, η οποία δείχνει εμφανέστατα το αυτοκίνητο που οι δύο δράστες πάτησαν και έσυραν την 77χρονη στους Αγίους Θεοδώρους.</b>
      </p>
      <p>Σύμφωνα με τα μέχρι πρότινος στοιχεία, <b>με το συγκεκριμένο αυτοκίνητο οι δύο Ρομά που αναζητούνται σε καταυλισμούς ανά την Αττική και όχι μόνο</b>, φαίνεται πως πάτησαν την ηλικιωμένη για μια αλυσίδα που ήθελαν να της αρπάξουν. </p>
      <p>Μάλιστα, σύμφωνα με την ΕΛ.ΑΣ. το αυτοκίνητο των δραστών είναι κλεμμένο, ενώ μετακόμισαν προσωρινά στους Αγίους Θεοδώρους, ώστε να τους είναι πιο εύκολο να διαπράττουν ληστείες και διαρρήξεις. </p>
      <p>Επικαλούμενοι τις ίδιες πηγές, η σύλληψη τους αποτελεί πια θέμα χρόνου, καθώς ήδη έχουν φτάσει στο τέλος της έρευνας και όλα έχουν αρχίσει να ξεκαθαρίζουν. Οι Αρχές έχουν στοιχεία βάσει των οποίων οι κακοποιοί χρησιμοποίησαν αυτοκίνητο μάρκας Hyundai.</p>
      <figure>
        <img src="https://www.nooz.gr/Multimedia/2019/12/9e9d6c8d-ec53-489d-bdd0-799753289acd.jpg"/>
      </figure>
      <h3>Το χρονικό</h3>
      <p>Η ηλικιωμένη γυναίκα βρισκόταν στην αυλή της, μαζί με τον γιο της, όταν κάποιοι την φώναξαν από τον δρόμο. Όταν η 77χρονη πλησίασε στο σημείο, οι άγνωστοι άρπαξαν την αλυσίδα που φορούσε στο λαιμό της και επιβιβάστηκαν στο αυτοκίνητό τους.</p>
      <p>Η 77χρονη αντιστάθηκε σθεναρά μπήκε μπροστά στο όχημα προκειμένου να τους αναγκάσει να σταματήσουν. Ωστόσο οι δράστες την έσυραν για κάποια μέτρα, πέρασαν από πάνω της με το αυτοκίνητο τραυματίζοντας την θανάσιμα.</p>
      <h4>Σοκάρει ο γιος της 77χρονης: «Της διέλυσαν τα κόκκαλα»</h4>
      <h4>Ο γιος της άτυχης γυναίκας μιλώντας στον ΑΝΤ1 και στην εκπομπή «Καλημέρα Ελλάδα» συγκλονίζει με τις δηλώσεις του και την περιγραφή της άγριας επίθεσης που δέχθηκε η μητέρα του.</h4>
      <p>«Πήγαν να κάνουν άτακτη φυγή μόλις είδαν ότι έβγαινα εγώ με τον πατέρα μου από το σπίτι. Την είχαν μπροστά τους, χωρίς δεύτερη σκέψη, την πρώτη τη χτύπησαν και τη ξάπλωσαν κάτω και με τη δεύτερη ξαναγκάζωσαν και πέρασαν από πάνω της. Αυτό έγινε... Δύο φορές, τη μια ήταν όρθια και την πήρε, την εμβόλισαν και την πέταξαν 3 μέτρα κάτω, ξάπλωσε κάτω η γυναίκα και ξαναγκάζωσαν και πέρασαν από πάνω της και της σπάσανε όλα της τα κόκαλα γύρω-γύρω, την διαλύσαν, την πέρασαν από πάνω» τονίζει ο ίδιος.</p>
      <p>«Εγώ με τα μάτια μου, ο ίδιος, είδα το αυτοκίνητο σαν να είναι σε ανώμαλο δρόμο να κάνει γκέλες πάνω από τη μάνα μου. Σκαρφάλωσε το αυτοκίνητο πάνω από τη μάνα μου. Αυτό. Ένα Hyundai ασημί, με ανοιχτό το καπό για να μη φαίνεται η πινακίδα και έφυγαν βολίδα από τον δρόμο κάτω... Νεκρή κατευθείαν, σε πέντε λεπτά είχε παγώσει, σε 10 λεπτά είχε παγώσει, Νεκρή κατευθείαν... Διαλυμένα όλα της τα κόκκαλα, είχαν τρυπήσει, είχαν βγει τα κόκαλα από τον ώμο της έξω από την περιφορά και το στροβίλισμα που έκανε το αυτοκίνητο από πάνω της» σημείωσε ο γιος της ηλικιωμένης και πρόσθεσε:</p>
      <p>«Πέρασε το αμάξι από πάνω της. Ήταν παχιά γυναίκα και στροβίλισε το σώμα της μαζί με το αυτοκίνητο στον δρόμο. Ο σβέρκος της, όταν τον είδα, ήταν μελανός μετά από 2 λεπτά και διπλάσιος στο μέγεθος. Σπασμένη η μούρη της, κομμένα τα χέρια της, διαλυμένη, πέρασε ένας τόνος από πάνω της».</p>
      <related>
        <a href="https://www.nooz.gr/greece/1564903/tragwdia-stoys-agioys-theodwroys-listes-skotwsan-me-to-aytokinito-toys-ilikiwmeni-gia-ena-kosmima-ta-senaria-poy-exetazei-i-elas-video-"/>
        <a href="https://www.nooz.gr/greece/1565047/tragwdia-stoys-agioys-theodwroys-ereynes-se-kataylismoys-roma-gia-toys-listes-poy-skotwsan-tin-ilikiwmeni"/>
      </related>
    </article>
  </body>
</html>