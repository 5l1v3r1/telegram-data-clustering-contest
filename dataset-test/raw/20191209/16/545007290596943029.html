<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/fotbalistii-rusi-ar-putea-juca-la-cm-2022-ca-o-echipa-neutra/"/>
    <meta property="og:site_name" content="Europa FM"/>
    <meta property="article:published_time" content="2019-12-09T16:45:52+00:00"/>
    <meta property="og:title" content="Fotbaliștii ruși ar putea juca la CM 2022 ca o echipă neutră"/>
    <meta property="og:description" content="Uriașul scandal de dopaj în urma căruia Rusia a fost suspendată timp de 4 ani de la aproape toate marile competiții sportive, ar putea duce la o situație nemaîntâlnită la Cupa Mondială de fotbal din 2022."/>
  </head>
  <body>
    <article>
      <h1>Fotbaliștii ruși ar putea juca la CM 2022 ca o echipă neutră</h1>
      <address>
        <time datetime="2019-12-09T16:45:52+00:00">09 Dec 2019, 16:45</time>
      </address>
      <p>Uriașul scandal de dopaj în urma căruia <b>Rusia</b> a fost suspendată timp de <b>4</b> ani de la aproape toate marile competiții sportive, ar putea duce la o situație nemaîntâlnită la <b>Cupa Mondială</b> de fotbal din <b>2022</b>.</p>
      <p>Mai exact, naționala de fotbal a Rusiei va putea participa la <b>preliminarii</b> sub culorile naționale, dar dacă se va califica, va fi acceptată la turneul final din <b>Qatar</b> doar ca echipă neutră, cu un <b>echipament distinct</b>, care va trebui aprobat de <b>FIFA</b>.</p>
      <p>Motivul ar fi acela că faza calificărilor la Cupa Mondială e coordonată de <b>UEFA</b>, for care – în accepțiunea <b>Agenției Mondiale Antidoping</b>, nu este organizatoare de competiții majore.</p>
      <p>Astfel, Rusia n-a fost exclusă și de la <b>Euro 2020</b>, iar <b>Sankt Petersburg</b> va găzdui anul viitor meciuri în cadrul <b>Campionatului European</b>.</p>
      <p>Sistemul participării sub drapel neutru a mai fost aplicat în cazul rușilor și la <b>Jocurilor Olimpice de la Rio în 2016</b> și va fi acceptat și la <b>Jocurile Olimpice de la Tokyo</b>, vara viitoare.</p>
      <p>Amintim, Rusia a fost sancționată după ce ar fi ascuns mii de rezultate pozitive la testele anti-doping ale sportivilor.</p>
      <p>Pedeapsa extrem de dură a venit după ce ministrul rus al Sporturilor a refuzat orice comunicare în privința acestor acuzații.</p>
    </article>
  </body>
</html>