<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/engelli-genc-kizi-tacizden-lise-ogrencileri-kurtardi-1219668.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="Engelli genç kızı tacizden lise öğrencileri kurtardı"/>
    <meta property="og:description" content="İstanbul Esenyurt'ta parkta zihinsel engelli genç kızı, taciz ettiği iddia edilen 52 yaşındaki G.T. lise öğrencileri tarafından darp edildikten sonra polis tarafından gözaltına alındı."/>
  </head>
  <body>
    <article>
      <h1>Engelli genç kızı tacizden lise öğrencileri kurtardı</h1>
      <h2>İstanbul Esenyurt'ta parkta zihinsel engelli genç kızı, taciz ettiği iddia edilen 52 yaşındaki G.T. lise öğrencileri tarafından darp edildikten sonra polis tarafından gözaltına alındı.</h2>
      <address>
        <time datetime="2019-12-09T16:07:00+00:00">09 Dec 2019, 16:07</time>
      </address>
      <figure>
        <a href="http://www.bursadabugun.com/video/engelli-genc-kizi-tacizden-lise-ogrencileri-kurtardi-115412.html">
          <img src="http://images.bursadabugun.com/video/2019/12/09/115412-5dee63de4a68b.jpg"/>
        </a>
        <figcaption>Engelli genç kızı tacizden lise öğrencileri kurtardı</figcaption>
      </figure>
      <p>Olay, <b>Mehterçeşme Mahallesi Gaziler Parkı</b>'nda saat 16.00 sıralarında meydana geldi. İddiaya göre, 19 yaşındaki H.A. adlı <b>zihinsel </b><b>engelli genç kız </b>bankta oturduğu sırada, yanına gelen 52 yaşındaki G.T. tarafından taciz edildi<b>. Genç kızın elle taciz edildiğini gören lise öğrencileri, G.T.'yi darp etmeye başladı.</b></p>
      <p>
        <b>POLİS ÖĞRENCİLERİN ELİNDEN ALDI</b>
      </p>
      <p>Çevredekilerin bildirmesi üzerine olay yerine polis ekipleri sevk edildi. Polis ekipleri, G.T.'yi lise öğrencilerinin elinden aldı. Hastaneye kaldırılan G.T.'nin başına 8 dikiş atıldığı öğrenildi. G.T. tedavisinin ardından polis merkezine götürüldü. Polisin olaya ilişkin soruşturması sürüyor. </p>
    </article>
  </body>
</html>