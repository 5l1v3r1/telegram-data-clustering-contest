<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727775/zapalvat-svetlinite-na-kolednata-elha-v-pazardzhik.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:26:00+00:00"/>
    <meta property="og:title" content="Запалват светлините на коледната елха в Пазарджик"/>
    <meta property="og:description" content="Пазарджик. Коледните светлини на Пазарджик ще заблестят днес, съобщиха от общинската администрация. Талантливите момичета от 4Magic, които спечелиха последния сезон на X Factor, ще споделят празничното настроение на жителите и гостите на Пазарджик, в един от най-вълнуващите моменти за града – запалването светлините на Коледната елха. Това ще стане от 17,30 часа на традицио"/>
  </head>
  <body>
    <article>
      <h1>Запалват светлините на коледната елха в Пазарджик</h1>
      <address><time datetime="2019-12-09T16:26:00+00:00">09 Dec 2019, 16:26</time> by <a rel="author">Агенция "Фокус"</a></address>
      <p><b><i>Пазарджик. </i></b>Коледните светлини на Пазарджик ще заблестят днес, съобщиха от <b>общинската администрация</b>. Талантливите момичета от 4Magic, които спечелиха последния сезон на X Factor, ще споделят празничното настроение на жителите и гостите на Пазарджик, в един от най-вълнуващите моменти за града – запалването светлините на Коледната елха.<br/><br/>Това ще стане от 17,30 часа на традиционното място – на площада пред театър „Константин Величков”. Приказни коледни персонажи и добрият старец с подаръците, ще си дадат среща с децата, които с нетърпение очакват старта на коледно-новогодишните празници. В програмата ще участва и Представителен детски хор „Слава Русева”.</p>
    </article>
  </body>
</html>