<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793103/%D8%B4%DB%8C%D9%88%D9%87-%D9%88-%D8%AA%DA%A9%D9%86%DB%8C%DA%A9-%D8%AA%D8%A8%D9%84%DB%8C%D8%BA%D8%A7%D8%AA-%D8%AF%D8%B1-%DA%AF%D8%B1%D8%AF%D8%B4%DA%AF%D8%B1%DB%8C-%D9%87%D9%85%D8%AF%D8%A7%D9%86-%D9%87%D8%AF%D9%81%D9%85%D9%86%D8%AF-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:03:00+00:00"/>
    <meta property="og:title" content="معاون استاندار همدان: شیوه و تکنیک تبلیغات در گردشگری همدان هدفمند شود"/>
    <meta property="og:description" content="همدان - معاون هماهنگی امور عمرانی استاندار همدان بر هدفمند شدن شیوه و تکنیک تبلیغات گردشگری همدان تاکید کرد."/>
  </head>
  <body>
    <article>
      <h1>معاون استاندار همدان: شیوه و تکنیک تبلیغات در گردشگری همدان هدفمند شود</h1>
      <address>
        <time datetime="2019-12-09T16:03:00+00:00">09 Dec 2019, 16:03</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمودرضا عراقی عصر دوشنبه در اتاق فکر گردشگری همدان که پیرامون شیوه های تبلیغات با محوریت معرفی حرفه ای ظرفیت های گردشگری همدان برگزار شد، گفت: شیوه و تکنیک های تبلیغات در گردشگری همدان باید هدفمند شود.</p>
      <p>محمود رضا عراقی گفت: اتاق فکر از سال گذشته با همکاری میراث فرهنگی، صنایع دستی و گردشگری و شهرداری و زیر نظر معاونت عمرانی استاندار همدان تشکیل شد که محوریت فعالیت های آن بر عهده بخش خصوصی است.</p>
      <p>عراقی در این نشست با موردتوجه قرار دادن هدف مشترک در برنامه ریزی های رویدادهای گردشگری همدان افزود: در این اتاق فکر از تمامی ایده ها و نظرات بخش خصوصی در حوزه گردشگری استقبال می شود.</p>
      <p>وی با بیان اینکه در اتاق فکر تشکیل شده نحوه تبلیغات هم راستا با شیوه های به روز و تکنیک های علمی در حال تحلیل خواهد بود تا بتوانیم شاهد اجرای رویدادهای گردشگری همدان با یک شعار و هدف مشترک باشیم، گفت: ارگانهای مرتبط به گردشگری به عنوان متولیان بخش گردشگری باید از ظرفیت افراد خلاق و ایده پرداز برای توسعه این بخش استفاده کنند که در همین راستا و بر اساس پیش بینی های انجام شده است.</p>
      <p>محمودرضا عراقی افزود: از سال گذشته با تشکیل  اتاق فکرگردشگری به دنبال ایجاد ساختارهایی برای برقراری ارتباط بین صنعت، دانشگاه و بازار با حضور افراد فعال و خوش فکر در حوزه گردشگری بوده و  هستیم.</p>
      <p>وی عنوان کرد: حضور فعالان گردشگری دغدغه مند و پرانگیزه در یک ساختار هدفمند، جریان مدیریت و به اشتراک گذاری دانش و مهارت شبکه سازی را در پی خواهد داشت.</p>
    </article>
  </body>
</html>