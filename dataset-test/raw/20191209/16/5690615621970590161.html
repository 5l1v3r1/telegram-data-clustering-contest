<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840323-v-odesi-prizupinili-rozchischennya-zavaliv-koledzhu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:11:00+00:00"/>
    <meta property="og:title" content="В Одесі призупинили розчищення завалів коледжу"/>
    <meta property="og:description" content="КИЇВ. 9 грудня. УНН. В Одесі призупинили розчищення завалів коледжу у зв’язку з початком розбору будівельних конструкцій та сміття на 6 поверсі. Про це …"/>
  </head>
  <body>
    <article>
      <h1>В Одесі призупинили розчищення завалів коледжу</h1>
      <address><time datetime="2019-12-09T16:11:00+00:00">09 Dec 2019, 16:11</time> by <a rel="author">Антоніна Карташева</a></address>
      <p><b>КИЇВ. 9 грудня. УНН.</b> В Одесі призупинили розчищення завалів коледжу у зв’язку з початком розбору будівельних конструкцій та сміття на 6 поверсі. Про це повідомляє <b>УНН</b> із посиланням на пресслужбу ГУ ДСНС України в Одеській області.</p>
      <p>"О 14:20 роботи по розчищенню завалів на нижніх поверхах призупинені у зв’язку з встановленням будівельного автокрану "Терекс" (вантажопідйомністю 60 т) та початком розбору будівельних конструкцій та сміття на рівні 6-го поверху зі сторони рози вул. Пушкінська та вул. Троїцька за допомогою "будівельної лодки", - йдеться у повідомленні.</p>
      <p>За інформацією служби, станом на 15:00, продовжуються заходи щодо ліквідації надзвичайної ситуації, пов’язаної із пожежею в будівлі Одеського коледжу економіки, права та готельно-ресторанного бізнесу.</p>
      <p>Нагадаємо, голова Одеської ОДА Максим Куций повідомив, що наразі <a href="https://www.unn.com.ua/uk/news/1840309-pozhezha-u-koledzhi-v-odesi-isnuye-zagroza-obvalu-stin?fbclid=IwAR27eEAbHvHW1r2mS2H_vK4f-4ZgdQ-1MO0aDybHkEXRZTVfR8_tb9uc8wI">існує велика загроза</a> обвалу стін одеського коледжу, де сталася смертельна пожежа.</p>
      <p>Раніше <b>УНН</b> повідомляв, за даними ДСНС, 4 грудня о 10:12 в Одесі на 3-му поверсі 6-поверхової будівлі Одеського коледжу економіки, права та готельно-ресторанного бізнесу <a href="https://www.unn.com.ua/uk/news/1839353-v-odesi-gorit-koledzh?fbclid=IwAR2YA7p0XK1X6A9yIVyLG6vRUYy5Now1CPD-eOrQkhMHpRkvgiVU3w8LLAg">виникла пожежа</a>.</p>
      <p>Пізніше у ДСНС назвали <a href="https://www.unn.com.ua/uk/news/1839506-pozhezha-u-koledzhi-v-odesi-v-dsns-nazvali-ymovirnu-prichinu-tragediyi?fbclid=IwAR24YBEtqrIQRaqq7krfZYEhpGVU9g2b1jq28-GQzH39zQYESoO7GUjsy00">ймовірну причину пожежі</a> у коледжі в Одесі. Відкрито кримінальне провадження. Поліція має дві версії пожежі у коледжі в Одесі — порушення пожежної безпеки і підпал. У справі вже є <a href="https://www.unn.com.ua/uk/news/1840005-pozhezha-v-odeskomu-koledzhi-vstanovleni-pershi-pidozryuvani?fbclid=IwAR3QpP2ySSxCl8h8IitmRFfpFzYXq_DTxfbKOc6EfR8QggqZSztwrA6VsQ0">перші підозрювані</a>.</p>
    </article>
  </body>
</html>