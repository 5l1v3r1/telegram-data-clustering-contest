<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tnews.ir/news/b614146941508.html"/>
    <meta property="og:site_name" content="tnews.ir"/>
    <meta property="article:published_time" content="2019-12-09T16:07:20+00:00"/>
    <meta property="og:title" content="امر به معروف و نهی از منکر زیربنای تعاملات اجتماعی است"/>
    <meta property="og:description" content="دبیر ستاد امر به معروف و نهی از منکر استان فارس، زیربنای تمام تعاملات اجتماعی را امر به معروف و نهی از منکر دانست."/>
  </head>
  <body>
    <article>
      <h1>امر به معروف و نهی از منکر زیربنای تعاملات اجتماعی است</h1>
      <address><time datetime="2019-12-09T16:07:20+00:00">09 Dec 2019, 16:07</time> by <a rel="author">خبرگزاری آنا</a></address>
      <p>به گزارش خبرنگار خبرگزاری آنا از زرقان ، سلیمان مهدوی صبح امروز در حاشیه کارگاه امربه معروف و نهی از منکر  دانشگاه آزاد اسلامی واحد زرقان، این فرایض الهی را از زیباترین، کامل ترین، جامع ترین و مهم ترین تعاملات اجتماعی دانست.<br/>دبیر ستاد امربه معروف و نهی از منکر استان فارس بیان کرد: «امربه معروف و نهی از منکر برای کرامت و نجات انسان بوده نه برای حقیرکردن؛ چراکه زیربنای تمام تعاملات اجتماعی امربه معروف و نهی از منکر است.»<br/>لزوم انجام شایسته و صحیح امربه معروف و نهی از منکر <br/>رئیس دانشگاه آزاد اسلامی واحد زرقان هم بیان کرد: «امربه معروف و نهی ازمنکر در اسلام بسیار مهم است و قرآن آن را رمز فضیلت بهترین امت می شمارد.»<br/>محمد شعبانی افزود: «امربه معروف و نهی از منکر بر تک تک ما امری واجب است و اگر این فریضه الهی به طور شایسته عملی نشود، چه بسا اثر معکوس خواهد گذاشت و از مهم ترین آداب امربه معروف و نهی از منکر حسن برخورد است.»<br/>رئیس دانشگاه آزاد اسلامی واحد زرقان بر لزوم انجام شایسته و صحیح امربه معروف و نهی از منکر و نقش آن بر زندگی فردی و اجتماعی تأکید کرد. <br/>به گزارش آنا، این کارگاه به همت معاونت فرهنگی دانشجویی و دفتر توانمندسازی و آموزش های کاربردی دانشگاه آزاد اسلامی واحد زرقان به منظور آشنایی استادان و کارمندان این واحد دانشگاهی با مراحل و روش های این واجب دینی و اهمیت و نقش آن در سلامت جامعه برگزار شد.</p>
    </article>
  </body>
</html>