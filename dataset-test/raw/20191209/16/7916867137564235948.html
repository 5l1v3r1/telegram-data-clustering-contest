<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-135423-doncicius-mete-akmeneli-i-savo-darza-turiu-buti-ramesnis-su-teisejais.html"/>
    <meta property="og:site_name" content="basketnews.lt"/>
    <meta property="article:published_time" content="2019-12-09T16:13:00+00:00"/>
    <meta property="og:title" content="Dončičius metė akmenėlį į savo daržą: „Turiu būti ramesnis su teisėjais“"/>
    <meta property="og:description" content="Dalaso „Mavericks“ lyderis Luka Dončičius po pralaimėtų rungtynių Sakramento „Kings“ pripažino, jog į teisėjų sprendimus jis reaguoja pernelyg karštai. Mačo su „Kings“ pabaigoje, rezultatai esant 106:108 teisėjai nusprendė neskirti pražangos prieš slovėną, kuris būtų galėjęs išlyginti rezultatą. Nuskambėjus finalinei sirenai Dončičius puolė prie teisėjų bei bandė jiems įrodyti savo tiesą. Pirmajame kėlinyje „Mavs“ ..."/>
  </head>
  <body>
    <article>
      <h1>Dončičius metė akmenėlį į savo daržą: „Turiu būti ramesnis su teisėjais“</h1>
      <address>
        <time datetime="2019-12-09T16:13:00+00:00">09 Dec 2019, 16:13</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-208841-any1000x1000.jpg">
          <img src="https://www.basketnews.lt/paveikslelis-208841-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Dalaso „Mavericks“ lyderis Luka Dončičius po pralaimėtų rungtynių Sakramento „Kings“ pripažino, jog į teisėjų sprendimus jis reaguoja pernelyg karštai.</p>
      <p>Mačo su „Kings“ pabaigoje, rezultatai esant 106:108 teisėjai nusprendė neskirti pražangos prieš slovėną, kuris būtų galėjęs išlyginti rezultatą. Nuskambėjus finalinei sirenai Dončičius puolė prie teisėjų bei bandė jiems įrodyti savo tiesą.</p>
      <p>Pirmajame kėlinyje „Mavs“ lyderiui taip pat buvo skirta techninė pražanga – jau trečioji šiame sezone. Dvi iš jų buvo skirtos per pastaruosius tris susitikimus.</p>
      <p>„Žinoma (turėčiau būti ramesnis). Visa to priežastis yra ta, jog jaučiu didelę aistrą žaidimui. Noriu laimėti ir kartais prarandu savitvardą, nes visada noriu laimėti. Mėgstu varžytis. Galite paklausti mano šeimos. Kad ir kas bebūtų, aš visada varžausi. Bet taip, turiu padirbėti ties reakcija į arbitrų sprendimus“, – sakė Dončičius.</p>
      <p>Savo auklėtiniui savotiškai pritarė ir vyriausiasis treneris Rickas Carlisle‘as, tačiau šis nuo platesnių komentarų apie teisėjavimą susilaikė.</p>
      <p>„Netreniruoju savo komandos per žiniasklaidą. Tiesiog savo darbą atlieku ne tokiais metodais. Luka yra vyrukas, kuris sugeria daug smūgių. 11 metų praleidau su Dirku Nowitzki, kuris taip pat nuolatos buvo talžomas bei buvo bandomas paveikti visais kitais įmanomais būdais.</p>
      <p>Visi esantys lygoje bando tą patį daryti su Dončičiu. Jis kietas vyrukas ir gali su tuo susitvarkyti, bet kuomet jis ateina ant suolelio ir ant jo rankų matau įdrėskimus bei kraujo žymes, žinau, kad kažkas yra ne taip“, – sakė strategas.</p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-107059-any100x100.jpg"/>
      </figure>
      <p>78% 19,7</p>
      <figure>
        <img src="https://www.basketnews.lt/paveikslelis-161333-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/59-nacionaline-krepsinio-asociacija/statistika.html">19,7</a></li>
        <li>Taiklumas: <a href="https://www.basketnews.lt/lygos/59-nacionaline-krepsinio-asociacija/statistika.html">78,0%</a></li>
        <li>Vieta lygoje: <a href="https://www.basketnews.lt/lygos/59-nacionaline-krepsinio-asociacija/statistika.html">7</a></li>
        <li>Geriausias pasiekimas: <a href="https://www.basketnews.lt/rungtynes/ziureti/83467-phoenix-suns-dallas-mavericks.html">33</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/83411-dallas-mavericks-cleveland-cavaliers.html">7</a></li>
        <li>Daugiausia pataiko: <a href="https://www.basketnews.lt/zaidejai/18340-luka-doncic.html">Luka Doncic</a></li>
      </ul>
    </article>
  </body>
</html>