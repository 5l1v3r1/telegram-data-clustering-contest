<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813706/%D8%B3%D8%B1%D9%BE%D8%B1%D8%B3%D8%AA-%D8%AC%D8%AF%DB%8C%D8%AF-%D8%AF%D8%A7%D9%86%D8%B4%DA%AF%D8%A7%D9%87-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C-%D9%82%D8%B2%D9%88%DB%8C%D9%86-%D9%85%D9%86%D8%B5%D9%88%D8%A8-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-12-09T16:06:15+00:00"/>
    <meta property="og:title" content="سرپرست جدید دانشگاه علوم پزشکی قزوین منصوب شد"/>
    <meta property="og:description" content="ایسنا/قزوین وزیر بهداشت، درمان و آموزش پزشکی در حکمی «پیمان نامدار» را به‌عنوان سرپرست دانشگاه علوم پزشکی و خدمات بهداشتی درمانی قزوین منصوب کرد."/>
  </head>
  <body>
    <article>
      <h1>سرپرست جدید دانشگاه علوم پزشکی قزوین منصوب شد</h1>
      <address><time datetime="2019-12-09T16:06:15+00:00">09 Dec 2019, 16:06</time> by <a rel="author">آرزو یارکه سلخوری</a></address>
      <p>ایسنا/قزوین وزیر بهداشت، درمان و آموزش پزشکی در حکمی «پیمان نامدار» را به‌عنوان سرپرست دانشگاه علوم پزشکی و خدمات بهداشتی درمانی قزوین منصوب کرد.</p>
      <p>طی حکمی از سوی وزیر بهداشت «پیمان نامدار» به‌عنوان سرپرست دانشگاه علوم پزشکی قزوین معرفی و از تلاش «منوچهر مهرام» قدردانی شد.</p>
      <p>در این حکم آمده است:</p>
      <p>جناب آقای دکتر پیمان نامدار</p>
      <p>عضو محترم دانشگاه علوم پزشکی و خدمات بهداشتی درمانی قزوین</p>
      <p>با عنایت به سوابق و تجربیات جنابعالی به‌موجب این ابلاغ به سمت سرپرست دانشگاه علوم پزشکی و خدمات بهداشتی درمانی قزوین منصوب می‌شوید تا با اتکال به خداوند متعال و استفاده از ظرفیت‌های موجود و به‌کارگیری افراد متعهد و دلسوز و توجه ویژه به اساتید، دانشجویان، همکاران تلاشگر در راستای تکریم این قشر ارزشمند و ارائه خدمات متعالی در حوزه سلامت و ارتقاء آموزش و پژوهش و تعالی فرهنگی و اجتماعی دانشگاه و جامعه اهتمام لازم را بنمایید.</p>
      <p>امید است به یاری پروردگار متعال در انجام شایسته وظایف محوله با رعایت قانون‌مداری، اعتدال‌گرایی و منشور اخلاقی دولت تدبیر و امید موفق و مؤید باشید.</p>
      <p>به گزارش ایسنا، پیمان نامدار متخصص طب اورژانس، ریاست مرکز مدیریت حوادث و فوریت‌های پزشکی استان قزوین را از سال  ۱۳۹۳ برعهده داشت و پیش از آن در سمت‌های معاون درمانی بیمارستان بوعلی سینای قزوین و مسئول مرکز بهداشتی درمانی ارداق را برعهده داشت. منوچهر مهرام از مرداد ۹۳ تصدی دانشگاه علوم پزشکی قزوین را برعهده داشت.</p>
      <p>وزیر بهداشت همچنین در پیامی از خدمات دکتر منوچهر مهرام در دوران تصدی ریاست دانشگاه علوم پزشکی و خدمات بهداشتی درمانی قزوین قدردانی کرد.</p>
      <p> انتهای پیام</p>
    </article>
  </body>
</html>