<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/12/09/za-po-chist-vyzduh-gerb-sys-zakon-sreshtu-gorene-na-bokluk.432384"/>
    <meta property="og:site_name" content="Dnes.bg"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="За по-чист въздух: ГЕРБ със закон срещу горене на боклук"/>
    <meta property="og:description" content="Фандъкова и инициативен комитет са поискали промяна на закона | Dnes.bg"/>
  </head>
  <body>
    <article>
      <h1>За по-чист въздух: ГЕРБ със закон срещу горене на боклук</h1>
      <h2>Фандъкова и инициативен комитет са поискали промяна на закона</h2>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Група депутати от ГЕРБ ще внесат утре предложение за закон, който ще предвижда санкции срещу горене на отпадъци, обяви столичният кмет Йорданка Фандъкова. Целта на мерките е намаляването на концентрацията на фини прахови частици във въздуха и по-малко замърсяване.</p>
      <p>"В последните дни има значителни превишения, а най-големите превишенията бяха вчера вечерта. Ясно е, че не трафикът е виновен за тях, а отоплението с твърдо битово гориво и горенето на отпадъците", посочи Фандъкова, цитирана от Фокус.</p>
      <p>Тя припомни, че Столичната община е стартирала проект за безплатна подмяна на отоплението с твърдо гориво с по-екологично такова. Фандъкова аперила хората, които се отопляват с дърва и въглища, да се включат в проектите.</p>
      <p>"В същото време горенето на отпадъци е също голям проблем в някои райони като "Красна поляна". Това е голям бич за хората там, затова поисках и в последните месеци се работеше в Народното събрание да приемат инкриминирането на горенето на отпадъци, защото само за последната седмица са направени над 60 проверки за горене на отпадъци на открито, съставени са над 20 акта, но сами по себе си те не вършат никаква работа", посочи Фандъкова.</p>
      <p>Заедно с инициативния комитет в "Красна поляна" поискахме тази промяна и утре група народни представители от ГЕРБ ще внесат искането ми за промяна на закона, за да може да има по-сериозни, по-строги санкции, така че да не може да се горят отпадъци и това да стане престъпление", коментира още Йорданка Фандъкова.</p>
      <related>
        <h4>Още по темата</h4>
        <a href="https://www.dnes.bg/sofia/2019/12/09/boris-bonev-metene-na-stolicata-s-metli-v-xxi-vek-e-absurdno.432302"/>
        <a href="https://www.dnes.bg/obshtestvo/2019/12/06/vyzduhyt-v-cialata-strana-otnovo-zamyrsen.432038"/>
      </related>
    </article>
  </body>
</html>