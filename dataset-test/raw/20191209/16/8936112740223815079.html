<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/inter-mediolan-barcelona-leo-messi-nie-zagra-mecz-6-kolejki-ligi-mistrzow,991858.html"/>
    <meta property="og:site_name" content="TVN24"/>
    <meta property="article:published_time" content="2019-12-09T16:22:00+00:00"/>
    <meta property="og:title" content="Barcelona ułatwia zadanie Interowi. Messiego do Mediolanu nie zabiera"/>
    <meta property="og:description" content="Barcelona bez Lionela Messiego w Mediolanie. Argentyńczyk nie znalazł się w kadrze na mecz 6. kolejki fazy grupowej Ligi Mistrzów z Interem."/>
  </head>
  <body>
    <article>
      <h1>Barcelona ułatwia zadanie Interowi. Messiego do Mediolanu nie zabiera</h1>
      <address>
        <time datetime="2019-12-09T16:22:00+00:00">09 Dec 2019, 16:22</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/4b54f7f4-f2f1-490f-8294-d48ec9abdb68.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/03e7d2ebec1e820ac34d054df7e68f48/f6f48575-bbfa-400c-a5a1-0da5031666f7-480p.mp4"/>
          <figcaption>Inter szykuje się na widowisko z Barceloną</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b432f34c5a997c8e7c806a895ecc5e25/0702771b-68e7-4c26-a72d-e0ec59dd3a62-480p.mp4"/>
          <figcaption>Manchester United - FC Barcelona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/73b303b7-18a2-4041-acc5-8cc351654bcd-480p.mp4"/>
          <figcaption>Athletic pokonał FC Barcelona 1:0</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/7c71953c-ad4b-4dd9-842e-82b72c494852-480p.mp4"/>
          <figcaption>FC Barcelona - Villarreal w 6. kolejce Primera Division</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e61112be-e732-4c45-a12f-cfc9a2a93d2f-480p.mp4"/>
          <figcaption>Lionel Messi w Izraelu</figcaption>
        </figure>
        <figcaption>Lionela Messiego zabraknie w starciu z Interem Foto: Getty Images | Video: Eurosport</figcaption>
      </slideshow>
      <h3>Barcelona bez Lionela Messiego w Mediolanie. Argentyńczyk nie znalazł się w kadrze na mecz 6. kolejki fazy grupowej Ligi Mistrzów z Interem.</h3>
      <p>Ernesto Valverde ogłosił listę w poniedziałek po południu. Oprócz Messiego zabrakło na niej Sergiego Roberto i Gerarda Pique, którym trener także chce dać odpocząć oraz kontuzjowanych: Ousmany Dembele, Nelsona Semedo, Arthura i Jordiego Alby.</p>
      <related>
        <a href="https://eurosport.tvn24.pl/pilka-nozna,105/ma-38-lat-i-wciaz-czaruje-joaquin-pobil-rekord-legendy-realu,991679.html"/>
      </related>
      <p>Decyzja szkoleniowca o pozostawieniu w domu czołowych graczy nie jest zaskoczeniem. Na kolejkę przed końcem rozgrywek zespół przez niego prowadzony jest już pewny awansu, i to z pierwszego miejsca. Hiszpan oszczędza całą trójką przed ważnym ligowymi meczami z Realem Sociedad i Realem Madryt.</p>
      <p>Z takiego obrotu sprawy Inter musi być zadowolony. W tej edycji Ligi Mistrzów być może Messi nie czarował, bo zdobył zaledwie dwie bramki w pięciu meczach, ale ostatnio jest w wyśmienitej formie, co potwierdził hat-trickiem w ligowym meczu z Mallorcą (5:2).</p>
      <h3>Inter ma komfort</h3>
      <p>Włoska drużyna wciąż musi bić się o awans z Borussią Dortmund. Obie ekipy mają tyle samo punktów. W ostatniej kolejce niemiecki zespół zagra u siebie ze Slavią Praga. Rywala ma łatwiejszego, ale to mediolańczycy są obecnie na drugim miejscu, dzięki lepszemu bilansowi bezpośrednich spotkań z Borussią (wygrana u siebie 2:0 i porażka na wyjeździe 2:3).</p>
      <p>Autor: TG / Źródło: eurosport.pl</p>
    </article>
  </body>
</html>