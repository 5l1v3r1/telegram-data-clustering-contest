<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/evropa/334/a/skandinavski-zastrahovatel-chisti-portfolioto-si-ot-izkopaemi-goriva-294639/"/>
    <meta property="og:site_name" content="Investor.bg"/>
    <meta property="article:published_time" content="2019-12-09T16:20:00+00:00"/>
    <meta property="og:title" content="Скандинавски застраховател чисти портфолиото си от изкопаеми горива"/>
    <meta property="og:description" content="През последните седмици компанията премахна активи за 9 млрд. крони, за да се съобрази с новите правила"/>
  </head>
  <body>
    <article>
      <h1>Скандинавски застраховател чисти портфолиото си от изкопаеми горива</h1>
      <h2>През последните седмици компанията премахна активи за 9 млрд. крони, за да се съобрази с новите правила</h2>
      <address><time datetime="2019-12-09T16:20:00+00:00">09 Dec 2019, 16:20</time> by <a rel="author">Аспарух Илиев</a></address>
      <p>Застрахователното дружество Storebrand ASA “почиства“ всичките си активи, управлявани от своето звено в Швеция, от проекти и компании, свързани с изкопаеми горива, съобщава Bloomberg.</p>
      <p>Това е последният и най-актуален пример за мащабния процес, който протича сред дружествата за управление на капитал, реагиращи на опасенията относно изменението на климата.</p>
      <p>Storebrand, която е най-голямата компания за животозастраховане в Норвегия, вече обеща да загърби напълно въглищата и е поредното дружество, което се е прицелило към въглероден неутралитет до 2050 г.</p>
      <p>Решението на Storebrand означава, че SPP Fonder AB, която управлява активи за 230 млрд. крони (24 млрд. долара) вече не разполага с дялове в компании, които произвеждат или разпространяват изкопаеми енергийни източници, или дружества, свързани директно с тези отрасли, като доставчиците на петролни услуги, посочват от Storebrand в съобщение по електронната поща.</p>
      <p>През последните седмици компанията премахна активи за 9 млрд. крони, за да се съобрази с новите правила.</p>
      <p>В резултат на това Storebrand вече разполага с около една трета от предишните си активи, или общо 29 млрд. долара, като сред тях вече няма такива, свързани с въглеводородите.</p>
      <p>Скандинавските страни водят в процеса на приспособяването на финансовата индустрия към борбата срещу климатичните промени. През тази година Норвегия затегна допълнително ограниченията за инвестиции във въглищната промишленост за своя богат суверенен фонд, най-големият в света с активи за 1,1 трлн. долара, решавайки да изключи производителите на суров петрол.</p>
      <p>
        <i>По статията работиха: <a href="https://www.investor.bg/evropa/334/a/skandinavski-zastrahovatel-chisti-portfolioto-si-ot-izkopaemi-goriva-294639/znvygb:nfcnehu.vyvri@vairfgbe.ot">Аспарух Илиев</a>, редактор <a href="https://www.investor.bg/evropa/334/a/skandinavski-zastrahovatel-chisti-portfolioto-si-ot-izkopaemi-goriva-294639/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/evropa/334/a/norvejkiiat-suverenen-fond-izostavi-kompaniiata-g4s-zaradi-zloupotreba-s-rabotnici-293210/"/>
        <a href="https://www.investor.bg/evropa/334/a/norvejkiiat-suverenen-fond-shte-premahne-ot-portfeila-si-obligacii-ot-deset-strani-280145/"/>
      </related>
      <related>
        <a href="https://www.investor.bg/evropa/334/a/georgi-rachev-evropa-shte-se-samoubie-ako-deistva-sama-v-nasoka-klimatichnite-promeni-294582/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/vyzobnoviaemata-energiia-ne-moje-da-kompensira-narastvashtata-nujda-ot-izkopaemi-goriva-294408/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/prehodyt-kym-nuleva-vyglerodnata-ikonomika-shte-e-truden-za-bylgariia-294387/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/drugi/338/a/oon-emisiite-na-parnikovi-gazove-dostigat-rekordni-niva-prez-2018-g-293953/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/eib-tyrsi-kompromisno-reshenie-za-izkopaemite-goriva-predi-reshavashtiia-vot-293059/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/total-se-otkazva-ot-amerikanskoto-petrolno-lobi-sreshtu-politikata-za-klimata-292849/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/zastrahovatelite-s-bruten-premien-prihod-ot-14-mlrd-lv-v-kraia-na-iuli-290369/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/sys-7-se-uvelichavat-sredstvata-upravliavani-ot-zastrahovatelite-samo-za-godina-288996/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/rumen-draganov-turisti-spekulirat-za-da-poluchat-kompensacii-283905/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>