<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/cheerleaders-maastricht-op-weg-naar-ek"/>
    <meta property="og:site_name" content="1limburg"/>
    <meta property="article:published_time" content="2019-12-09T16:40:15+00:00"/>
    <meta property="og:title" content="Cheerleaders Maastricht op weg naar EK"/>
    <meta property="og:description" content="Het team van cheerleaders van de Universiteit Maastricht gaat volgend jaar naar het EK in Italië."/>
  </head>
  <body>
    <article>
      <h1>Cheerleaders Maastricht op weg naar EK</h1>
      <h2>Het team van cheerleaders van de Universiteit Maastricht gaat volgend jaar naar het EK in Italië.</h2>
      <address><time datetime="2019-12-09T16:40:15+00:00">09 Dec 2019, 16:40</time> by <a rel="author">Kim Langeslag</a></address>
      <slideshow>
        <figure>
          <img src="https://www.1limburg.nl/sites/default/files/public/styles/media-paragraph/public/679545.jpg?itok=GGF-MtSl"/>
          <figcaption>
            <cite>Foto: L1 (Kim Langeslag)</cite>
          </figcaption>
        </figure>
        <figure>
          <img src="https://www.1limburg.nl/sites/default/files/public/styles/media-paragraph/public/679558.jpg?itok=gy6tTBWR"/>
          <figcaption>
            <cite>Foto: L1 (Kim Langeslag)</cite>
          </figcaption>
        </figure>
        <figure>
          <img src="https://www.1limburg.nl/sites/default/files/public/styles/media-paragraph/public/679556.jpg?itok=DQydIOGc"/>
          <figcaption>
            <cite>Foto: L1 (Kim Langeslag)</cite>
          </figcaption>
        </figure>
      </slideshow>
      <p>De cheerleaders gaven maandag alvast een demonstratie voor het publiek in de sporthal van de universiteit.</p>
      <p><b>Populair<br/></b>De sport is populair in Maastricht. Zo heeft de school twee grote teams van elk dertig sporters en worden er aan het begin van het academisch jaar audities gehouden om het team samen te stellen. Net zoals in Amerika.</p>
      <p><b>Zelfstandige sport<br/></b>De meeste mensen kennen het 'cheerleaden' van Amerikaanse sporten, zoals American football of basketbal. In Amerika komt het team dan in de pauze het veld op om het publiek vermaken. In Maastricht gaat het er heel anders aan toe. Cheerleader Eline Verstappen: "Wij zijn een op zichzelf staande sport. Wij komen niet in de pauze van een andere sport optreden. Ook ligt de nadruk op acrobatiek, stunts en turnoefeningen en niet zo zeer op het vermaken van het publiek."</p>
      <p><b>Demonstratie<br/></b>In de grote hal van de universiteit geven beide teams een spectaculaire demonstratie voor de vele fans. De lichtgewichtjes vliegen behendig door de lucht en worden opgevangen door de mannen die met hun kracht zorgen voor veel zweefelementen.</p>
      <p><b>Bijzonder<br/></b>Maastricht is een van de weinige universiteiten met een eigen cheerleadingploeg. Daarom doet één team mee in de Duitse competitie. In deze groep zijn 14 nationaliteiten vertegenwoordigd. Het andere team richt zich meer op het EK dat volgend jaar juli in Verona wordt gehouden.</p>
    </article>
  </body>
</html>