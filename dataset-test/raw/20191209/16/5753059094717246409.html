<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/12/09/news/roma_autista_atac_preso_a_pugni_da_un_gruppo_di_ragazzi-243019050/"/>
    <meta property="og:site_name" content="Repubblica.it"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Roma, autista Atac preso a pugni da un gruppo di ragazzi"/>
    <meta property="og:description" content="L'uomo alla guida di un bus della linea 301 si trovava in via Nemea quando ha rimproverato un gruppo di passeggeri che per tutta risposta lo hanno aggredito"/>
  </head>
  <body>
    <article>
      <h1>Roma, autista Atac preso a pugni da un gruppo di ragazzi</h1>
      <h2>L'uomo alla guida di un bus della linea 301 si trovava in via Nemea quando ha rimproverato un gruppo di passeggeri che per tutta risposta lo hanno aggredito</h2>
      <address>
        <time datetime="2019-12-09T16:18:00+00:00">09 Dec 2019, 16:18</time>
      </address>
      <p>E' stato preso a pugni da un gruppo di almeno tre ragazzi che aveva invitato a non fare chiasso sull'autobus. Vittima dell'aggressione, avvenuta sabato scorso poco dopo le 22 di sera, un autista della linea 301 dell'Atac. L'uomo si trovava in via Nemea, a Roma, quando ha fermato la vettura per dire ai ragazzi di non fare troppa confusione.</p>
      <figure>
        <iframe data-src="https://twitter.com/virginiaraggi/status/1204039508913786880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Per tutta risposta i giovani lo hanno aggredito fuggendo poi a piedi in direzione di via degli Orti della Farnesina. Sul posto una volante e gli agenti del commissariato Villa Glori che indagano per rintracciare gli aggressori. L'autista ha riportato una contusione al labbro. "Un'orrenda aggressione nei confronti di un autista Atac: è stato accerchiato e preso a pugni. Un atto criminale. Piena vicinanza e solidarietà al nostro dipendente. Partite le indagini per individuare e punire i responsabili. Roma non tollera la violenza", scrive su Twitter il sindaco della Capitale, Virginia Raggi.<br/><br/>Solo la scorsa settimana <a href="https://roma.repubblica.it/cronaca/2019/12/04/news/roma_sveglia_ragazzo_che_dorme_su_bus_autista_preso_a_pugni_in_faccia-242559710/">un altro autista era stato aggredito al capolinea</a> del mezzo che guidava per aver svegliato un passeggero.</p>
    </article>
  </body>
</html>