<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-hiszpanski-dziennik-ostrzega-isis-zacheca-do-zamachu-terrory,nId,3378961"/>
    <meta property="og:site_name" content="RMF24"/>
    <meta property="article:published_time" content="2019-12-09T16:30:14+00:00"/>
    <meta property="og:title" content="Hiszpański dziennik ostrzega: ISIS zachęca do zamachu terrorystycznego na jarmark bożonarodzeniowy"/>
    <meta property="og:description" content="​Wydawany w Madrycie dziennik &quot;La Razon&quot; ostrzega przed możliwym atakiem terrorystycznym. Celem ataku miałby być jeden z licznych jarmarków bożonarodzeniowych, jakie odbywają się na terenie Hiszpanii. Gazeta powołuje się na komunikaty kierowane przez jedną z organizacji dżihadystycznych."/>
  </head>
  <body>
    <article>
      <h1>Hiszpański dziennik ostrzega: ISIS zachęca do zamachu terrorystycznego na jarmark bożonarodzeniowy</h1>
      <address><time datetime="2019-12-09T16:30:14+00:00">09 Dec 2019, 16:30</time> by <a rel="author" href="https://www.rmf24.pl/tylko-w-rmf24/justyna-lasota-krawczyk" target="_blank">Justyna Lasota-Krawczyk</a></address>
      <p>
        <b>​Wydawany w Madrycie dziennik "La Razon" ostrzega przed możliwym atakiem terrorystycznym. Celem ataku miałby być jeden z licznych jarmarków bożonarodzeniowych, jakie odbywają się na terenie Hiszpanii. Gazeta powołuje się na komunikaty kierowane przez jedną z organizacji dżihadystycznych.</b>
      </p>
      <figure>
        <img src="https://i.iplsc.com/zdjecie-ilustracyjne/0009GBE9OHDEVBVG-C123-F4.png"/>
        <figcaption>Zdjęcie ilustracyjne<cite>/Pixabay</cite></figcaption>
      </figure>
      <p>Według hiszpańskiej gazety - w ostatnich dniach w zaszyfrowanych komunikatach wysyłanych do radykalnych muzułmanów trafił <b>film zachęcający islamistów do podjęcia ataku w związku ze świętami Bożego Narodzenia</b>.<br/><br/>Trwający pół minuty <b>film został przygotowany przez powiązaną z ISIS organizację</b> Al Andaluzia Muntasir. Powołując się na źródła w hiszpańskich służbach dziennik twierdzi, że <b>materiał jest wezwaniem do przeprowadzenia ataku</b> na jeden z licznych w tym kraju jarmarków bożonarodzeniowych.</p>
      <h4>Zachęta do realizowania dżihadu</h4>
      <p>Przy stanowiącym element filmu wizerunku Trzech Króli dżihadyści napisali, że “od czasów proroków <b>wrogowie Allaha próbowali zgasić jego światło</b>, ale nie zdołali". Dżihadyści umieścili też zachętę do robienia “dobrych uczynków".<br/><br/>“Zachęcamy was abyście w najlepszy możliwy sposób realizowali dżihad, ucząc prawdy i atakując tyranów (...) tak, aby zginęli" - napisali autorzy filmu przy zdjęciach grupy uzbrojonych bojowników islamskich.<br/><br/>Według hiszpańskich służb <b>komunikat zawarty w filmie dotyczy możliwego zamachu na terenie Hiszpanii</b>. Wskazówką dla terrorystów jest umieszczony w materiale wizerunek hiszpańskiego samochodu policyjnego. Film kończy się pytaniem “I na co jeszcze czekasz?".<br/><br/>Opublikowany przez "La Razon" film to kolejny w ostatnich miesiącach materiał zachęcający dżihadystów do podejmowania ataków terrorystycznych na terenie Hiszpanii. Podobny dokument pojawił się w internecie w kwietniu br., krótko przed ujęciem dwóch Marokańczyków, <b>którzy planowali zamach bombowy na jedną z procesji</b> podczas uroczystości Wielkiego Tygodnia w Sewilli.<br/><br/>4 grudnia br. <b>służby Hiszpanii i Maroka rozbiły działającą na terenie obu krajów komórkę ISIS</b>. We wspólnej akcji ujęto czterech członków powiązanej z Państwem Islamskim grupy, w tym jej przywódcę.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-zbrodnia-w-zabkowicach-slaskich-18-latek-zabil-rodzicow-i-sw%2CnId%2C3378689%3Fparametr%3Dembed_linki">Zbrodnia w Ząbkowicach Śląskich. 18-latek zabił rodziców i swojego brata</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-wybuch-w-szczyrku-jest-zwiazek-miedzy-eksplozja-i-pracami-bu%2CnId%2C3378837%3Fparametr%3Dembed_linki">Wybuch w Szczyrku. Jest związek między eksplozją i pracami budowlanymi</a>
        </li>
      </ul>
    </article>
  </body>
</html>