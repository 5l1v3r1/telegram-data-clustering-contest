<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Medycyna-i-zdrowie/312099924-Lars-Fruergaard-Jorgensen-Dwie-trzecie-chorych-na-cukrzyce-mieszka-w-miastach.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-12-09T16:55:00+00:00"/>
    <meta property="og:title" content="Lars Fruergaard Jorgensen: Dwie trzecie chorych na cukrzycę mieszka w miastach"/>
    <meta property="og:description" content="Aż dwie trzecie chorych na cukrzycę mieszka w miastach – mówi Lars Fruergaard Jorgensen, prezes firmy farmaceutycznej Novo Nordisk."/>
  </head>
  <body>
    <article>
      <h1>Lars Fruergaard Jorgensen: Dwie trzecie chorych na cukrzycę mieszka w miastach</h1>
      <address><time datetime="2019-12-09T16:55:00+00:00">09 Dec 2019, 16:55</time> by <a rel="author">Marcin Piasecki</a></address>
      <p>
        <b>Aż dwie trzecie chorych na cukrzycę mieszka w miastach – mówi Lars Fruergaard Jorgensen, prezes firmy farmaceutycznej Novo Nordisk.</b>
      </p>
      <p>
        <b>Mówi się, że cukrzyca jest epidemią XXI w. Skąd taki wzrost zachorowań?</b>
      </p>
      <p>Dawniej, aby zdobyć pożywienie, pracowaliśmy wiele godzin. Obecnie musimy na nie pracować niecałą godzinę. Nasze ciała nie są dostosowane do takiego trybu życia. W rezultacie coraz więcej ludzi ma nadwagę, co często prowadzi do cukrzycy.</p>
      <p>
        <b>Czy cukrzycy typu 2 można zapobiegać?</b>
      </p>
      <p>Zdecydowanie tak. Liczba chorych na cukrzycę typu 2 wzrasta. W Polsce jest to już 3 miliony. Z tego powodu uruchamiamy w Warszawie program profilaktyczny Cities Changing Diabetes. Prowadzimy go na całym świecie.</p>
      <p>
        <b>Program jest adresowany do mieszkańców miast?</b>
      </p>
      <p>Tak, bo aż dwie trzecie chorujących na cukrzycę mieszka właśnie w nich. Aby ograniczyć zachorowalność na cukrzycę, należy skupić działania na miastach, gdyż tam choroba występuje najczęściej.</p>
      <p>
        <b>Ile miast bierze udział w tym programie?</b>
      </p>
      <p>Obecnie uczestniczy w nim 25 miast z całego świata, w których mieszka 150 milionów ludzi. Celem naszego programu jest zmiana tego, jak miasta są budowane i zarządzane, jak w nich żyjemy. Zmiany te wpłyną na nasz tryb życia i tym samym ograniczą zachorowalność na cukrzycę.</p>
      <p>
        <b>Co to oznacza w praktyce?</b>
      </p>
      <p>Na przykład duże amerykańskie miasta zaczynają budować ścieżki rowerowe. Houston jest zbudowane z myślą o przemieszczaniu się wyłącznie samochodami. Natomiast ścieżki rowerowe umożliwiają poruszanie się po mieście rowerem, co jest formą aktywności fizycznej. To jeden z przykładów projektów, które zmieniają tryb życia w miastach.</p>
      <p>
        <b>W jaki sposób takie programy są wdrażane?</b>
      </p>
      <p>Wspólnie z University College London i Steno Diabetes Centre, wiodącym ośrodkiem leczącym cukrzycę, opracowaliśmy następujące podejście. Wdrożenie rozpoczynamy od badań, które mają zdefiniować czynniki sprzyjające w danym mieście zachorowalności na cukrzycę. Pomaga nam to określić, na czym mamy się skupić. Następnie mobilizujemy interesariuszy i lokalnych aktywistów, aby zajęli się tymi problemami.</p>
      <p>
        <b>Czy to skuteczne podejście?</b>
      </p>
      <p>Tak. W tego typu inicjatywach wyniki można ocenić dopiero po latach. Musimy kontynuowac? nasz program, poniewaz? na cukrzyce? obecnie choruje 400 miliono?w ludzi na s?wiecie. Prognozy wskazuja?, z?e w cia?gu 25 lat ta liczba wzros?nie o kolejne 300 miliono?w. Musimy więc działać już teraz, aby temu zapobiec. Opieka zdrowotna nie podoła leczeniu takiej liczby chorych.</p>
      <p>
        <b>Jak pan ocenia potencjał Polski w opracowywaniu leków przeciw cukrzycy?</b>
      </p>
      <p>Polska jest dla nas strategicznym miejscem w regionie do prowadzenia badań klinicznych. Mamy tu dostęp do specjalistów i nowoczesnych klinik. Wiemy też o planowanym przez rząd rozwoju badań klinicznych w Polsce. Prowadzimy już w kraju takie badania i chwalimy sobie ich jakość.</p>
    </article>
  </body>
</html>