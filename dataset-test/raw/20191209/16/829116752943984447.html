<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191209-okollel-utotte-hatba-rugta-es-oralis-szexre-kenyszeritette-volt-elettarsat-egy-dabasi-ferfi.html"/>
    <meta property="og:site_name" content="Origo"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="Megverte és szexre kényszerítette volt élettársát egy dabasi férfi"/>
    <meta property="og:description" content="Puszta kézzel, fazékkal és késsel is bántotta a nőt."/>
  </head>
  <body>
    <article>
      <h1>Megverte és szexre kényszerítette volt élettársát egy dabasi férfi</h1>
      <address><time datetime="2019-12-09T16:18:00+00:00">09 Dec 2019, 16:18</time> by <a rel="author">Origo</a></address>
      <p>
        <b>Ököllel ütötte, hátba rúgta és orális szexre kényszerítette volt élettársát egy dabasi férfi. </b>
      </p>
      <p>A férfi Németországban dolgozott, ahonnan hazajött pár napra júniusban. Ez idő alatt a volt élettársa  – akivel közös gyerekeik is voltak – dabasi otthonában lakott, de ezután sem akart elköltözni onnan és július elején részegen ment haza. Számon kérte a nőt, hogy hol van a vacsorája, aztán többször is pofon vágta, majd</p>
      <aside>a hajánál fogva a földre nyomta, elővette a nemi szervét, és arra akarta kényszeríteni a nőt, hogy orálisan elégítse ki. Mivel a nő erre nem volt hajlandó, ököllel kétszer fejbe verte a férfi az áldozatot, aki végül félelmében megtette, amit a férfi követelt.</aside>
      <p>Ennek ellenére a férfi a folytatta, amit elkezdett.</p>
      <p>
        <mark>Fejbe vágta egy fazékkal, aztán egy konyhakéssel megvágta az arcát, miközben azt kiabálta neki, hogy „elvágom a torkodat!".</mark>
      </p>
      <p>A nő elindult a fürdőszobába, hogy lemossa az arcáról a vért, de a férfi utána ment és úgy hátba rúgta, hogy a volt élettársa beleesett a kádba.</p>
      <aside>Aztán odalépett hozzá, kihúzta a kádból, majd ököllel homlokon ütötte és kirohant a házból az utcára.</aside>
      <p>A nő hívta a rendőröséget. Elfogták a férfit, a bíróság pedig elrendelte a letartóztatását. Az <a href="http://ugyeszseg.hu/megverte-es-szexualis-cselekmenyre-kenyszeritette-volt-elettarsat/">ügyészség</a> vádat emelt a férfi ellen. </p>
    </article>
  </body>
</html>