<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818219"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T16:26:00+00:00"/>
    <meta property="og:title" content="Черишев ще липсва в сблъсъка с Аякс"/>
    <meta property="og:description" content="Полузащитникът на Валенсия Денис Черишев ще пропусне мача от последния кръг на груповата фаза на Шампионската лига срещу Аякс. Руснакът не влезе в ..."/>
  </head>
  <body>
    <article>
      <h1>Черишев ще липсва в сблъсъка с Аякс</h1>
      <address><time datetime="2019-12-09T16:26:00+00:00">09 Dec 2019, 16:26</time> by <a rel="author">SPORTAL.BG</a></address>
      <p>Полузащитникът на <a href="https://www.sportal.bg/statistics_team_news.php?champ=4&amp;team=127">Валенсия</a> <a href="https://www.sportal.bg/statistics_player.php?team=127&amp;player=13076&amp;champ=4">Денис Черишев</a> ще пропусне мача от последния кръг на груповата фаза на Шампионската лига срещу <a href="https://www.sportal.bg/statistics_team_news.php?champ=29&amp;team=507">Аякс</a>. Руснакът не влезе в групата за тази среща, съобщиха от клуба. На 5 ноември 28-годишният халф получи мускулна травма при домакинската победа над <a href="https://www.sportal.bg/statistics_team_news.php?champ=6&amp;team=80">Лил</a> (4:1).<br/><br/>На 3 декември той възобнови тренировки с групата, но явно още не е напълно готов. През този сезон Черишев записа 12 мача за Валенсия, вкара два гола и даде една асистенция. На сметката му има три мача за руския национален отбор, в които има два отбелязани гола и две асистенции.</p>
    </article>
  </body>
</html>