<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957913"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T16:04:00+00:00"/>
    <meta property="og:title" content="Окончателно: Върнаха делото за Дупнишката популярна каса на прокуратурата"/>
    <meta property="og:description" content="Софийският апелативен съд потвърди определението на Окръжен съд-Кюстендил, с което бе прекратено съдебното производство по делото, известно като &quot;Дупнишка популярна каса&quot;и делото бе върнато на"/>
  </head>
  <body>
    <article>
      <h1>Окончателно: Върнаха делото за Дупнишката популярна каса на прокуратурата</h1>
      <address><time datetime="2019-12-09T16:04:00+00:00">09 Dec 2019, 16:04</time> by <a rel="author" href="https://www.24chasa.bg/authors/10804" target="_blank">Антоанета Маскръчка</a></address>
      <p>Софийският апелативен съд потвърди определението на Окръжен съд-Кюстендил, с което бе прекратено съдебното производство по делото, известно като "Дупнишка популярна каса"и делото бе върнато на Окръжна прокуратура-Пловдив за отстраняване на съществени нарушения на процесуалните правила.</p>
      <p>САС потвърждава и определението на съдия Надя Георгиева, в частта относно отказа за изменение на мярката за неотклонение на обвиняемата Ивона Близнакова "парична гаранция в размер на 30 000 лв.".</p>
      <p>САС отменя определението на КОС в частта за конституиране на пострадалите като частните обвинители.</p>
      <p>Определението е окончателно и не подлежи на обжалване и протест.</p>
      <p>Заседанието по делото "Дупнишка популярна каса", насрочено от КОС по време на разпоредителното заседание за 06.01.2020 г. няма да се гледа в зала "Дупница", като на таблото пред залата ще бъде поставено съобщение за решението на САС.</p>
    </article>
  </body>
</html>