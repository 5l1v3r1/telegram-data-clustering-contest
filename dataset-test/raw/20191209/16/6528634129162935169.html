<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/assicurazioni-reclami-in-calo-solo-il-28-si-conclude-a-favore-del-consumatore"/>
    <meta property="og:site_name" content="FinanzaOnline"/>
    <meta property="article:published_time" content="2019-12-09T16:34:00+00:00"/>
    <meta property="og:title" content="Assicurazioni: reclami in calo, solo il 28% si conclude a favore del consumatore"/>
    <meta property="og:description" content="Quasi 50mila reclami verso le compagnie di assicurazione. Secondo i dati diffusi oggi dall'Ivass, nei primi sei mesi del 2019 le compagnie che operano in Italia hanno ricevuto complessivamente 49.657 …"/>
  </head>
  <body>
    <article>
      <h1>Assicurazioni: reclami in calo, solo il 28% si conclude a favore del consumatore</h1>
      <address><time datetime="2019-12-09T16:34:00+00:00">09 Dec 2019, 16:34</time> by <a rel="author">Valeria Panigada</a></address>
      <p>Quasi 50mila reclami verso le compagnie di assicurazione. Secondo i dati diffusi oggi dall’Ivass, nei primi sei mesi del 2019 le compagnie che operano in Italia hanno ricevuto complessivamente 49.657 reclami, in diminuzione del 5,6% rispetto al primo semestre del 2018, confermando la tendenza decrescente rilevata negli ultimi semestri.  Il 45% dei reclami ha interessato l’Rc auto, il 37% gli altri rami danni e il 18% i rami vita. Quanto all’esito, solo il 28% dei reclami è stato accolto con risoluzione totale della controversia a favore del consumatore e il 9,6% con transazione anch’essa favorevole, seppure parzialmente, al consumatore.</p>
    </article>
  </body>
</html>