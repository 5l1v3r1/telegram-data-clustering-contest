<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/12/09/sanremo-2020-stefano-de-martino-smentisce-conduzione-dopo-festival-proposte-indecenti-rivela/"/>
    <meta property="og:site_name" content="Isa e Chia"/>
    <meta property="article:published_time" content="2019-12-09T16:00:17+00:00"/>
    <meta property="og:title" content="‘Sanremo 2020’, Stefano De Martino smentisce la conduzione del Dopo Festival: “Neanche per tutto l’oro del mondo!”. E sulle proposte indecenti rivela che…"/>
    <meta property="og:description" content="Abbiamo conosciuto Stefano De Martino come concorrente della nona edizione del talent show di Canale 5, Amici condotto da Maria De Filippi. Il suo talento e la sua professionalità lo hanno aiutato ad avviare oggi la sua carriera da conduttore televisivo di Stasera tutto è possibile, il comedy show in onda su Rai 2 (come vi abbiamo raccontato QUI)."/>
  </head>
  <body>
    <article>
      <h1>‘Sanremo 2020’, Stefano De Martino smentisce la conduzione del Dopo Festival: “Neanche per tutto l’oro del mondo!”. E sulle proposte indecenti rivela che…</h1>
      <address><time datetime="2019-12-09T16:00:17+00:00">09 Dec 2019, 16:00</time> by <a rel="author">Emanuela</a></address>
      <figure>
        <img src="https://static.nexilia.it/isaechia/2019/12/Stefano-De-Martino.jpg"/>
        <figcaption>Stefano De Martino</figcaption>
      </figure>
      <p>Abbiamo conosciuto<b> Stefano De Martino</b> come concorrente della nona edizione del <i>talent show</i> di <i>Canale 5</i>, <i>Amici</i> condotto da <b>Maria De Filippi</b>. Il suo talento e la sua professionalità lo hanno aiutato ad avviare oggi la sua carriera da conduttore televisivo di <i>Stasera tutto è possibile, </i>il <i>comedy show</i> in onda su <i>Rai 2</i> (come vi abbiamo raccontato <a href="https://www.isaechia.it/2019/09/15/stasera-possibile-stefano-de-martino-debutto-conduttore-sento/"><b>QUI</b></a>).</p>
      <p>Il bel napoletano ha deciso quindi di raccontarsi e raccontare il suo lavoro in una lunga intervista a <i>Il Fatto Quotidiano</i> ed ha parlato anche di come sia riuscito solo nel corso degli anni a gestire in modo più sereno il suo rapporto con il gossip, considerando appunto il suo chiacchierato matrimonio con <b>Belen Rodriguez</b>:</p>
      <blockquote>Ora riesco a dormirci sopra, prima erano cavoli. Lo subivo, le vicende personali inglobavano il resto: mi ritrovavo ovunque e la situazione è peggiorata dopo il matrimonio e la nascita di mio figlio, ma se basi la tua carriera solo sul gossip rischi di venir cancellato quando ancora ti stai guardando allo specchio.</blockquote>
      <p>Per quanto riguarda invece i <i>rumors</i> che lo vorrebbero come conduttore del <i>Dopo Festival</i> di <i>Sanremo 2020</i>, il <b>De Martino</b> è stato abbastanza risoluto:</p>
      <blockquote>Sanremo ora? Neanche per tutto l’oro del mondo. Lì se sbagli sei morto, se fai bene hai la strada spianata. E per come sono ora dovrei affidarmi solo al cu**o, e di cu**o nella vita ne ho avuto già abbastanza fino ad oggi.</blockquote>
      <p>L’ex ballerino di <i>Amici</i> ha precisato di essere infinitamente grato alla <b>De Filippi</b> e al <i>talent</i> che gli ha spianato la strada verso il successo. A tal proposito <b>Stefano</b> ha raccontato che durante la sua carriera non è mai stato vittima di molestie sul lavoro:</p>
      <blockquote>Proposte indecenti? Di concreto non è mai successo nulla. Ma forse un po’ mi dispiace, perché l’avrei raccontata con gusto. Giusto qualche messaggio bipartisan.</blockquote>
      <p>E voi cosa ne pensate di <b>Stefano</b>? Vi sarebbe piaciuto vederlo come conduttore del <i>Dopo Festival</i>?</p>
    </article>
  </body>
</html>