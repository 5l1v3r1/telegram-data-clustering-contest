<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/akt-magnitskogo-yes-vvodit-sankciji-za-porushennya-prav-lyudini-ostanni-novini-50058307.html"/>
    <meta property="og:site_name" content="НВ"/>
    <meta property="article:published_time" content="2019-12-09T16:43:00+00:00"/>
    <meta property="og:title" content="Євросоюз вирішив прийняти свій аналог акту Магнітського"/>
    <meta property="og:description" content="Міністри закордонних справ країн Євросоюзу погодилися впровадити режим санкцій за порушення права людини за аналогією з актом Магнітського в США."/>
  </head>
  <body>
    <article>
      <h1>Євросоюз вирішив прийняти свій аналог акту Магнітського</h1>
      <h2>Міністри закордонних справ країн Євросоюзу погодилися впровадити режим санкцій за порушення права людини за аналогією з актом Магнітського в США.</h2>
      <address>
        <time datetime="2019-12-09T16:43:00+00:00">09 Dec 2019, 16:43</time>
      </address>
      <p>Про це пише <a href="https://euobserver.com/foreign/146865">EUObserver.</a></p>
      <p>«Сьогодні ЄС одноголосно вирішив на законодавчому рівні встановити режим санкцій за порушення прав людини», — заявив міністр закордонних справ Нідерландів Стеф Блок.</p>
      <p>Акти Магнітського діють в США, Канаді, Великій Британії та країнах Балтії. Санкції націлені на окремих іноземців, причетних до порушення прав людини.</p>
      <p>Режим санкцій названий на честь Сергія Магнітського, російського борця з корупцією, який помер в московському СІЗО в 2009 році.</p>
      <p>«Політичну угоду», прийняту в Брюсселі, буде передано в Службу ЄС із закордонних справ для підготовки відповідної юридичної документації. За оцінками, на це може піти близько півроку.</p>
      <p>«Раді ЄС потрібно буде офіційно вжити заходів. Сьогоднішнє рішення є кроком в цьому напрямку, але важливим», — сказав дипломат.</p>
      <p>Акт Магнітського був прийнятий в грудні 2012 року в США. Відповідно до закону, скасовувалася поправка Джексона-Веніка і вводилися персональні санкції щодо осіб, відповідальних за порушення прав людини та принципу верховенства права в Росії.</p>
      <p>Закон названий на честь бізнесмена Сергія Магнітського, який в 2009 році був заарештований за звинуваченням у допомозі голові фонду Hermitage Capital Management Вільяму Браудеру в ухиленні від сплати податків. Через 11 місяців попереднього ув’язнення Сергій помер в лікарні Слідчого ізолятора № 1 міста Москва.</p>
    </article>
  </body>
</html>