<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840331-bolgariya-nazvala-datu-realizatsiyi-turetskogo-potoku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:40:00+00:00"/>
    <meta property="og:title" content="Болгарія назвала дату реалізації &quot;Турецького потоку&quot;"/>
    <meta property="og:description" content="КИЇВ. 9 грудня. УНН. У Болгарії заявили про готовність до реалізації газового проекту &quot;Турецький потік&quot; з 1 січня 2020 року. Про це повідомляє УНН з …"/>
  </head>
  <body>
    <article>
      <h1>Болгарія назвала дату реалізації "Турецького потоку"</h1>
      <address><time datetime="2019-12-09T16:40:00+00:00">09 Dec 2019, 16:40</time> by <a rel="author">Наталія Рябцева</a></address>
      <p><b>КИЇВ. 9 грудня. УНН.</b> У Болгарії заявили про готовність до реалізації газового проекту "Турецький потік" з 1 січня 2020 року. Про це повідомляє <b>УНН</b> з посиланням на видання "<a href="https://www.24chasa.bg/novini/article/7954760">24chasa</a>".</p>
      <p>Так, 21 жовтня було введено в експлуатацію 11-кілометровий газопровід від турецького кордону та перерозподільна станція газу на території Болгарії. Таким чином, "Балканський потік" з’єднався з "Турецьким потоком".</p>
      <p>Виконавчий директор "Булгартрансгазу" Володимир Малінов зазначив, що "Болгарський потік" готовий до поставки газу в Грецію і Північну Македонію з трубопроводу "Турецький потік".</p>
      <p>Він підкреслив, що болгарська сторона підготовлена до постачання газу навіть у випадку зупинки транзиту з Росії в Болгарію по "Трансбалканському газопроводу" через Україну. Глава "Булгартрансгазу" розповів, що 11-кілометрова ділянка "Болгарського потоку" почне заповнюватися сировиною на своїй території, а турецький газопровід - на 140-кілометровій ділянці. Він висловив надію, що болгарська ділянка буде готова до 15 грудня.</p>
      <p>"30 листопада Туреччина зробила "золотий" зварювальний шов, що з'єднав "Турецький потік" з нашим газопроводом "Балканський потік", - повідомив Малінов.</p>
      <p>Крім того, він уточнив, що 31 травня буде завершена прокладка труб до кордону з Сербією на ділянці газопроводу "Балканський потік", який становить 308 кілометрів.</p>
      <p>Нагадаємо, раніше суд Болгарії <a href="https://www.unn.com.ua/uk/news/1824953-sud-bolgariyi-dozvoliv-budivnitstvo-gazoprovodu-turetskiy-potik">дозволив будівництво газопроводу "Турецький потік".</a><br/><br/>Як раніше повідомлялося в <b>УНН</b>, Болгарія побудує магістраль для російського газу до Сербії через кордон з Туреччиною. Над проектом працюватимуть три компанії - російський "Газпром", болгарський "Булгаргаз" та шведський MET.</p>
      <p>Завдяки проекту Болгарія <a href="https://www.unn.com.ua/uk/news/1777438-bolgariya-rozshiryuvatime-rosiyskiy-gazoprovid-turetskiy-potik">зможе розширити "Турецький потік"</a> не лише до Сербії, але й до Угорщини та Австрії.</p>
    </article>
  </body>
</html>