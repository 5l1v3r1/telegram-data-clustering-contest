<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/helena-hrapkiewicz-laureatka-nagrody-im-bl-ks-e-szramka/"/>
    <meta property="og:site_name" content="eKAI"/>
    <meta property="article:published_time" content="2019-12-09T16:54:00+00:00"/>
    <meta property="og:title" content="Helena Hrapkiewicz laureatką nagrody im. bł. ks. E. Szramka"/>
    <meta property="og:description" content="Laureatką tegorocznej nagrody im. bł. ks. E. Szramka została dr Helena Hrapkiewicz. Nagrodę odebrała w dniu uroczystości Niepokalanego Poczęcia NMP. Statuetkę wręczyli jej abp senior Damian Zimoń, bp"/>
  </head>
  <body>
    <article>
      <h1>Helena Hrapkiewicz laureatką nagrody im. bł. ks. E. Szramka</h1>
      <address><time datetime="2019-12-09T16:54:00+00:00">09 Dec 2019, 16:54</time> by <a rel="author">ks. rs / hsz</a></address>
      <p>
        <b>Laureatką tegorocznej nagrody im. bł. ks. E. Szramka została dr Helena Hrapkiewicz. Nagrodę odebrała w dniu uroczystości Niepokalanego Poczęcia NMP. Statuetkę wręczyli jej abp senior Damian Zimoń, bp Adam Wodarczyk oraz ks. Andrzej Suchoń, proboszcz parafii Niepokalanego Poczęcia NMP w Katowicach.</b>
      </p>
      <p>Laudację dla dr Heleny Hrapkiewiecz przygotowaną przez ks. prał. Stanisława Puchałę odczytał prof. Julian Gembalski, członek kapituły nagrody.</p>
      <p>Przypominając sylwetkę laureatki wymienił jej cechy osobowości, zaangażowanie społeczne i wierność wartościom chrześcijańskim w codziennym życiu. – Pani dr Helena potrafi słuchać i wysłuchać, życzliwie doradzić, wskazać sposób rozwiązania problemów i wątpliwości. Cieszy się dużym szacunkiem za wyjątkową pracowitość, dużą kulturę i urok osobisty, umiejętność nawiązywania bliskiego i serdecznego kontaktu z ludźmi – powiedział.</p>
      <p><a href="https://ekai.pl/search/Dr+Helena+Hrapkiewicz/">Dr Helena Hrapkiewicz</a> jest psychologiem, pedagogiem i wykładowcą. Organizator i kierownik Uniwersytetu Trzeciego Wieku w Uniwersytecie Śląskim, społecznik, radna Rady Miasta <a href="https://ekai.pl/search/Katowice/">Katowice</a> dwóch kadencji w latach 2006 – 2014. W drugiej kadencji była przewodniczącą Komisji Polityki Społecznej, której zadaniem było rozwiązywanie ludzkich problemów. Była przewodniczącą pierwszej kadencji Rady Seniorów Miasta Katowice w latach 2015 – 2017. Orędowniczka działań na rzecz nauki i rozwoju seniorów. Aktualnie jest Pełnomocnikiem Prezydenta Miasta Katowice ds. Seniorów. <a href="https://ekai.pl/search/Nagroda+im.+b%C5%82.+ks.+Emila+Szramka/">Nagroda im. bł. ks. Emila Szramka</a> przyznawana jest od 2009 roku. z inicjatywy ks. Andrzeja Suchonia, proboszcza parafii Niepokalanego Poczęcia NMP w Katowicach. W skład jej kapituły wchodzą: ks. Andrzej Suchoń – przewodniczący, prof. Grażyna Szewczyk, prof. Julian Gembalski, prof. Jan Malicki, prof. Józef Śliwiok, ks. dr Stanisław Puchała, ks. dr Robert Kaczmarek, Józef Buszman, Jerzy Dolinkiewicz oraz Andrzej Dawidowski.</p>
      <p>W minionych latach laureatami nagrody byli m.in. abp Damian Zimoń, śp. bp Tadeusz Szurman, biskup diecezji katowickiej Kościoła Ewangelicko-Augsburskiego oraz Teresa i Eugeniusz Maliccy.</p>
      <footer>Katowice Ⓒ Ⓟ</footer>
      <related>
        <a href="https://ekai.pl/rozpoczela-sie-droga-synodalna-w-niemczech/"/>
      </related>
    </article>
  </body>
</html>