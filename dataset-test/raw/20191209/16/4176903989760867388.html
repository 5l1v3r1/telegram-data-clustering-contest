<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/holandija-snizen-nivo-opasnosti-od-teroristickog-napada/"/>
    <meta property="og:site_name" content="Krstarica"/>
    <meta property="article:published_time" content="2019-12-09T16:49:00+00:00"/>
    <meta property="og:title" content="Holandija: Snižen nivo opasnosti od terorističkog napada"/>
    <meta property="og:description" content="AMSTERDAM - Holandska nacionalna agencija za borbu protiv terorizma smanjila je nivo opasnosti od terorističkog napada u zemlji, prvi put od 2013. godine."/>
  </head>
  <body>
    <article>
      <h1>Holandija: Snižen nivo opasnosti od terorističkog napada</h1>
      <address><time datetime="2019-12-09T16:49:00+00:00">09 Dec 2019, 16:49</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524312-750x430.jpg"/>
        <figcaption>Foto: Tanjug/pixabay.com, ilustracija</figcaption>
      </figure>
      <p>AMSTERDAM – Holandska nacionalna agencija za borbu protiv terorizma smanjila je nivo opasnosti od terorističkog napada u zemlji, prvi put od 2013. godine.</p>
      <p>Nivo pretnje je sada na nivou tri, na skali od jedan do pet, što znači da je napad i dalje moguć.</p>
      <p>„I dalje džihadisti izvode napade na Zapadu, ali situacija ne može da se uporedi sa periodom 2015-2017. kada je svakodnevno u Evropi bilo na desetine napada“, navodi holandska agencija NCTV, prenosi Rojters.</p>
      <p>Uprkos tome, upozorava NCTV, ćelije džihadista koje predstavljaju pretnju i dalje su aktivne u Holandiji.</p>
      <p>Prošlog meseca, dvojica muškaraca su uhapšena u Holandiji zbog sumnje da su pripremali napad.</p>
      <p>(Tanjug)</p>
    </article>
  </body>
</html>