<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980918146.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-12-09T16:39:00+00:00"/>
    <meta property="og:title" content="تکذیب خبر ورود ۵۰۰ خودروی نظامی آمریکا به عراق"/>
    <meta property="og:description" content="به گزارش فارس، «علاء الدین القیسی» رئیس سازمان گذرگاه‌های مرزی عراق بیانیه‌ای درباره ورود ۵۰۰ خودروی نظامی متعلق به آمریکا به استان الانبار منتشر کرد."/>
  </head>
  <body>
    <article>
      <h1>تکذیب خبر ورود ۵۰۰ خودروی نظامی آمریکا به عراق</h1>
      <address>
        <time datetime="2019-12-09T16:39:00+00:00">09 Dec 2019, 16:39</time>
      </address>
      <p>رئیس سازمان گذرگاه‌های مرزی عراق ورود نیروهای آمریکایی به عراق از طریق گذرگاه‌های «طریبیل» و «القائم» را تکذیب کرد.</p>
      <p>به گزارش فارس، «علاء الدین القیسی» رئیس سازمان گذرگاه‌های مرزی عراق بیانیه‌ای درباره ورود ۵۰۰ خودروی نظامی متعلق به آمریکا به استان الانبار منتشر کرد.</p>
      <p>القیسی تأکید کرد که اخبار مربوط به ورود نیروهای آمریکایی به عراق از طریق گذرگاه‌های «طریبیل» و «القائم» کذب محض است.</p>
      <p>شبکه خبری السومریه به نقل از القیسی گزارش داد که که همه گذرگاه‌های عراق، به صورت عادی، فعالیت دارند.</p>
      <p>وی از برخی شبکه‌های خبری خواست که در انتشار اخبار خود، دقت کافی را داشته باشند تا افکار عمومی را متشنج نکنند.</p>
      <p>رسانه‌ها امروز گزارش دادند که 500 خودروی نظامی آمریکا از اردن، وارد پایگه نظای «عین الاسد» در استان الانبار شده‌اند.</p>
      <p>این در حالی است که منابع عراقی اخیرا خبر دادند که پنج موشک به پایگاه هوایی عین الاسد اصابت کرده است؛ این پایگاه، محل حضور نظامیان تروریست آمریکا در غرب عراق است.</p>
      <p>«نعیم الکعود» رئیس کمیسیون امنیتی شورای استانداری الانبار به اسپوتنیک گفت که این موشک‌ها به پایگاه عین الاسد اصابت کردند، ولی هیچ خسارت مادی یا تلفات جانی در پی نداشت.</p>
      <p>الکعود تأکید کرد که این موشک‌ها از خودرویی شلیک شده که در کنار مسیر مقر امنیتی «ماجد» در نزدیکی منطقه «البغدادی» پارک شده بود. این مقر، در نزدیکی پایگاه عین الاسد قرار دارد.</p>
      <p>عین الاسد پس از پایگاه هوایی «بلد»، دومین پایگاه هوایی در عراق است.</p>
      <p>در سال 2014 بیش از 300 نظامی آمریکایی وارد عین الاسد شدند و در آن زمان، ادعا کردند که مأموریت اصلی آنان، «آموزش نیروهای عراقی با مبارزه با داعش» است.</p>
      <p>داعش نیز در ژوئیه همان سال، موصل، دومین شهر عراق را اشغال کرد. عین الاسد نیز در چند کیلومتری منطقه البغدادیه قرار دارد که داعش اوایل سال 2015 این منطقه را اشغال کرد.</p>
    </article>
  </body>
</html>