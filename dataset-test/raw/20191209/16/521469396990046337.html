<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hamshahrionline.ir/news/468993/%D9%88%DB%8C%D8%AF%D8%A6%D9%88%DB%8C-%D8%A7%D9%88%D9%84%DB%8C%D9%86-%D8%A7%D8%B8%D9%87%D8%A7%D8%B1%D8%A7%D8%AA-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%B1-%D8%A8%D8%AF%D9%88-%D9%88%D8%B1%D9%88%D8%AF-%D8%A8%D9%87-%D8%A7%DB%8C%D8%AA%D8%A7%D9%84%DB%8C%D8%A7-%D8%A7%D8%B3%D8%AA%D9%82%D9%84%D8%A7%D9%84"/>
    <meta property="og:site_name" content="همشهری آنلاین"/>
    <meta property="article:published_time" content="2019-12-09T16:43:14+00:00"/>
    <meta property="og:title" content="ویدئوی اولین اظهارات استراماچونی در بدو ورود به ایتالیا ؛ استقلال شرط او را پذیرفت | ماجرای جلسه با مجیدی"/>
    <meta property="og:description" content="فرهاد مجیدی امروز ۱۸ آذر ماه برای حضور در رأس کادرفنی استقلال و جانشینی استراماچونی با مسئولان این باشگاه جلسه‌ای برگزار کرد اما استراماچونی در بدو ورود به ایتالیا اعلام کرد که امید برای بازگشت به تهران وجود دارد."/>
  </head>
  <body>
    <article>
      <h1>ویدئوی اولین اظهارات استراماچونی در بدو ورود به ایتالیا ؛ استقلال شرط او را پذیرفت | ماجرای جلسه با مجیدی</h1>
      <h2>فرهاد مجیدی امروز ۱۸ آذر ماه برای حضور در رأس کادرفنی استقلال و جانشینی استراماچونی با مسئولان این باشگاه جلسه‌ای برگزار کرد اما استراماچونی در بدو ورود به ایتالیا اعلام کرد که امید برای بازگشت به تهران وجود دارد.</h2>
      <address>
        <time datetime="2019-12-09T16:43:14+00:00">09 Dec 2019, 16:43</time>
      </address>
      <p>به گزارش همشهری آنلاین، پس از استعفای آندره‌آ استراماچونی سرمربی ایتالیایی استقلالی‌ها و ترک ایران از سوی او، نام فرهاد مجیدی به عنوان گزینه جانشینی این مربی مطرح شد. در حالی که مدیران باشگاه استقلال به دنبال عبور از این بحران هستند و می‌خواهند هر چه زودتر سرمربی جدید خود را معرفی کنند، اسماعیل خلیل‌زاده نیز اعلام کرد سرمربی بعدی استقلال یک مربی داخلی است؛ کسی که میان هواداران محبوبیت دارد و به مربی بزرگی تبدیل خواهد شد. از صحبت‌های خلیل‌زاده این استنباط شده که استقلالی‌ها قصد دارند هدایت تیمشان را به فرهاد مجیدی بسپارند.</p>
      <p>بر این اساس فرهاد مجیدی عصر امروز با امیرحسین فتحی، مدیرعامل باشگاه استقلال، اسماعیل خلیل‌زاده رئیس هیئت مدیره، میرشاد ماجدی و کامران منزوی، دو عضو دیگر هیئت مدیره باشگاه جلسه‌ای در تهران برگزار کرد.</p>
      <p>استقلالی‌ها قصد داشتند هدایت تیمشان را به فرهاد مجیدی بسپارند اما با توجه به ابراز تمایل استراماچونی برای بازگشت، باید دید استقلالی‌ها در نهایت چه تصمیمی خواهند گرفت. در حال حاضر استقلالی‌ها منتظر تصمیم استراماچونی هستند.</p>
      <p>استراماچونی نیز در بدو ورود به ایتالیا تاکید کرده است که هنوز امید برای بازگشت وجود دارد.  اظهارات استراماچونی در بدو ورود به ایتالیا را در ویدئوی زیر ببینید:</p>
      <figure>
        <video src="https://media.hamshahrionline.ir/d/2019/12/09/0/4371015.mp4"/>
      </figure>
      <ul>
        <li>استقلال شرط استراماچونی را قبول کرد</li>
      </ul>
      <p> خلیل‌زاده عضو هیئت مدیره استقلال گفت: ۴۸ ساعت به استراماچونی فرصت دادیم به ایران برگردد و کارش را شروع کند.  ایشان چند دقیقه پیش پیامی را فرستاد که بهانه قبلی بود مبنی بر اینکه قرارداد ۲ ساله من باید یک ساله شود و اگر هیات مدیره این کاهش یک ساله قرارداد را قبول کند، من به ایران برخواهم گشت.  من چند دقیقه پیش با فتحی صحبت کردم که به ناچار این موضوع را بپذیریم که ایشان به ایران برگردد.  او تنها مشکلی که دارد این است که بحث قرارداد ۲ ساله‌اش تبدیل به یک سال شود و به دلیل اینکه ما با وی در ۲ سال ۷۵۰ هزار یورو قرارداد بستیم و تیم در صدر جدول قرار گرفته دنبال این است که قرارداد را به هر شکل یک ساله کند که با ما با قرارداد زیاد بماند یا به تیم های دیگری برود.</p>
    </article>
  </body>
</html>