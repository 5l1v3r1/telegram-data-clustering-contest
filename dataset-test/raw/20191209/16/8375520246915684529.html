<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-femen-poyasnili-proti-chogo-aktivistki-rozdyagalisya-pered-normandskim-sammitom-645589.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-12-09T16:13:20+00:00"/>
    <meta property="og:title" content="У Femen пояснили, проти чого активістки роздягалися перед «нормандським саммітом»"/>
    <meta property="og:description" content="Своєю акцією в Парижі активістки Femen хотіли нагадати про жахливі політичні рішення Володимира Путіна"/>
  </head>
  <body>
    <article>
      <h1>У Femen пояснили, проти чого активістки роздягалися перед «нормандським саммітом»</h1>
      <address>
        <time datetime="2019-12-09T16:13:20+00:00">09 Dec 2019, 16:13</time>
      </address>
      <h4>Своєю акцією в Парижі активістки Femen хотіли нагадати про жахливі політичні рішення Володимира Путіна</h4>
      <p>У жіночому русі Femen заявили, що оголилися перед Єлисейським палацом, щоб нагадати учасникам переговорів у Нормандському форматі, що Путін не мирний переговорник. Про це йдеться на сайті <a href="https://femen.org/stop-putins-war/">Femen</a>.</p>
      <p>«Сьогодні, у понеділок, 9 грудня 2019 року, в Єлисейському палаці Володимир Путін зустрівся зі своїм українським колегою Володимиром Зеленським в оточенні Ангели Меркель і Еммануеля Макрона. Ця зустріч, метою якої є знайти можливу угоду про вихід з війни Росії проти України, не повинна примушувати інших міжнародних лідерів забувати про політичні наміри Путіна, які призвели до війни, сутичок і репресій», - йдеться в офіційному релізі Femen. </p>
      <figure>
        <img src="https://glavcom.ua/img/forall/users/81/8166/screenshot_4_02.png"/>
      </figure>
      <p>«Важко повірити, що російський диктатор може вступати в будь-які мирні переговори з Україною, коли він був тим, хто в березні 2014 року послав свої війська для анексії українського Криму», - додали в Femen.</p>
      <p>Своєю акцією в Парижі активістки Femen хотіли нагадати про жахливі політичні рішення Володимира Путіна і його уряду - в тому числі, про війну в Україні.</p>
      <related>
        <a href="https://glavcom.ua/news/aktivistki-femen-golyaka-namagalisya-prorvatisya-na-normandsku-zustrich-video-645564.html"/>
      </related>
    </article>
  </body>
</html>