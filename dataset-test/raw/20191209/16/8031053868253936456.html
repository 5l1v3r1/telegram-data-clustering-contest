<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/12/%cf%83%cf%84%cf%81%ce%b1%ce%bc%ce%b1%cf%84%cf%83%cf%8c%ce%bd%ce%b9-%ce%ad%cf%86%cf%85%ce%b3%ce%b1-%ce%b1%cf%80%cf%8c-%cf%84%ce%bf-%ce%b9%cf%81%ce%ac%ce%bd-%ce%b3%ce%b9%ce%b1-%cf%80%ce%bf%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-12-09T16:45:58+00:00"/>
    <meta property="og:title" content="Στραματσόνι: «Έφυγα από το Ιράν για πολιτικούς λόγους!»"/>
    <meta property="og:description" content="Πολιτικοί και όχι αγωνιστικοί ήταν οι λόγοι που οδήγησαν τον Αντρέα Στραματσιόνι στο να αποχωρήσει από τον πάγκο της ιρανικής Εστεγκάλ."/>
  </head>
  <body>
    <article>
      <h1>Στραματσόνι: «Έφυγα από το Ιράν για πολιτικούς λόγους!»</h1>
      <address>
        <time datetime="2019-12-09T16:45:58+00:00">09 Dec 2019, 16:45</time>
      </address>
      <p>Πολιτικοί και όχι αγωνιστικοί ήταν οι λόγοι που οδήγησαν τον Αντρέα Στραματσιόνι στο να αποχωρήσει από τον πάγκο της ιρανικής Εστεγκάλ.</p>
      <p>
        <b>Άδοξο τέλος είχε η συνεργασία του Αντρέα Στραματσιόνι με την Εστεγκάλ.</b>
      </p>
      <p>Ο πρώην προπονητής του Παναθηναϊκού αποχώρησε από τον πάγκο της ομάδας του Ιράν, έπειτα από έξι μήνες που ανέλαβε και όπως αποκάλυψε ο λόγος δεν ήταν αγωνιστικός, αλλά πολιτικός!</p>
      <p>Συγκεκριμένα, βάσει νομοθεσίας στην ασιατική χώρα απαγορεύεται η εξαγωγή χρημάτων σε άλλα κράτη, με αποτέλεσμα η ομάδα να μην μπορεί να πληρώσει τον μισθό του Ιταλού τεχνικού, αλλά και του επιτελείου του.</p>
      <p>Στο μεταξύ, η Εστεγκάλ τα πήγαινε πολύ καλά στο φετινό πρωτάθλημα, καθώς ύστερα από 13 αγωνιστικές ήταν στην πρώτη θέση μαζί με τη Σεπαχάν, στους 25 βαθμούς.</p>
      <blockquote>«Υπάρχει μεγάλη πικρία για το τέλος ενός ταξιδιού που είχε μεγάλο ενδιαφέρον και ήταν πολύ διαφορετικό απ’ όλα τα άλλα, όπως είναι το ποδόσφαιρο της Ασίας. Λυπάμαι ακόμη περισσότερο, καθώς αυτή η απόφαση ήρθε για πολιτικούς λόγους και δεν είχε καμία σχέση με τον αθλητισμό. Παρά τις πολλές υποσχέσεις, ο σύλλογος δεν κατάφερε να τις εκπληρώσει και γι’ αυτό ήταν δύσκολο να κρατήσει καλές σχέσεις με έναν επαγγελματία προπονητή», δήλωσε αρχικά ο Αντρέα Στραματσιόνι στο ιταλικό «Sky Sport» και πρόσθεσε:</blockquote>
      <p>«Λυπάμαι πολύ, καθώς φέραμε την ομάδα στην κορυφή ύστερα από έξι χρόνια, μία ομάδα με εκπληκτικούς οπαδούς, ενώ ήταν εξαιρετική εμπειρία και η συμμετοχή στο ασιατικό Champions League. Ήταν μεγάλη τιμή που προπόνησα μία τέτοια ομάδα. Κάποιοι μπορεί να πουν ότι η αποχώρησή μου σχετίζεται με φημολογούμενη μετακίνησή μου σε ιταλική ομάδα, αλλά αυτή την στιγμή δεν υπάρχει κάτι. Εάν άλλαζε η κατάσταση, θα ήθελα να επιστρέψω στον πάγκο της Εστεγκάλ αύριο κιόλας».</p>
    </article>
  </body>
</html>