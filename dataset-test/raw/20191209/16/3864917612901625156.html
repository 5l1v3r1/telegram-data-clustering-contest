<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2834384-hersonskij-sud-zavtra-obiratime-zapobiznij-zahid-edinorosu-kuceravomu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-12-09T16:01:00+00:00"/>
    <meta property="og:title" content="Херсонський суд завтра обиратиме запобіжний захід &quot;єдиноросу&quot; Кучерявому"/>
    <meta property="og:description" content="У вівторок, 10 грудня, Херсонський міський суд Херсонської області розглядатиме клопотання про обрання запобіжного заходу члену російської політичної партії “Єдина Росія”."/>
  </head>
  <body>
    <article>
      <h1>Херсонський суд завтра обиратиме запобіжний захід "єдиноросу" Кучерявому</h1>
      <h2>У вівторок, 10 грудня, Херсонський міський суд Херсонської області розглядатиме клопотання про обрання запобіжного заходу члену російської політичної партії “Єдина Росія”.</h2>
      <address>
        <time datetime="2019-12-09T16:01:00+00:00">09 Dec 2019, 16:01</time>
      </address>
      <p>Про це інформує <a href="https://court.gov.ua/press/news/844357/">портал Судова влада</a>.</p>
      <p>“Херсонським міським судом Херсонської області 10 грудня 2019 року о 10:10 буде розглядатись клопотання про обрання запобіжного заходу члену російської правлячої політичної партії “Єдина Росія”, - ідеться в повідомленні.</p>
      <p>Як зазначається, клопотання розглядатиме слідчий суддя Галина Радченко.</p>
      <p>Як повідомляв Укрінформ, 4 грудня на адміністративному кордоні із тимчасово окупованою територією АР <a href="https://www.ukrinform.ua/tag-krim">Крим</a> контррозвідники СБУ затримали активного прибічника анексії півострова, члена російської правлячої політичної партії "Єдина Росія" Ігоря Кучерявого.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2832737-sbu-povidomila-pro-pidozru-edinorosu-kuceravomu.html">СБУ повідомила про підозру "єдиноросу" Кучерявому</a>
      </blockquote>
      <p>6 грудня стало відомо, що Служба безпеки в АР Крим з дислокацією у Херсоні повідомила йому про підозру у посяганні на територіальну цілісність України.</p>
      <p>За версією слідства, підозрюваний у березні 2014 року був учасником організації “Автоканал Севастополя”, яка через канали зв'язку координувала роботу “самооборонівців”, а також причетний до організації та забезпечення роботи блокпостів у Севастополі, спостереження за окремими військовими частинами України та дільницями, де відбувалось голосування на так званому “загальнокримському референдумі”.</p>
    </article>
  </body>
</html>