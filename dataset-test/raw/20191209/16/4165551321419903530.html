<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727770/the-london-evening-standard-dzho-suinsan-prizna-che-neynata-liberaldemokraticheska-partiya-nyama-da-specheli-idnite-izbori.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:18:00+00:00"/>
    <meta property="og:title" content="The London Evening Standard: Джо Суинсън призна, че нейната Либералдемократическа партия няма да спечели идните избори"/>
    <meta property="og:description" content="Лондон. Ръководителят на Либералдемократическата партия на Обединеното кралство Джо Суинсън призна, че нейната партия няма вероятно няма да спечели мнозинство след изборите в страната на 12 декември, пише британското издание London Evening Standard. Тя освен това заяви, че партията й е променила своята политика по отношение на Брекзит. Суисън заяви пред британски медии, че „н"/>
  </head>
  <body>
    <article>
      <h1>The London Evening Standard: Джо Суинсън призна, че нейната Либералдемократическа партия няма да спечели идните избори</h1>
      <address><time datetime="2019-12-09T16:18:00+00:00">09 Dec 2019, 16:18</time> by <a rel="author">Агенция "Фокус"</a></address>
      <p><b><i>Лондон. </i></b>Ръководителят на Либералдемократическата партия на Обединеното кралство Джо Суинсън призна, че нейната партия вероятно няма да спечели мнозинство след изборите в страната на 12 декември, пише британското издание <b>London Evening Standard</b>.<br/>Тя освен това заяви, че партията й е променила своята политика по отношение на Брекзит.<br/><br/>Суисън заяви пред британски медии, че „най-вероятният начин“ нейната партия да спре Брекзит е чрез нов референдум.<br/>„Само в условията на либералдемократическо мнозинство и правителство, което разбира се би било демократично, това може да стане“, каза Суинсън.<br/><br/>„Но в момента това очевидно не изглежда вероятно“, добави тя. <br/>„Най-вероятният начин, по който можем да спрем Брекзит е чрез публично гласуване и либералдемократите водеха кампания за референдум за три години и половина“, каза още Суинсън.<br/><br/><b><i>Превод и редакция: </i></b>Теодор Пенев</p>
    </article>
  </body>
</html>