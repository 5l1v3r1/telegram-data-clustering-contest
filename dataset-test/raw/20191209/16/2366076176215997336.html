<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fardanews.com/fa/news/965166/%D8%A8%D8%B0%D8%B1%D9%BE%D8%A7%D8%B4-%D8%AA%D8%BA%DB%8C%DB%8C%D8%B1-%D9%85%D8%AC%D9%84%D8%B3-%D8%A7%D8%AC%D8%AA%D9%86%D8%A7%D8%A8-%D9%86%D8%A7%D9%BE%D8%B0%DB%8C%D8%B1-%D8%B4%D8%AF%D9%87"/>
    <meta property="og:site_name" content="پایگاه خبری تحلیلی فردا | Farda News"/>
    <meta property="article:published_time" content="2019-12-09T16:54:00+00:00"/>
    <meta property="og:title" content="بذرپاش: تغییر مجلس اجتناب ناپذیر شده"/>
    <meta property="og:description" content="عضو سابق هیئت رئیسه مجلس شورای اسلامی در جمع دانشجویان دانشگاه گیلان گفت: قصه این روزهای کشور، تغییر مجلس را اجتناب ناپذیر کرده است"/>
  </head>
  <body>
    <article>
      <h1>بذرپاش: تغییر مجلس اجتناب ناپذیر شده</h1>
      <address><time datetime="2019-12-09T16:54:00+00:00">09 Dec 2019, 16:54</time> by <a rel="author">پایگاه خبری تحلیلی فردا | Farda News</a></address>
      <p>
        <b>عضو سابق هیئت رئیسه مجلس شورای اسلامی در جمع دانشجویان دانشگاه گیلان گفت: قصه این روزهای کشور، تغییر مجلس را اجتناب ناپذیر کرده است</b>
      </p>
      <p>خبرگزاری تسنیم: مهرداد بذرپاش عضو سابق هیئت رئیسه مجلس شورای اسلامی در جمع دانشجویان دانشگاه گیلان گفت: مجلس گام دوم یعنی مجلس مستقل، مومنانه، حکیم، پرکار و دقیق. چنین مجلسی خصم الدوله نیست، ولی قطعا وکیل الدوله هم نخواهد بود مشکل اصلی این روزهای مجلس، در راس امور نبودن آن است، چرا که تبدیل به یک متغیر وابسته شده است، آن هم وابسته به دولتی که ناکارآمدی‌اش صدای طرفدارانش را هم در آورده است</p>
      <p>وی با بیان اینکه، " اگر فریبکاران وارد مجلس شوند، شرایط ناگوار فعلی باز هم تکرار خواهد شد و برگشت به عقب ادامه خواهد یافت"، تصریح کرد: قصه این روزهای کشور، تغییر مجلس را اجتناب ناپذیر کرده است.</p>
      <p>بذرپاش گفت: به استراحت فرستادن وزیر نفتی که کشور سالهاست خسارت تصمیمات او را می‌دهد، باقیات الصالحات نمایندگان فعلی مجلس در روزهای پایانی مسئولیت است. موج جوانان به میدان آمده و انفعال جبهه فریب، نویدبخش تغییر شرایط به نفع مردم است<br/><br/>عضو سابق هیئت رئیسه مجلس شورای اسلامی، گفت: برآوردها تغییر حداکثری نمایندگان در دوره جدید را نشان می‌دهد. پس از اتفاقات مثبت چند ماهه اخیر در قوه قضائیه، امید است مجلسی مقتدر و شفاف تشکیل شود که مقدمه‌ی تشکیل دولتی با نشاط و خدمتگزار باشد.دلمان برای رئیس جمهور هم می‌سوزد، چرا که بسیاری از مدیران ارشد دولتی حسابشان را از دولت جدا کرده‌اند، یا استعفا داده‌اند و یا سرگرم کارهای شخصی‌شان شده‌اند.</p>
      <p>وی افزود: دلمان برای لیست امیدی‌ها هم می‌سوزد؛ کسانی که آنان را فهرست‌بندی کرده‌اند، صراحتا می‌گویند انتخابمان اینها نبود، مجبور بودیم! ببینید این بنده‌های خدا دلشان برای چه کسانی می‌سوزد.</p>
    </article>
  </body>
</html>