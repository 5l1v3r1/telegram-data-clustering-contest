<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b7%d0%b0%d0%bf%d0%be%d1%87%d0%b2%d0%b0%d1%82-%d0%bf%d1%80%d0%b5%d0%b3%d0%bb%d0%b5%d0%b4%d0%b8-%d0%b7%d0%b0-%d0%bf%d1%80%d0%b5%d0%b2%d0%b5%d0%bd%d1%86%d0%b8%d1%8f-%d0%bd%d0%b0-%d1%82%d1%83%d0%b1/"/>
    <meta property="og:site_name" content="Труд"/>
    <meta property="article:published_time" content="2019-12-09T16:00:02+00:00"/>
    <meta property="og:title" content="Започват прегледи за превенция на туберколозата в Монтанско"/>
    <meta property="og:description" content="Седмица на отворените врати за превенция на туберкулозата започва от днес в държавната болница &quot;Д-р Стамен Илиев&quot; в Монтана, съобщиха от лечебното заведение. От 8.00 до 13.00 часа всеки, без оглед на здравноосигурителния статус, ще може да се посети отделението..."/>
  </head>
  <body>
    <article>
      <h1>Започват прегледи за превенция на туберколозата в Монтанско</h1>
      <address><time datetime="2019-12-09T16:00:02+00:00">09 Dec 2019, 16:00</time> by <a rel="author">Огнян Стоенелов</a></address>
      <p>Седмица на отворените врати за превенция на туберкулозата започва от днес в държавната болница „Д-р Стамен Илиев“ в Монтана, съобщиха от лечебното заведение. От 8.00 до 13.00 часа всеки, без оглед на здравноосигурителния статус, ще може да се посети отделението по пневмология и фтизиатрия и да се прегледа безплатно.</p>
      <p>През тази година туберкулозата бележи ръст в област Монтана – за 11 месеца са открити 32 нови случая, при 24 – за цялата 2018 година. Ръст има и в национален и световен мащаб. С осигурения преди няколко месеца от Районната здравна инспекция мобилен флуорограф са извършени множество профилактични прегледи в различни селища в областта – Монтана и селата Медковец, Долни Цибър, Владимирово, социалния дом в Говежда. При тях са открити нови заболели. Финансирането на лечението на туберкулоза у нас се поема от Министерството на здравеопазването.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>