<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483553"/>
    <meta property="og:site_name" content="طرفداری"/>
    <meta property="article:published_time" content="2019-12-09T16:17:38+00:00"/>
    <meta property="og:title" content="غلامرضا صادقیان، مدیرعامل تراکتور از سمت خود استعفا کرد"/>
    <meta property="og:description" content="طرفداری- در پی نتایج ضعیف تیم فوتبال تراکتور، غلامرضا صادقیان، مدیرعامل این باشگاه، استعفای خود را به مالک باشگاه اعلام کرد. تراکتور امروز مقابل ماشین سازی تن به شکست داد. متن استعفای صادقیان به شرح زیر است:"/>
  </head>
  <body>
    <article>
      <h1>غلامرضا صادقیان، مدیرعامل تراکتور از سمت خود استعفا کرد</h1>
      <address><time datetime="2019-12-09T16:17:38+00:00">09 Dec 2019, 16:17</time> by <a rel="author" href="https://www.tarafdari.com/%D9%81%D9%88%D8%A7%D8%AF-%D8%A8%D8%BA%D9%84%D8%A7%D9%86%DB%8C/289855" target="_blank">فواد بغلانی</a></address>
      <pre>بعد از سرمربی، مدیرعامل تراکتور نیز از این تیم کناره گیری کرد.</pre>
      <p><a href="https://www.tarafdari.com/"><b>طرفداری</b></a>- در پی نتایج ضعیف تیم فوتبال تراکتور، غلامرضا صادقیان، مدیرعامل این باشگاه، استعفای خود را به مالک باشگاه اعلام کرد. <a href="https://www.tarafdari.com/node/1483401">تراکتور امروز مقابل ماشین سازی</a> تن به شکست داد.</p>
      <p>متن استعفای صادقیان به شرح زیر است:</p>
      <blockquote>بسمه تعالی؛ برادر ارجمند و بزرگوار جناب حاج آقا زنوزی، با سلام و احترام؛ با درخواست جنابعالی مسئولیت باشگاه بزرگ تراکتور را از اوایل خرداد ماه قبول نمودم تا بتوانم همانند سابق در زیرمجموعه گروه دریک مثمر ثمر واقع شده و بتوانم برای مردم آذربایجان و هواداران پرشور تراکتور شورآفرین باشم. در بخش های مختلف باشگاه با حمایت های جنابعالی توانستیم تغییرات مثبتی ایجاد کرده و به دفعات شور و شوق را به هواداران ارزانی کنیم. ولی متاسفانه به دلایلی که مفصلا توضیح داده شده باشگاه روند عادی را طی نمی کند و همانطور که در جریان هستید کنترل موفقیت در باشگاه تراکتور در دست مدیریت نبوده و تصمیمات غیر مدیریتی و غیر ورزشی اجازه اداره باشگاه را از اینجانب سلب نموده است.لذا بدینوسیله استعفای خود را اعلام می نمایم. ان شاءالله به عنوان یک هوادار شاهد موفقیت های تراکتور باشم. ارادتمند- غلامرضا صادقیان</blockquote>
    </article>
  </body>
</html>