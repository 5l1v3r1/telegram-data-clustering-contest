<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/turkiye-kayak-federasyonu-milka-yla-sponsorluk-sozlesmesini-uzatti-1219687.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:23:00+00:00"/>
    <meta property="og:title" content="Türkiye Kayak Federasyonu, Milka'yla sponsorluk sözleşmesini uzattı"/>
    <meta property="og:description" content="Türkiye Kayak Federasyonu, çikolata markası Milka ile olan ana sponsorluk anlaşmasını 1 yıl uzattı."/>
  </head>
  <body>
    <article>
      <h1>Türkiye Kayak Federasyonu, Milka'yla sponsorluk sözleşmesini uzattı</h1>
      <h2>Türkiye Kayak Federasyonu, çikolata markası Milka ile olan ana sponsorluk anlaşmasını 1 yıl uzattı.</h2>
      <address>
        <time datetime="2019-12-09T16:23:00+00:00">09 Dec 2019, 16:23</time>
      </address>
      <p><b>Mondelez International Türkiye</b>'den yapılan açıklamada, <b>Milka </b>markasının <b>Türkiye Kayak Federasyonu</b> ve kayak milli takımları ana sponsorluğunun uzatılmasıyla ilgili bilgi verildi.</p>
      <p>Açıklamada, <b>federasyon </b>ile <b>Milka'nın </b>Ocak 2019'da ilk kez ana sponsorluk anlaşması imzaladığı belirtilerek, "Milka, federasyona bağlı yarışlara ve milli takım sporcularına destek vererek geleceğin kayak milli takımının temellerini oluşturmaya katkı sağlıyor. Bununla birlikte satılan her Milka'dan elde edilen gelirin bir bölümü federasyona ve milli takımlara aktarılırken bir yandan da Milka severlere de kayak sporuna destek olma şansını veriyor." ifadeleri yer aldı.</p>
      <p><b>Mondelez International Türkiye Genel Müdürü İhsan Karagöz</b> da sponsorluğun 1 yıl uzatılmasına ilişkin şunları kaydetti:</p>
      <p>"Spora ve sporcuya destek hem kurumumuzun hem de markalarımızın tüm dünyada önem verdiği misyonlar arasında yer alıyor. 2019 sezonu itibarıyla başlattığımız Türkiye Kayak Federasyonu ve milli takımların ana sponsorluğunu 2020'de de devam ettirmenin mutluluğunu yaşıyoruz. Kayak sporunu yaygınlaştırmak ve geleceğin sporcularının yetişmesine imkan sağlamak amacıyla çıktığımız bu yolda geleceğin kayak milli takımına destek olmaya devam edeceğiz. Geçen sezon olduğu gibi bu sezonda da anlaşma süresince satılan her Milka çikolata Türkiye Kayak Federasyonuna ve milli sporcularımıza destek olarak yansıyacak."</p>
    </article>
  </body>
</html>