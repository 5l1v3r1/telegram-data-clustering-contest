<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kikar.co.il/339711.html"/>
    <meta property="og:site_name" content="כיכר השבת"/>
    <meta property="article:published_time" content="2019-12-09T16:04:00+00:00"/>
    <meta property="og:title" content="הותר לפרסום: הצעיר שנפצע מברק - חייל - כיכר השבת"/>
    <meta property="og:description" content="הצעיר שנפצע אמש קשות כתוצאה מפגיעת ברק, הוא חייל המשרת בצה&quot;ל, שנפגע במהלך אימון צבאי בצפון הארץ • המנתח בבית החולים: &quot;החברים שהיו איתו הצילו אותו&quot; (בארץ) היכנסו לקריאת הכתבה המלאה באתר כיכר השבת."/>
  </head>
  <body>
    <article>
      <h1>הותר לפרסום: הצעיר שנפצע מברק - חייל - כיכר השבת</h1>
      <address>
        <time datetime="2019-12-09T16:04:00+00:00">09 Dec 2019, 16:04</time>
      </address>
      <p>הצעיר שנפצע אתמול (ראשון) כתוצאה מפגיעת ברק, הוא לוחם צה"ל, שהיה במהלך אימון צבאי בצפון הארץ - כך עדכן הצהריים (שני) דובר צה"ל.</p>
      <p>האירוע התרחש אתמול בשעות הערב בשטח פתוח באזור מועצה אזורית מגידו. חובשים ופרמדיקים של מד"א שהוזעקו למקום דיווחו על צעיר במצב קשה, עם סימני פגיעה מהתחשמלות בגופו, ופינו אותו מורדם ומונשם לבית החולים.</p>
      <p>פרמדיק מד"א אלמוג שק סיפר: "חברנו לרכב סמוך לרמת השופט והעבירו אלינו צעיר עם סימני פגיעה מהתחשמלות. מיד הענקנו לו טיפול רפואי מציל חיים שכלל הרדמה, הנשמה, טיפול תרופתי וחימום, ופינינו אותו בדחיפות לבית החולים תוך המשך טיפול כשמצבו קשה ויציב".</p>
      <p>ד"ר שחר גרונר, רופא כירורג בכיר במערך הכירורגי ברמב"ם, אמר: "חברים שהיו איתו הצילו אותו. הם טיפלו, פינו הפרשות מדרכי הנשימה שלו והביאו אותו לפה עם סימני חיים".</p>
      <p>מנהל טיפול נמרץ בבית החולים רמב"ם, פרופסור ירון בר לביא מסר: "הוא הגיע לבית החולים רמב"ם מורדם ומונשם לאחר שנפגע ממכת ברק. קיבל טיפול בבעיה הנשימתית. המצב הנוירולוגי שלו השתפר מאז אתמול והוא התחיל להגיב. אנחנו הרבה יותר אופטימיים ממה שהיינו אתמול".</p>
      <p>בהודעת בית החולים רמב"ם בחיפה הבוקר נמסר כי "מצבו של הפצוע עדיין מוגדר קשה אבל יציב והוא נמצא בטיפול נמרץ. הוא עדיין מורדם מונשם ואנו מקווים להתאוששותו".</p>
      <p>
        <b>אולי יעניין אותך גם:</b>
      </p>
      <ul>
        <li>
          <a href="https://www.kikar.co.il/339764.html">במעון ראש הממשלה: מאבטח פלט כדור ונפצע קל</a>
        </li>
        <li>
          <a href="https://www.kikar.co.il/339761.html">מי היה הנהג שדרס והרג את בנימין ביגלאייזן</a>
        </li>
        <li>
          <a href="https://www.kikar.co.il/339759.html">השוטרים תפסו מנגנון להסלקת לוחית הרישוי</a>
        </li>
        <li>
          <a href="https://www.kikar.co.il/339586.html">תודיעו לחורף שהוא יכול לבוא! (פרסומי)</a>
        </li>
      </ul>
    </article>
  </body>
</html>