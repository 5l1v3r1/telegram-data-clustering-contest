<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3372599/20-krava-danima-pod-otvorenim-nebom-pozar-progutao-stalu-porodica-ceriman-strahuje-za-stoku-zime-na-javoru-ledene"/>
    <meta property="og:site_name" content="kurir.rs"/>
    <meta property="article:published_time" content="2019-12-09T16:24:00+00:00"/>
    <meta property="og:title" content="20 KRAVA DANIMA POD OTVORENIM NEBOM, POŽAR PROGUTAO ŠTALU: Porodica Ćeriman strahuje za stoku, zime na Javoru ledene"/>
    <meta property="og:description" content="Ivanjica Porodica Ćeriman za samo nekoliko sati ostala je bez štale, njihovih 20 krava već danima je pod otvorenim nebom, a ovi planinski domaćini sada se plaše i za stoku jer zima na Javoru već je pokazala svoje oštre zube.foto: RINANemamo ih gde, temeperatura ..."/>
  </head>
  <body>
    <article>
      <h6 class="kicker">ostali i bez sena</h6>
      <h1>20 KRAVA DANIMA POD OTVORENIM NEBOM, POŽAR PROGUTAO ŠTALU: Porodica Ćeriman strahuje za stoku, zime na Javoru ledene</h1>
      <address>
        <time datetime="2019-12-09T16:24:00+00:00">09 Dec 2019, 16:24</time>
      </address>
      <p>Ivanjica – Porodica Ćeriman za samo nekoliko sati ostala je bez štale, njihovih 20 krava već danima je pod otvorenim nebom, a ovi planinski domaćini sada se plaše i za stoku jer zima na Javoru već je pokazala svoje oštre zube.</p>
      <figure>
        <img src="https://www.kurir.rs/data/images/2019/12/09/16/2078415_1575901005stalaizgorelacerimanfotorina4_ff.jpg?ver=1575904967"/>
        <figcaption>
          <cite>foto: RINA</cite>
        </figcaption>
      </figure>
      <p>“Nemamo ih gde, temeperatura je već u minusu. U požaru nam je izgorelo i seno, pa umesto deset bala, sada im dajemo samo dve. Ne znamo do kad će izdržati”, rekao je Zoran Ćeriman.</p>
      <p>Ovi decembarski dani najteži su domaćici Vasiliji jer ona pod otvorenim nebom, dva puta dnevno mora da pomuze 16 krava.</p>
      <figure>
        <img src="https://www.kurir.rs/data/images/2019/12/09/16/2078417_1575900969stalaizgorelacerimanfotorina_ff.jpg?ver=1575904973"/>
        <figcaption>
          <cite>foto: RINA</cite>
        </figcaption>
      </figure>
      <p>“Prvo donosim kofe, pa toplu vodu, zatim muzem, a mraz je i ujutru i uveče ovde baš veliki. Onda dok odnesem mleko do kuće, da ga uzvarim, mnogo se mučim”, priča ova planinka.</p>
      <figure>
        <img src="https://www.kurir.rs/data/images/2019/12/09/16/2078411_1575901104vasilijacerimanstadoigorelastalafotorina_ff.jpg?ver=1575904982"/>
        <figcaption>
          <cite>foto: RINA</cite>
        </figcaption>
      </figure>
      <p>Međutim, Ćerimani ipak nisu zaboravljeni, jer iz Opštine Ivanjica im stiže pomoć.</p>
      <figure>
        <img src="https://www.kurir.rs/data/images/2019/12/09/16/2078413_1575901029zorancerimanstadoigorelastalafotorina_ff.jpg?ver=1575904988"/>
        <figcaption>
          <cite>foto: RINA</cite>
        </figcaption>
      </figure>
      <p>“Kad smo čuli za nesreću, sazvali smo telefonsku sednicu veća na kojoj je odlučeno da se ovoj porodici pruži pomoć. Komisija je izašla na teren i procenila štetu, tako da će njima do kraja sedmice biti isplaćeno 600 hiljada dinara, a to je maksimalni iznos koji po zakonu mogu da dobiju. U pitanju su vredni domaćini, koji se već godinama bave stočarstvom”, izjavio je Momčilo Mitrović, zamenik predsednika opštine Ivanjica.</p>
      <p>(Kurir.rs/RINA)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/srbija/3372513/maja-je-samohrana-majka-11-dece-jedno-drugom-su-do-uva-spavamo-u-2-sobe-a-najsrecniji-smo-za-bozic-i-vaskrs-foto"/>
        <a href="https://www.kurir.rs/vesti/srbija/3372417/ne-dao-bog-da-se-ta-moda-vrati-tezinjave-gace-zarile-seljane-po-suvoboru-evo-zasto-ce-opet-gajiti-konoplju-foto"/>
        <a href="https://www.kurir.rs/vesti/srbija/3371485/tuzan-kraj-lepe-dobrile-ogromna-krila-od-3-metra-odvela-su-je-u-smrt-ovo-je-cuvar-milivoje-koji-se-druzio-sa-njom-foto"/>
        <a href="https://www.kurir.rs/vesti/srbija/3370961/travar-mirko-pronasao-cudesnu-biljku-napnikur-ovo-je-skocko-srpska-vijagra-otkrio-i-koja-je-travka-za-kamen-u-bubregu"/>
      </related>
    </article>
  </body>
</html>