<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/efkriti/koinonia/222481_programma-gia-stegi-kai-ergasia-se-astegoys-apo-ton-dimo-irakleioy"/>
    <meta property="og:site_name" content="Efsyn.gr"/>
    <meta property="article:published_time" content="2019-12-09T16:05:36+00:00"/>
    <meta property="og:title" content="Πρόγραμμα για στέγη και εργασία σε άστεγους από τον Δήμο Ηρακλείου"/>
    <meta property="og:description" content="Ωφελούμενοι του προγράμματος είναι 60 άστεγοι, οι οποίοι υποστηρίζονται ως προς τη στέγασή τους και ως προς την ένταξή τους στην αγορά εργασίας."/>
  </head>
  <body>
    <article>
      <h1>Πρόγραμμα για στέγη και εργασία σε άστεγους από τον Δήμο Ηρακλείου</h1>
      <address><time datetime="2019-12-09T16:05:36+00:00">09 Dec 2019, 16:05</time> by <a rel="author">efsyn.gr</a></address>
      <p>Ο Δήμος Ηρακλείου σε συνεργασία με τη Δημοτική Κοινωφελή Επιχείρηση Ηρακλείου, υλοποιεί από τα τέλη του 2018 το σχέδιο «Επανένταξη», στο πλαίσιο του προγράμματος «Στέγαση και Εργασία για τους Αστέγους», το οποίο χρηματοδοτείται από το υπουργείο Εργασίας και Κοινωνικών Υποθέσεων και έχει διαχειριστή φορέα το Ε.Ι.Ε.Α.Δ.</p>
      <p>Ωφελούμενοι του προγράμματος είναι 60 άστεγοι, οι οποίοι υποστηρίζονται ως προς τη στέγασή τους και ως προς την ένταξή τους στην αγορά εργασίας.</p>
      <p>Σύμφωνα με την ανακοίνωση του δήμου, μέχρι σήμερα δεν έχουν βρεθεί όλα τα ακίνητα που απαιτούνται για τη στέγαση του συνόλου των ωφελούμενων του προγράμματος, παρά τις συστηματικές ενέργειες των υπηρεσιών. Γίνεται έκκληση σε ιδιοκτήτες ακινήτων που έχουν κατοικίες προς ενοικίαση, να τις διαθέσουν στους αστέγους ωφελούμενους του προγράμματος, το ενοίκιο των οποίων θα επιδοτείται για διάστημα έως 18 μήνες.</p>
      <p>Πιο συγκεκριμένα, αναζητούνται 13 μονόχωρες ή δίχωρες γκαρσονιέρες, 1 δυάρι, 4 τριάρια και 1 τεσσάρι, με την προϋπόθεση ηλεκτρονικού ενοικιαστηρίου.</p>
      <p>Επιπροσθέτως, όπως αναφέρεται στην ανακοίνωση, στο πλαίσιο της εργασιακής επανένταξης μέρους των ωφελούμενων του σχεδίου, αναζητούνται τοπικές επιχειρήσεις, οι οποίες θα επιθυμούσαν να απασχολήσουν ωφελούμενους του προγράμματος για διάστημα έως 11 μήνες. Επισημαίνεται ότι το πρόγραμμα καλύπτει τη μισθοδοσία, καθώς επίσης τις ασφαλιστικές και εργοδοτικές εισφορές.</p>
      <related>
        <h4>Σχετικά Άρθρα</h4>
        <a href="https://www.efsyn.gr/efkriti/koinonia/151282_oloklirothike-i-katagrafi-ton-astegon-sto-irakleio"/>
        <a href="https://www.efsyn.gr/efkriti/koinonia/159839_irakleio-neo-programma-gia-ti-stirixi-ton-astegon-tis-polis"/>
        <a href="https://www.efsyn.gr/efkriti/koinonia/214031_kataggelloyn-epithesi-me-ropala-enantion-astegon"/>
        <a href="https://www.efsyn.gr/efkriti/koinonia/177076_hania-stolisan-dentro-me-fotografies-astegon"/>
        <a href="https://www.efsyn.gr/efkriti/koinonia/146997_irakleio-brethike-nekros-astegos-se-egkataleleimmeno-parapigma"/>
        <a href="https://www.efsyn.gr/ellada/koinonia/22217_aneparkeis-oi-ypodomes-gia-toys-astegoys-stin-kriti"/>
      </related>
    </article>
  </body>
</html>