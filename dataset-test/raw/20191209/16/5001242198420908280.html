<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/neo-protypo-pistopoiisis-fish-from-greece-ta-psaria-omiloy-nireys-ichthyokalliergeies-a-e/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-12-09T16:43:26+00:00"/>
    <meta property="og:title" content="Νέο πρότυπο Πιστοποίησης «Fish from Greece» για τα ψάρια του Ομίλου ΝΗΡΕΥΣ ΙΧΘΥΟΚΑΛΛΙΕΡΓΕΙΕΣ Α.Ε."/>
    <meta property="og:description" content="Ο Όμιλος «ΝΗΡΕΥΣ ΙΧΘΥΟΚΑΛΛΙΕΡΓΕΙΕΣ Α.Ε.», μέλος της  Ελληνικής Οργάνωσης Παραγωγών Υδατοκαλλιέργειας (ΕΛ.Ο.Π.Υ.) έλαβε πιστοποίηση"/>
  </head>
  <body>
    <article>
      <h1>Νέο πρότυπο Πιστοποίησης «Fish from Greece» για τα ψάρια του Ομίλου ΝΗΡΕΥΣ ΙΧΘΥΟΚΑΛΛΙΕΡΓΕΙΕΣ Α.Ε.</h1>
      <address><time datetime="2019-12-09T16:43:26+00:00">09 Dec 2019, 16:43</time> by <a rel="author">ΣΥΝΕΙΔΗΣΗ</a></address>
      <p>Ο Όμιλος «ΝΗΡΕΥΣ ΙΧΘΥΟΚΑΛΛΙΕΡΓΕΙΕΣ Α.Ε.», μέλος της  Ελληνικής Οργάνωσης Παραγωγών Υδατοκαλλιέργειας (ΕΛ.Ο.Π.Υ.) έλαβε πιστοποίηση από τον οργανισμό επιθεωρήσεων και πιστοποιήσεων TÜV AUSTRIA HELLAS, σύμφωνα με τις απαιτήσεις του ιδιωτικού προτύπου Πιστοποίησης <b>Fish from Greece, </b>ιδιοκτησίας ΕΛ.Ο.Π.Υ. που αφορά  την υπεύθυνη υδατοκαλλιέργεια και την ανάδειξη της υψηλής ποιότητας των ελληνικών ψαριών.</p>
      <p>Μετά την απόκτηση της Πιστοποίησης <b>Fish from Greece</b>, η ΝΗΡΕΥΣ  έχει πλέον την δυνατότητα να παράγει και να διακινεί στην αγορά <b>τσιπούρα, λαβράκι, κρανιό και φαγκρί</b>, με τη <b>σήμανση (</b><b>tag</b><b>) Fish from Greec</b><b>e</b>.</p>
      <p>Η ελληνική παραγωγή υδατοκαλλιέργειας και τα ψάρια Fish from Greece έχουν μεταξύ των άλλων <b>εγγυημένη</b> <b>φρεσκάδα</b> και αποδεδειγμένα <b>υψηλή περιεκτικότητα Ω3 λιπαρών οξέων</b>.</p>
      <p>Βασικό χαρακτηριστικό της συγκεκριμένης πιστοποίησης που την κάνει ξεχωριστή είναι πως, πέραν των ετήσιων επιθεωρήσεων επιτήρησης με σκοπό τη διατήρηση της ισχύος του πιστοποιητικού, συμπεριλαμβάνει αιφνιδιαστικούς ελέγχους από ανεξάρτητους φορείς για τη διασφάλιση της τήρησης των 6 πυλώνων, όπως αυτοί έχουν περιγραφεί στο πρότυπο:</p>
      <ol>
        <li>Υγεία των Ιχθύων</li>
        <li>Περιβάλλον Εκτροφής &amp; Διαχείρισης Ιχθύων</li>
        <li>Ευζωία των Ιχθύων</li>
        <li>Χαρακτηριστικά Ποιότητας των Εκτρεφόμενων Ιχθύων</li>
        <li>Ασφάλεια των Τροφίμων</li>
        <li>Κοινωνική Ευθύνη στην Ιχθυοκαλλιέργεια</li>
      </ol>
      <related>
        <h4>Σχετικες Δημοσιευσεις</h4>
        <a href="http://sinidisi.gr/thlipsi-agrinio-ton-thanato-tis-syntaxioychoy-symvolaiografoy-spyridoylas-skordopoyloy-mpekioy/"/>
        <a href="http://sinidisi.gr/enosi-agrinioy-exisotiki-apozimiosi-h-teliki-katataxi/"/>
        <a href="http://sinidisi.gr/o-agnostos-iamatikos-ploytos-tis-elladas-90-iamatikes-piges-oi-9-stin-aitoloakarnania/"/>
        <a href="http://sinidisi.gr/dytiki-ellada-salos-ton-eortastiko-stolismo-kalikantzaroi-sti-thesi-tis-fatnis-aigio-video-foto/"/>
        <a href="http://sinidisi.gr/nekri-mesa-spiti-tis-vrethike-50chroni-mesologgi/"/>
        <a href="http://sinidisi.gr/anoichti-epistoli-pros-toys-voyleytes-tis-aitoloakarnanias-toys-ergazomenoys-ton-kdap-kdapmea/"/>
      </related>
    </article>
  </body>
</html>