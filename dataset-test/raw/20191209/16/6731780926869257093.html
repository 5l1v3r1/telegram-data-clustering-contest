<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/12/09/luca-lotti-chi-e-eta-carriera-vita-privata-politico-italiano/"/>
    <meta property="og:site_name" content="ViaggiNews.com"/>
    <meta property="article:published_time" content="2019-12-09T16:53:21+00:00"/>
    <meta property="og:title" content="Chi è Luca Lotti: età, carriera e vita privata del politico italiano"/>
    <meta property="og:description" content="Conosciamo da vicino la storia di Luca Lotti: ecco tutte le curiosità sulla carriera e vita privata dell'ex Ministro dello Sport"/>
  </head>
  <body>
    <article>
      <h1>Chi è Luca Lotti: età, carriera e vita privata del politico italiano</h1>
      <address><time datetime="2019-12-09T16:53:21+00:00">09 Dec 2019, 16:53</time> by <a rel="author">Salvatore I</a></address>
      <p>
        <b>Conosciamo da vicino la storia di Luca Lotti: ecco tutte le curiosità sulla carriera e vita privata dell’ex Ministro dello Sport</b>
      </p>
      <figure>
        <img src="https://www.viagginews.com/wp-content/uploads/2019/12/GettyImages-923769388-scaled-e1575881501284.jpg"/>
        <figcaption>Luca Lotti (Getty Images)</figcaption>
      </figure>
      <p><b>Luca Lotti</b> nasce ad Empoli il 20 giugno 1982. Si diploma al liceo scientifico Pontormo nel 2001 laureandosi successivamente in scienze dell’amministrazione presso l’Istituto Cesare Alfieri di Firenze con una tesi in “e‐government sui rapporti tra pubblica amministrazione e cittadino”. Da sempre con la passione per il calcio, è stato anche un giocatore di Eccellenza allenando anche una squadra di calcio di bambino. Dal 2004 per due mandati è Consigliere Comunale di<b> Montelupo Fiorentino</b>, eletto nelle file de La Margherita. Dopo aver conosciuto Matteo Renzi, quest’ultimo gli offre la possibilità di lavorare nel suo staff ed accetta nonostante un’offerta di lavoro da una banca toscana. Inizia a seguire a Bruxelles <b>Lapo Pistelli</b>, poi nel 2006 entra nello staff di <b>Renzi</b> venendo nominato ad ottobre capo dello stesso. Nel 2009 lo segue al Comune di Firenze diventando <b>Capo di Gabinetto</b> e responsabile della segreteria. Nel 2012 coordina la campagna di Renzi per le primarie del PD. Alle elezioni politiche del 2013 viene eletto deputato della XVII legislatura della Repubblica Italiana nella circoscrizione XII Toscana per il Partito Democratico diventando l’uomo di fiducia di <b>Renzi</b> in Parlamento, il capo della corrente dei renziani.</p>
      <p>Inoltre, viene scelto come responsabile nazionale degli enti locali del <b>Partito Democratico</b>. Il 9 dicembre diventa membro della segreteria nazionale del Partito Democratico, con a capo il nuovo segretario nazionale <b>Renzi</b>, con il ruolo di responsabile nazionale dell’organizzazione e coordinatore nazionale della segreteria.</p>
      <p>Dal 28 febbraio 2014 è sottosegretario alla presidenza del consiglio con delega all’informazione e comunicazione del Governo e all’editoria nel <b>Governo Renzi</b>. È anche segretario del Comitato interministeriale per la programmazione economica (CIPE). Il 12 dicembre 2016 viene nominato Ministro dello sport nel Governo <b>Gentiloni</b>. Il suo mandato scade il primo giugno 2018.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Luca Lotti: vita privata</h3>
      <p>Sposa<b> Cristina Mordini</b> nel 2009, di sei più grande di lui. Ha due figli <b>Gherardo</b> e <b>Anita</b>.  La donna è un ex impiegata comunale, che ha conosciuto quando entra a far parte dello stesso ufficio di Matteo Renzi. In poco tempo iniza una relazione tra i due andando a vivere a Firenze.</p>
      <figure>
        <img src="https://www.viagginews.com/wp-content/uploads/2019/12/GettyImages-923769480-scaled-e1575881505775.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/12/09/terremoto-mugello-scuole-chiuse/"/>
        <a href="https://www.viagginews.com/2019/12/09/igor-grichka-bogdanov-chi-fratelli-deturpati-chirurgia-plastica/"/>
        <a href="https://www.viagginews.com/2019/12/09/pietro-lorenzetti-chi-e-eta-vita-privata-carriera-chirurgo-plastico/"/>
      </related>
    </article>
  </body>
</html>