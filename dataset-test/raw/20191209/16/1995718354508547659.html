<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153809-na-volyni-cherez-aukcion-prodayut-prymischennia-derzhavnoi-vlasnosti"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T16:10:00+00:00"/>
    <meta property="og:title" content="На Волині через аукціон продають приміщення державної власності"/>
    <meta property="og:description" content="У Любешеві групу об’єктів нерухомості виставили на продаж."/>
  </head>
  <body>
    <article>
      <h1>На Волині через аукціон продають приміщення державної власності</h1>
      <address>
        <time datetime="2019-12-09T16:10:00+00:00">09 Dec 2019, 16:10</time>
      </address>
      <p>У Любешеві групу об’єктів нерухомості виставили на продаж. Організатором аукціону стало регіональне відділення Фонду державного майна України по Львівській, Закарпатській та Волинській областях. <br/><br/>Цінові пропозиції приймають до 22 грудня, проведуть аукціон 23 грудня. Стартова ціна лоту становить 439,966, - повідомляють <a href="https://www.volynnews.com/news/all/na-volyni-prodaiut-cherez-auktsion-prymishchennia-derzhavnoyi-vlasnosti/">«Волинські новини». </a><br/><br/>Як йдеться в описі лоту, продають групу інвентарних об’єктів, розташованих на вулиці Миру, 11 у селищі Любешів: приміщення лабораторії районної лікарні ветеринарної медицини загальною площею 277,6 метра квадратного, рік побудови – 1960, фундамент бетонний, стіни, перегородки – цегла, перекриття – дерево, підлога – цемент, лінолеум, покрівля – шифер, вікна, двері – дерев’яні; гараж загальною площею 99,8 метра квадратного, рік побудови – 1960, фундамент бетонний, стіни, перегородки – цегла, перекриття – дерево, покрівля – шифер; сарай загальною площею 61,7 метра квадратного, рік побудови – 1960, фундамент бетонний, стіни, перегородки – цегла, перекриття – дерево, підлога – цемент, покрівля – шифер.<br/><br/>Балансоутримувачем вказаних об’єктів є Любешівська районна державна лікарня ветеринарної медицини, об’єкт розташований на земельній ділянці, наданій в постійне користування Любешівській районній державній лікарні ветеринарної медицини. Відповідно до умов продажу, протягом 30 календарних днів з моменту посвідчення договору купівлі-продажу покупець повинен відшкодувати органу приватизації витрати, пов’язані з підготовкою об’єкта приватизації до продажу, зокрема витрати на проведення незалежної оцінки майна у сумі 4,239 тисячі гривень без ПДВ.<br/><br/><i>Головне фото - ілюстративне.</i></p>
    </article>
  </body>
</html>