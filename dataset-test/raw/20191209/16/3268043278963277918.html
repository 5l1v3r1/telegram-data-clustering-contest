<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/inte/paciello-pietro-piazza-affari-091219/"/>
    <meta property="og:site_name" content="Trend Online"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="Ftse Mib: a rischio nuovi affondi. I titoli long e short ora"/>
    <meta property="og:description" content="Il Ftse Mib sta perdendo un po' appeal e nel breve l'ipotesi ribassista dovrebbe avere la meglio rispetto all'attesa di un recupero."/>
  </head>
  <body>
    <article>
      <h1>Ftse Mib: a rischio nuovi affondi. I titoli long e short ora</h1>
      <h2>Il Ftse Mib sta perdendo un po' appeal e nel breve l'ipotesi ribassista dovrebbe avere la meglio rispetto all'attesa di un recupero. L'analisi di Pietro Paciello.</h2>
      <address><time datetime="2019-12-09T16:00:00+00:00">09 Dec 2019, 16:00</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Di seguito riportiamo l'intervista a Pietro Paciello, CEO e Chief Analyst della Pro Markets Sagl, Asset Management Company, al quale abbiamo rivolto alcune domande sulla situazione di Piazza Affari e sulle strategie da seguire per diversi titoli.</p>
      <p>
        <b>Il Ftse Mib sta tornando indietro dopo essere stato respinto dall'area dei 23.200. Ci sono ancora rischi al ribasso o si salirà ancora nel breve?</b>
      </p>
      <p>In verità vedo il Ftse Mib in un laterale abbastanza evidente racchiuso tra un supporto a 22.750 e una resistenza a 23.500 punti.</p>
      <p>Il prossimo movimento direzionale si avrà solo nel momento in cui uno di questi due livelli sarà violato. <br/>A giudicare dalla perdita di forza che sta caratterizzando la giornata odierna, credo che sia abbastanza probabile vedere tra oggi e domani un test di area 22.750 di Ftse Mib.</p>
      <p>Con la violazione di questa soglia potremo attenderci una nuova accelerazione ribassista, ma non prima.</p>
      <p>Non anticiperei dunque il movimento e aspetterei una chiusura giornaliera del Ftse Mib sotto i 22.750 punti prima di un posizionamento short.</p>
      <p>L'obiettivo di quest'ultimo sarebbe quasi automaticamente la precedente area di congestione da cui è partito questo allungo molto poderoso, quindi parliamo di un potenziale test del Ftse Mib di area 22.300.</p>
      <p>Un eventuale ritorno di forza sopra i 23.500 punti in chiusura giornaliera riaprirebbe in maniera clamorosa lo scenario rialzista con target area 24.500.</p>
      <figure>
        <img src="https://a.trend-online.it/moxie/Davide/ftsemib091219.JPG"/>
      </figure>
      <p>Per il momento propendo per l'ipotesi ribassista quindi per un test dei 22.300/22.250 punti nel breve.</p>
      <footer>
        <a href="https://www.trend-online.com/inte/paciello-pietro-piazza-affari-091219/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>