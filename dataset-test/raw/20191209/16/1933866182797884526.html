<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/12/09/wolf-genk-conferenza-stampa/"/>
    <meta property="og:site_name" content="Spazio Napoli"/>
    <meta property="article:published_time" content="2019-12-09T16:00:26+00:00"/>
    <meta property="og:title" content="Genk, Wolf: “Vogliamo vincere, il Napoli mi è sembrato soffra in contropiede. Berge? È forte, ma non conosco il suo futuro”"/>
    <meta property="og:description" content="L’allenatore del Genk, Hannes Wolf, ha parlato in conferenza stampa alla vigilia della gara di Champions League con il Napoli. Ecco quanto evidenziato da SpazioNapoli: “Avrete qualche assente domani? Si, ci sono degli aggiornamenti. Carlos Cuesta starà fermo per un breve periodo, mentre Jacob l’abbiamo preservato per il campionato. Il portiere Van Der Vort titolare […]"/>
  </head>
  <body>
    <article>
      <h1>Genk, Wolf: “Vogliamo vincere, il Napoli mi è sembrato soffra in contropiede. Berge? È forte, ma non conosco il suo futuro”</h1>
      <address><time datetime="2019-12-09T16:00:26+00:00">09 Dec 2019, 16:00</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <h3>Le parole del tecnico del Genk, Hannes Wolf, in conferenza stampa</h3>
      <p>L’allenatore del <b>Genk</b>, <b>Hannes Wolf</b>, ha parlato in conferenza stampa alla vigilia della gara di <b>Champions League</b> con il <b>Napoli</b>. Ecco quanto evidenziato da <i><a href="https://www.spazionapoli.it/">SpazioNapoli</a></i>:</p>
      <p>
        <i>“Avrete qualche assente domani? Si, ci sono degli <a href="https://www.spazionapoli.it/news-napoli-calcio/">aggiornamenti</a>. <b>Carlos Cuesta</b> starà fermo per un breve periodo, mentre <b>Jacob</b> l’abbiamo preservato per il campionato. Il portiere <b>Van Der Vort </b>titolare domani? Non abbiamo ancora parlato con i giocatori, quindi non posso dirvi nulla.</i>
      </p>
      <p>
        <i>Se faremo turnover in vista del campionato, visto che siamo già eliminati? Sono state delle settimane pesanti, con tanti minuti giocati. <b>Questa è la Champions League, vogliamo vincere</b>. Giocherà la squadra migliore, abbiamo tempo per recuperare le forze.</i>
      </p>
      <h4>PUNTI DI FORZA E PUNTI DEBOLI DEL NAPOLI</h4>
      <p>
        <i>Il Napoli è una squadra di grande qualità, vorranno qualificarsi. Loro hanno giocatori forti in tutte le zone del campo, daranno il cento per cento sicuramente così come dobbiamo fare noi. Tutto è possibile.<b> Negli spazi possiamo creare molti pericoli. Volgiamo vincere</b>.</i>
      </p>
      <p>
        <i>Può esserci un premio per i giocatori in caso di prima vittoria in Champions? Abbiamo vinto in campionato, ora vogliamo vincere anche in Coppa. In Champions dobbiamo divertirci, per cui <b>giocheremo in maniera offensiva e con coraggio.</b></i>
      </p>
      <h4>IL FUTURO DI BERGE</h4>
      <p>
        <i><b>Berge è un giocatore forte, molto giovane</b>. Domani giocherà, perché abbiamo bisogno di mettere i migliori giocatori in campo. Se dovesse andare via a gennaio non lo so. <b>Pronto per il Napoli? Non lo so, lui è un buon giocatore, il Napoli è una buona squadra</b>. Ma non sono io a comprare i calciatori per il Napoli.</i>
      </p>
      <p>
        <i>So che il Napoli sta passando un periodo difficile, anche la partita che ho visto contro l’Udinese ha mostrato qualche difficoltà. Loro erano in attacco e hanno subito gol in contropiede. Ma io posso parlare della mia squadra, il Napoli proverà a vincere.</i>
      </p>
      <h4>DIFENDERE E POI RIPARTIRE</h4>
      <p>
        <i><b>Noi dobbiamo essere forti in difesa, ma facendo capire che possiamo anche attaccare</b>. Faremo del nostro meglio, all’andata abbiamo pareggiato e domani proveremo a vincere. Il Napoli ha tutto da perdere? Non credo sia un vantaggio, loro giocheranno per vincere e partiranno subito forte.</i>
      </p>
      <p>
        <i>Sono stato bene al Borussia Dortmund, ho lavorato con <b>Klopp</b> e <b>Tuchel</b>. Ho imparato tanto da loro, anche allo Stoccarda sono stato molto bene. Ora sono arrivato al Genk e sono felice qui”.</i>
      </p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul <a href="https://www.spazionapoli.it/news-napoli-calcio/">calcio Napoli</a> clicca <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">QUI</a></p>
    </article>
  </body>
</html>