<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/kosarka/ZKK-Mladi-Krajisnik-zbog-dugova-izbacen-iz-Premijer-lige/572752?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="ŽKK Mladi Krajišnik zbog dugova izbačen iz Premijer lige"/>
    <meta property="og:description" content="Višestruki prvak BiH i RS ŽKK Mladi Krajišnik izbačen je iz Premijer lige BiH zbog duga prema Košarkaškom savezu BiH (KS BiH). Brane Čovičković, generalni menadžer &quot;malenih&quot;, istakao je da je ovo iživljavanje nad banjalučkim klubom."/>
  </head>
  <body>
    <article>
      <h1>ŽKK Mladi Krajišnik zbog dugova izbačen iz Premijer lige</h1>
      <address><time datetime="2019-12-09T16:00:00+00:00">09 Dec 2019, 16:00</time> by <a rel="author">Vladimir Grbić</a></address>
      <p>Višestruki prvak BiH i RS ŽKK Mladi Krajišnik izbačen je iz Premijer lige BiH zbog duga prema Košarkaškom savezu BiH (KS BiH). Brane Čovičković, generalni menadžer "malenih", istakao je da je ovo iživljavanje nad banjalučkim klubom.</p>
      <p>Trofejni klub zbog neizmirenih obaveza nije odigrao ovog vikenda utakmicu protiv ŽKK Brčanka, a kako mu je ovo druga neodigrana utakmica, KS BiH ga je shodno propozicijama izbacio u niži rang. U odluci Saveza se ističe da je komesar takmičenja zbog duga otkazao utakmicu protiv Brčanke te da je utakmica registrovana službenim rezultatom 20:0 u korist domaćina.</p>
      <p>"Budući da propozicije takmičenja ne poznaju kao opravdan razlog neodigravanje utakmice zbog neizmirivanja finansijskih obaveza, komesar Prventva BiH cijeni da je ŽKK Mladi Krajišnik odgovoran za neizvršavanje svojih obaveza prouzrokovajući time da se utakmica ne može odigrati u zakazano vrijeme", navodi se u odluci KS BiH, gdje se dodaje:</p>
      <p>"Prema članu 59H, stav 1, propozicija Prvenstva BiH, utakmica je registrovana službenim rezultatom 20:0 u koristi ŽKK Brčanka. Budući da je ŽKK Mladi Krajišnik izgubio i utakmicu br. 3 službenim rezultatom u skladu sa članom 59H, stav 2. propozicija Prvenstva BiH, ekipa ŽKK Mladi Krajišnik se isključuje iz Prvenstva BiH 2019/20. i prebacuje u niži rang za narednu sezonu bez mogućnosti nastupa u Prvenstvu BiH u prvoj narednoj takmičarskoj sezoni. Svi rezultati koje je postigao ŽKK Mladi Krajišnik u prvih šest kola se brišu."</p>
      <p>Na ovu odluku dopuštena je žalba u drugom stepenu koja se podnosi Takmičarskoj komisiji KS BiH. Čovičković ne spori da dug postoji, ali ističe da je ovo odmazda prema klubu.</p>
      <p>"Nemam komentar. Tražili smo zaštitu od KS RS i Ministarstva porodice, omladine i sporta u Vladi RS. Ovo je izmišljanje i kršenje akata. Dug postoji, ali imaju ga i druge ekipe i pored toga samo smo mi kažnjavani. Nudili smo kompenzaciju, ali smo odbijeni iako su nekim klubovima na taj način izašli u susret. Ukupni dug je bio oko 7.500 KM, dio smo platili i sada iznosi oko 6.300 KM", rekao nam je Čovičković i zatim objasnio na koji način KS RS i resorno ministrastvo mogu da zaštite klub:</p>
      <p>"Mogu da povuku sve ekipe iz takmičenja dok se sve ovo ne riješi. Ovo je klasično iživljavanje na Mladom Krajišniku", zaključio je Čovičković.</p>
      <p>Ovaj banjalučki klub je u bogatoj istoriji četiri puta bio prvak BiH, a devet puta šampion RS. Osim toga, četiri puta su osvajali Kup BiH, a čak 19 puta su dizali pehar u Kupu RS. Klub je osnovan 25. maja 1963. zahvaljujući dvojici košarkaških entuzijasta Aleksandru - Aci Juriću i Dragi Reš Šuciju.</p>
    </article>
  </body>
</html>