<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.dziennik.pl/pilka-nozna/artykuly/615059,me-2020-euro-2020-szwecja.html"/>
    <meta property="og:site_name" content="sport.dziennik.pl"/>
    <meta property="article:published_time" content="2019-12-09T16:46:00+00:00"/>
    <meta property="og:title" content="Szwecja zagra przed Euro 2020 z tymi samymi rywalami co Polska"/>
    <meta property="og:description" content="Piłkarze Szwecji, przeciwnicy grupowi Polaków w przyszłorocznych mistrzostwach Europy, zagrają towarzysko przed turniejem z tymi samymi rywalami co biało-czerwoni - z Rosją i Finlandią"/>
  </head>
  <body>
    <article>
      <h1>Szwecja zagra przed Euro 2020 z tymi samymi rywalami co Polska</h1>
      <h2>Piłkarze Szwecji, przeciwnicy grupowi Polaków w przyszłorocznych mistrzostwach Europy, zagrają towarzysko przed turniejem z tymi samymi rywalami co biało-czerwoni - z Rosją i Finlandią</h2>
      <address>
        <time datetime="2019-12-09T16:46:00+00:00">09 Dec 2019, 16:46</time>
      </address>
      <figure>
        <img src="https://s2.dziennik.pl/pliki/11042000/11042386-fanki-reprezentacji-szwecji-900-621.jpg"/>
        <figcaption>Fanki reprezentacji Szwecji / Shutterstock</figcaption>
      </figure>
      <p>Redakcja Dziennik.pl</p>
      <p>Szwedzi 28 marca spotkają się z Rosjanami, a 4 czerwca z Finami. Oba <a href="https://www.dziennik.pl/tagi/mecz">mecze</a> rozegrają u siebie.</p>
      <p>Poza tym w styczniu drużyna Janne Anderssona rozegra podczas zgrupowania w Katarze spotkania z Kosowem i Mołdawią.</p>
      <p>Szwedzka federacja (SvFF) szuka jeszcze dwóch rywali na mecze towarzyskie przed <a href="https://www.dziennik.pl/tagi/euro-2020">Euro 2020</a>.</p>
      <p>Polacy mają zaplanowane cztery mecze przed Euro - 27 marca zagrają z Finlandią we Wrocławiu, a cztery dni później z Ukrainą na Stadionie Śląskim w Chorzowie. Kolejne spotkania odbędą się krótko przed turniejem - 2 czerwca rywalem biało-czerwonych na PGE Narodowym w <a href="https://www.dziennik.pl/tagi/warszawa">Warszawie</a> będzie Rosja, zaś 9 czerwca w Poznaniu - Islandia.</p>
      <p>W przyszłorocznych mistrzostwach Polacy i Szwedzi zagrają w grupie E z Hiszpanami oraz drużyną ze ścieżki barażowej - Bośnią i Hercegowiną, Irlandią Północną, Słowacją lub Irlandią. Mecze odbędą się w Dublinie i Bilbao.</p>
    </article>
  </body>
</html>