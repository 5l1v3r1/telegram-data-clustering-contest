<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813723/%D8%A2%D8%A8%DA%A9%D9%86%D8%A7%D8%B1%DB%8C-%D9%85%D8%B4%DA%A9%D9%84-%D9%84%DB%8C%DA%AF-%D8%A8%D8%B3%DA%A9%D8%AA%D8%A8%D8%A7%D9%84-%D9%BE%DB%8C%D8%B4-%D9%81%D8%B5%D9%84-%D8%A8%D8%AF-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-12-09T16:45:38+00:00"/>
    <meta property="og:title" content="آبکناری: مشکل لیگ بسکتبال پیش فصل بد است"/>
    <meta property="og:description" content="سرمربی تیم بسکتبال اکسون گفت: فشردگی لیگ مشکل نیست، تنها مسئله بد پیش فصل‌های نامناسب لیگ ایران است."/>
  </head>
  <body>
    <article>
      <h1>آبکناری: مشکل لیگ بسکتبال پیش فصل بد است</h1>
      <address><time datetime="2019-12-09T16:45:38+00:00">09 Dec 2019, 16:45</time> by <a rel="author">اصغر عبداللهی</a></address>
      <p>سرمربی تیم بسکتبال اکسون گفت: فشردگی لیگ مشکل نیست، تنها مسئله بد پیش فصل‌های نامناسب لیگ ایران است.</p>
      <p>به گزارش ایسنا، البرز آبکناری سرمربی تیم بسکتبال اکسون تهران پس از برد شاگردانش مقابل تیم نه چندان قدرتمند پدافند شهرکرد، اطهار کرد: فکر می‌کنم در بازی‌هایی که باختیم بخاطر عدم تمرکز خودمان بود که نتواسنتیم تمرکزمان را در شرایط حساس حفظ‌ کنیم. امروز هم با تیم خوبی بازی کردیم، اما از ابتدای بازی بازیکنانم جدی بودند.</p>
      <p>او افزود: تیم شهرکرد هم تیم خوب و جوانی است که بسکتبال را خوب بازی می‌کند، اما نکته مثبت ‌ما تمرکز خوب در دفاع و کسب امتیاز خوب در حمله بود که باعث‌ کسب نتیجه در این دیدار شد.</p>
      <p>سرمربی اکسون درباره نوسانات این تیم نیز گفت: جایگاه فعلی ما در جدول مهم نیست و این خوب است که بعد از دور دوم در جایگاه خوبی قرار بگیریم، به همین دلیل سعی ‌میکنیم بیشترین امتیاز را در آن مرحله کسب کنیم.</p>
      <p>او در مورد فشار زیاد بازی‌های لیگ نیز گفت: لیگ‌ واقعی همین لیگ است و باید بازیکنان در کوران‌ مسابقات باشند. متاسفانه لیگ ما پیش فصل خوبی ندارد و باید بهتر از این‌ها باشیم در شروع لیگ. تنها مشکل همین پیش فصل‌ها است و در غیر این صورت لیگ حرفه‌ای باید همینطور و با ۱۴ یا ۱۲ تیم باشد.</p>
      <p>انتهای پیام</p>
    </article>
  </body>
</html>