<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/trump-dunya-ticaret-orgutu-nun-kapisina-kilit-astirmak-uzere-1219674.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Trump, Dünya Ticaret Örgütü'nün kapısına kilit astırmak üzere"/>
    <meta property="og:description" content="Trump'ın yeni atamaları engellediği Dünya Ticaret Örgütü'nün temyiz organı çarşamba günü tek yargıçla kalarak işlemez hale gelebilir. Bunu 'başarmak' için uğraşan Trump'ın DTÖ'süz bir dünyada ABD'nin daha lehine koşulları zorla elde etmek istediği belirtildi."/>
  </head>
  <body>
    <article>
      <h1>Trump, Dünya Ticaret Örgütü'nün kapısına kilit astırmak üzere</h1>
      <h2>Trump'ın yeni atamaları engellediği Dünya Ticaret Örgütü'nün temyiz organı çarşamba günü tek yargıçla kalarak işlemez hale gelebilir. Bunu 'başarmak' için uğraşan Trump'ın DTÖ'süz bir dünyada ABD'nin daha lehine koşulları zorla elde etmek istediği belirtildi.</h2>
      <address>
        <time datetime="2019-12-09T16:12:00+00:00">09 Dec 2019, 16:12</time>
      </address>
      <p><b>Alman </b>medyasının <b>amiral gemisi </b>konumundaki <b>Der Spiegel </b>dergisinin websitesinde <b>ABD Başkanı Donald Trump</b>'ın felç etmek için uğraştığı <b>Dünya Ticaret Örgütü</b>'nün (<b>DTÖ</b>) çarşamba günü işlemez hale gelebileceği uyarısını yaptı.  </p>
      <p>Markus Becker imzalı haberde DTÖ sayesinde en çok kar eden ülkenin <b>ABD </b>olduğu, buna rağmen Trump'ın örgütü kadük bırakmak için  elinden geleni ardına koymadığı kaydedildi.</p>
      <p>Habere göre <b>Trump </b>öyle istediği için DTÖ en erken 11 Aralık 2019 çarşamba günü işlemez hale gelebilir. </p>
      <p>Spiegel'in ardından New York Times'dan Bloomberg'e, Economist'ten Guardian'a, Reuters'den Independent'a pek çok ajans, gazete, dergi ve haber sitesi de aynı uyarıya yer verdi. </p>
      <p>Zira Trump'ın başta olduğu iki yıldır, Washington, DTÖ'nün uyuşmazlıkların çözümü mekanizmasındaki boş koltuklara atama yapılmasını engelliyor.</p>
      <p>Uyuşmazlıkların çözümü mekanizması, aslında ticaret hukuku uzmanı, diplomat ve hükümet bürokratı olan yedi yargıçtan oluşuyor. </p>
      <p>Halihazırda yedi yargıç koltuğundan sadece üçü dolu. Salı günü bu üçünden ikisinin görev süresi dolacak.</p>
    </article>
  </body>
</html>