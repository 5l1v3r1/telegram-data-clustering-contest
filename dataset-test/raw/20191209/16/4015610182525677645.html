<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=818217"/>
    <meta property="og:site_name" content="Sportal.bg"/>
    <meta property="article:published_time" content="2019-12-09T16:20:00+00:00"/>
    <meta property="og:title" content="Деян Ловрен тренира преди решаващия мач в ШЛ"/>
    <meta property="og:description" content="Деян Ловрен тренира със своите съотборници в Ливърпул преди решителния двубой от груповата фаза в Шампионската лига като гост срещу Залцбург във ..."/>
  </head>
  <body>
    <article>
      <h1>Деян Ловрен тренира преди решаващия мач в ШЛ</h1>
      <address><time datetime="2019-12-09T16:20:00+00:00">09 Dec 2019, 16:20</time> by <a rel="author">SPORTAL.BG</a></address>
      <p>Деян Ловрен тренира със своите съотборници в Ливърпул преди решителния двубой от груповата фаза в Шампионската лига като гост срещу Залцбург във вторник. Хърватският национал беше заменен принудително по време на мача на "червените" с Борнемут миналата събота, завършил с победа за лидера във Висшата лига с 3:0. Мениджърът на европейския клубен шампион Юрген Клоп вече потвърди, че травмата на 30-годишния защитник не е сериозна. Централният бранител Жоел Матип със сигурност няма да играе за Ливърпул утре вечерта. Камерунецът има проблем с коляното от края на октомври. Джорджинио Вайналдум и Адам Лалана, които пропуснаха срещата на отбора от Мърсисайд с Борнемут в събота, също са на разположение на Юрген Клоп. Ливърпул заема първо място в Група "Е" на Шампионската лига с актив от 10 точки, докато Залцбург е на трета позиция с три точки по-малко. Първата среща между двата отбора завърши с драматична победа с 4:3 в полза на Ливърпул.</p>
    </article>
  </body>
</html>