<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/taormina-il-commissario-dell-asm-sgombero-immediato-del-piazzale-porta-catania.html"/>
    <meta property="og:site_name" content="Tempostretto"/>
    <meta property="article:published_time" content="2019-12-09T16:38:58+00:00"/>
    <meta property="og:title" content="Taormina. Il commissario dell’ Asm: “Sgombero immediato del piazzale “Porta Catania”"/>
    <meta property="og:description" content="Fiumefreddo ha inviato un documento agli amministratori, alla Polizia ed ai carabinieri per un intervento immediato al piano superiore del parcheggio gestito dall'Azienda"/>
  </head>
  <body>
    <article>
      <h1>Taormina. Il commissario dell’ Asm: “Sgombero immediato del piazzale “Porta Catania”</h1>
      <address><time datetime="2019-12-09T16:38:58+00:00">09 Dec 2019, 16:38</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>Fiumefreddo ha inviato un documento agli amministratori, alla Polizia ed ai carabinieri per un intervento immediato al piano superiore del parcheggio gestito dall'Azienda</i>
      </p>
      <p>TAORMINA – Il piazzale di arrivo al piano superiore del parcheggio Porta Catania, gestito dall’Azienda servizi municipalizzata, va “sgomberato con effetto immediato” e con “assoluta urgenza”. Lo ha disposto il commissario liquidatore dell’Asm Antonio Fiumefreddo. Il documento è stato inviato al responsabile amministrativo dell’Azienda, al responsabile del servizio, agli amministratori comunali, al Commissariato, ai carabinieri ed alla Polizia locale.</p>
      <p>Fiumefreddo nel documento fa riferimento ad una giostra, ad un chioschetto e all’occupazione con tavoli e sedie dello spazio esterno ad un bar. Il commissario dell’Asm ha altresì disposto che “si avviino le procedure per attrezzare quello spazio, vocatamente di accoglienza per chiunque arrivi a Taormina attraverso il parcheggio di Porta Catania con stand, eleganti e conformi al decoro architettonico della città, da adibirsi alla vendita di prodotti tipici della nostra tradizione. Naturalmente non in concorrenza con chi eserciti già quell’offerta commerciali nei negozi preesistenti”.</p>
    </article>
  </body>
</html>