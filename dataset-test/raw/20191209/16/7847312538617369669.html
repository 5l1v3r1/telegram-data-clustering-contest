<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/476865-radykalni-weganie-napadaja-na-sklepy-miesne-we-francji"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T16:56:43+00:00"/>
    <meta property="og:title" content="Szokujący materiał! Radykalni weganie napadają na sklepy mięsne we Francji: Niszczą towary i zastraszają rzeźników. WIDEO"/>
    <meta property="og:description" content="&quot;Rozlewali wszędzie czerwoną ciecz i wykrzykiwali hasła [„Sprawiedliwość dla zwierząt – red.] w obronie praw zwierząt&quot;."/>
  </head>
  <body>
    <article>
      <h1>Szokujący materiał! Radykalni weganie napadają na sklepy mięsne we Francji: Niszczą towary i zastraszają rzeźników. WIDEO</h1>
      <address><time datetime="2019-12-09T16:56:43+00:00">09 Dec 2019, 16:56</time> by <a rel="author">Dookoła świata</a></address>
      <p>
        <b>„Napadają na stoiska, niszczą towary, zastraszają. We Francji coraz częściej dochodzi do ataków na rzeźników, restauratorów czy sprzedawców sera. Kryją się za nimi radykalni weganie” – relacjonuje z Francji serwis Deutsche Welle.</b>
      </p>
      <p>CZYTAJ RÓWNIEŻ: <a href="https://wpolityce.pl/swiat/401529-ekoterror-francuscy-rzeznicy-ofiara-agresji-ze-strony-wegan">Ekoterror w natarciu! Francuscy rzeźnicy proszą szefa MSW o ochronę przed przemocą ze strony agresywnych wegan</a></p>
      <blockquote>Żyjemy w systemie, w którym ludzie opierają swoje istnienie na masowych morderstwach. każdego dnia we francuskich rzeźniach morduje się trzy miliony zwierząt. Trzy miliony istnień!</blockquote>
      <p>– opowiada radykalny weganin Jasper, któremu.. „robi się niedobrze od samego patrzenia na mięso”.</p>
      <p>W materiale wideo przytoczono historię rzeźnika pracującego w Paryżu, którego stoisko zostało zaatakowane przez ekoterrorystów.</p>
      <blockquote>Stało tam 15 lub 20 osób. Rozlewali wszędzie czerwoną ciecz i wykrzykiwali hasła [„Sprawiedliwość dla zwierząt – red.] w obronie praw zwierząt</blockquote>
      <p>– mówił Steevens Kissonua,</p>
      <blockquote>Gdy wybuchła walka, uciekłem za ladę. Złamałem żebro i nie mogłem pracować przez tydzień</blockquote>
      <p>— dodał.</p>
      <p>Jak podkreślono w materiale, radykałowie uważają, że ataki na rzeźników są słuszne i przyznają, że chcą wywołać „rewolucję”.</p>
      <blockquote>Zawody moralnie nieakceptowalne muszą zniknąć. Nie ma przecież też katów</blockquote>
      <p>– próbował argumentować cytowany wcześniej Jasper Gustaffson.</p>
      <p>
        <b>W sieci można znaleźć wzmianki o coraz częstszych atakach na sklepy mięsne we Francji! Rozbito m.in. szklane drzwi do sklepu mięsnego w Yvelines w północnej Francjio oraz w Lille, gdzie dodatkowo zdewastowano pomieszczenia malunkami. Doniesiono również o atakach w południowo-zachodniej części kraju, w Oksytanii .</b>
      </p>
      <p>Warto przypomnieć, że już w czerwcu 2018 roku rzeźnicy wystosowali pismo do francuskiego ministra spraw wewnętrznych Gerarda Collomba z prośbą o ochronę przed przemocą i zastraszaniem ze strony agresywnych grup wegańskich, które chcą „narzucić swój styl życia ogromnej większości ludzi”.</p>
      <figure>
        <iframe src="https://www.youtube.com/embed/8GlbrZ1NYRM" width="650" height="350" data-service="Youtube" scrolling="no"/>
      </figure>
      <p>kpc/dw.com/animalactivistwatch.com/wPolityce.pl</p>
    </article>
  </body>
</html>