<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/politicile-dure-privind-schimbarile-climatice-ar-putea-elimina-2300-miliarde-dolari-din-companii-pana-in-2025_1411299.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:25:54+00:00"/>
    <meta property="og:title" content="Politicile dure privind schimbările climatice ar putea elimina 2.300 miliarde dolari din companii, până în 2025"/>
    <meta property="og:description" content="Reglementările mai stricte privind schimbările climatice ar putea reduce cu până la 2.300 miliarde de dolari din valoarea companiilor din..."/>
  </head>
  <body>
    <article>
      <h1>Politicile dure privind schimbările climatice ar putea elimina 2.300 miliarde dolari din companii, până în 2025</h1>
      <address><time datetime="2019-12-09T16:25:54+00:00">09 Dec 2019, 16:25</time> by <a rel="author">Remus Vlad</a></address>
      <p>Reglementările mai stricte privind schimbările climatice ar putea reduce cu până la 2.300 miliarde de dolari din valoarea companiilor din industrii, până în 2025, de la producători de combustibili fosili la agricultură și producători de automobile, a avertizat un grup de investitori într-un raport, anunță MEDIAFAX.</p>
      <p>Conform sursei citate, experții se așteaptă ca reglementările care vizează reducerea emisiilor de carbon să se intensifice în anii următori, în timp ce statele se angajează să îndeplinească obligațiile prevăzute de acordul de la Paris din 2015, transmite Reuters.</p>
      <p>Orice schimbare bruscă a politicii riscă să afecteze puternic strategiile de investiții curente, precizează raportul.</p>
      <p>„Pe măsură ce realitățile schimbărilor climatice sunt tot mai prezente, presiunea socială crește și soluțiile cu emisiile scăzute de carbon devin mai ieftine, fiind extrem de improbabil ca guvernelor să li se permită să lase lumea să evolueze în temperaturi mai mari, fără a fi obligați să acționeze forțat mai devreme”, a declarat directorul executiv al PRI, Fiona Reynolds. „Acestea reprezintă amenințări extrem de mari pentru active și pentru sistem în general”, a completat ea.</p>
      <p>Raportul a relevat că cel mai expus este sectorul combustibililor fosili care ar putea pierde o treime din valoarea actuală. Combustibilii fosili reprezintă aproximativ două treimi din emisiile globale de gaze cu efect de seră.</p>
      <p>CITEȘTE ȘI: <a href="https://www.stiripesurse.ro/raed-arafat-fondatorul-smurd-ameninta-ca-pleaca-din-romania_1411076.html">Raed Arafat amenință că pleacă din România. Fondatorul SMURD: Pentru ce am făcut în țara asta, dacă vor să mă demită, să mă demită onorabil</a> .</p>
      <p>Totodată, companiile din sectorul cărbunelui ar putea pierde 44% din valoare, în timp ce cele mai importante companii din sectorul petrolier și gaz riscă să piardă până la 31% din cota de piață actuală, potrivit raportului.</p>
      <p>În același timp, producătorii auto care au avut investiții mari în vehiculele electrice și ar putea să își dubleze valorile, se mai scrie în raport.</p>
    </article>
  </body>
</html>