<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/f1-team/wolff-si-aspetta-una-mclaren-in-lotta-nel-2020-470977.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-12-09T16:15:24+00:00"/>
    <meta property="og:title" content="Wolff si aspetta una McLaren in lotta nel 2020"/>
    <meta property="og:description" content="Il team principal della Mercedes crede che la scuderia di Woking possa migliorarsi ancora rispetto al 2019 e inserirsi nella battaglia con Ferrari e Red Bull"/>
  </head>
  <body>
    <article>
      <h1>Wolff si aspetta una McLaren in lotta nel 2020</h1>
      <h2>Il team principal della Mercedes crede che la scuderia di Woking possa migliorarsi ancora rispetto al 2019 e inserirsi nella battaglia con Ferrari e Red Bull</h2>
      <address><time datetime="2019-12-09T16:15:24+00:00">09 Dec 2019, 16:15</time> by <a rel="author">Simone Peluso</a></address>
      <p>Con la stagione 2019 definitivamente in archivio, è già tempo di proiettarsi all’imminente 2020 e non possono mancare voci e speculazioni in grado di accendere aspettative e mettere pressione su team e piloti.</p>
      <p>L’ultimo campionato è stato segnato da un grande exploit della <b>McLaren</b>, che dopo un 2018 da incubo è riuscita a ritrovare forma e prestazioni conquistando meritatamente il quarto posto nella classifica Costruttori. Sulla scia di questo grande exploit, sono in molti che si aspettano un ulteriore passo in avanti della scuderia di Woking, che non ha mai nascosto le proprie ambizioni di tornare velocemente in lotta per podi e vittorie. Tra questi c’è anche il team principal della Mercedes, <b>Toto Wolff</b>, che immagina le vetture papaya di Sainz e Norris pronte a inserirsi nella battaglia al vertice con le Frecce d’Argento, la Ferrari e la Red Bull.</p>
      <figure>
        <img src="https://www.formulapassion.it/wp-content/uploads/2019/11/Photo4_s.r.l._1041164.jpg"/>
      </figure>
      <p><i>“È giusto dire che al momento ci sono tre squadre in grado di vincere gare e ambire al titolo</i> – ha dichiarato il manager austriaco –<i> Bisogna però dire che <b>è stata la McLaren la squadra che ha avuto la maggior crescita prestazionale</b> nel corso dell’anno e secondo me potrà essere lì in lotta con noi se continua su questa parabola ascendente”.</i></p>
      <figure>
        <img src="https://www.formulapassion.it/wp-content/uploads/2019/11/Photo4_s.r.l._1040845.jpg"/>
      </figure>
      <p><i>“Onestamente la vedo dura. <b>Non credo che nel 2020 ci sarà una squadra che riuscirà a conquistare più di dieci vittorie</b></i> – ha aggiunto Wolff – <i>Da parte nostra stiamo comunque cercando di risolvere i  nostri punti deboli per migliorare le nostre performance”.</i></p>
      <footer>RIPRODUZIONE RISERVATA</footer>
    </article>
  </body>
</html>