<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-despre-asumarea-raspunderii-pentru-alegerea-primarilor-in-doua-tururi-cred-ca-ar-fi-o-abordare-rezonabila-eu-imi-doresc-ca-primarii-sa-fie-alesi-in-doua-tururi-1922403809002019121619193898"/>
    <meta property="og:site_name" content="News.ro"/>
    <meta property="article:published_time" content="2019-12-09T16:38:00+00:00"/>
    <meta property="og:title" content="Iohannis, despre asumarea răspunderii pentru alegerea primarilor în două tururi: Cred că ar fi o abordare rezonabilă/ Eu îmi doresc ca primarii să fie aleşi în două tururi"/>
    <meta property="og:description" content="Preşedintele Klaus Iohannis a declarat, luni, că îşi doreşte alegerea primarilor în două tururi de scrutin, iar asumarea răspunderii Guvernului pe o astfel de lege este ”o abordare rezonabilă”."/>
  </head>
  <body>
    <article>
      <h1>Iohannis, despre asumarea răspunderii pentru alegerea primarilor în două tururi: Cred că ar fi o abordare rezonabilă/ Eu îmi doresc ca primarii să fie aleşi în două tururi</h1>
      <address><time datetime="2019-12-09T16:38:00+00:00">09 Dec 2019, 16:38</time> by <a rel="author">News.ro</a></address>
      <p>
        <b>Preşedintele Klaus Iohannis a declarat, luni, că îşi doreşte alegerea primarilor în două tururi de scrutin, iar asumarea răspunderii Guvernului pe o astfel de lege este ”o abordare rezonabilă”.</b>
      </p>
      <p>”Mesajele pe care le am pentru primariI de municipii sunt în mesajE generale pe care le voi da şi celorlalţi primari, de exemplu că eu îmi doresc ca primarii să fie aleşi în două tururi sau că îmi doresc foarte mult să existe un parteneriat real între administraţia centrală, prin Guvern, şi administraţia locală, astfel încât toţi românii să primească o şansă să trăiască într-o localitate bine pusă la punct”, a declarat, luni, Kaus Iohannis, înaintea întâlnirii cu reprezentanţii Asociaţiei Municipiilor din România.</p>
      <p>Iohannis a mai afirmat că, după alegerile parlamentare, trebuie reluate discuţiile despre descentralizare.</p>
      <p>”După alegerile parlamentare, chestiunile legate de descentralizare trebuie reluate. Sunt foarte multe domenii, foarte multe sectoare unde lucrurile s-au oprit la jumătate şi acest fapt este contraproductiv”, a mai sus Iohannis.</p>
      <p>Întrebat dacă este oportună asumarea răspunderii pentru legea carevizează aegerea primarilor în două tururi, Iohannis a spus: ”Părerea mea este că trebuie să revenim la alegerea primarilor în două tururi. Ştiu că sunt diferite iniţiative legislative în Parlament. Dacă ele nu se realizează în acest sens, cred că ar fi o abordare rezonabilă să se meargă cu angajarea răspunderii în Parlament”.</p>
      <p>Vicepremierul Raluca Turcan a anunţat, luni, că Guvernul va ”lua în calcul şi alte măsuri”, în cazul în care proiectul de lege pentru alegerea primarilor în două tururi – aflat în Parlament – nu avansează.</p>
      <p>Preşedintele interimar al PSD, Marcel Ciolacu, a declarat, luni, înaintea şedinţei Buroului Politic provizoriu, că partdul va depune moţiune de cenzură împotriva Guvernului Orban, împreună cu alţi parteneri din Parlament, dacă Guvernul îşi va asuma răspunderea pe un pachet de legi electorale care să prvadă alegerea priarilor în două tuturi de scrutin.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>