<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/476859-putin-przywitany-z-honorami-rozpoczal-sie-szczyt-w-paryzu"/>
    <meta property="og:site_name" content="wPolityce.pl"/>
    <meta property="article:published_time" content="2019-12-09T16:12:17+00:00"/>
    <meta property="og:title" content="Putin przywitany z honorami i protest Femenu: &quot;Zbrodniarz wojenny&quot;. W Paryżu rozpoczął się szczyt w formacie normandzkim"/>
    <meta property="og:description" content="&quot;Witamy Putina, wojennego zbrodniarza!” - wykrzykiwała przedstawicielka Femenu przed Pałacem Elizejskim."/>
  </head>
  <body>
    <article>
      <h1>Putin przywitany z honorami i protest Femenu: "Zbrodniarz wojenny". W Paryżu rozpoczął się szczyt w formacie normandzkim</h1>
      <address><time datetime="2019-12-09T16:12:17+00:00">09 Dec 2019, 16:12</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>W Paryżu rozpoczął się szczyt w formacie normandzkim, który ma załagodzić konflikt na wschodniej Ukrainie. W poniedziałek rozmowy podjęli - kanclerz Niemeic Angela Merkel oraz prezydenci Francji, Ukrainy i Rosji - Emmanuel Macron, Wołodymyr Zełenski i Władimir Putin.</b>
      </p>
      <p>CZYTAJ RÓWNIEŻ: <a href="https://wpolityce.pl/swiat/476781-klimkin-rosja-nie-chce-rozwiazania-konfliktu-na-ukrainie">Będzie przełom w negocjacjach w Paryżu? Klimkin: Rosja nie chce rozwiązania konfliktu na Ukrainie. Macron dąży do sojuszu z Putinem</a></p>
      <p>Spotkanie ma ożywić proces pokojowy na Ukrainie i otworzyć nowy rozdział w Kijowa stosunkach z Moskwą. Szczyt w formacie normandzkim odbywa się pierwszy raz od trzech lat, czyli od momentu zamrożenia rozmów w 2016 roku.</p>
      <p>Putin przybył na spotkanie jako ostatni z niewielkim, około 15 minutowym opóźnieniem. Przywódcy rozmawiają w Pałacu Elizejskim, a po ich spotkaniu przewidziana jest wspólna konferencja prasowa.</p>
      <slideshow>
        <figure>
          <a href="https://wpolityce.pl/p/638594">
            <img src="https://wpolityce.pl/p/638594"/>
          </a>
          <figcaption>autor: PAP/EPA</figcaption>
        </figure>
        <figure>
          <a href="https://wpolityce.pl/p/638593">
            <img src="https://wpolityce.pl/p/638593"/>
          </a>
          <figcaption>autor: PAP/EPA/MIKHAIL METZEL/KREMLIN POOL</figcaption>
        </figure>
        <figure>
          <a href="https://wpolityce.pl/p/638595">
            <img src="https://wpolityce.pl/p/638595"/>
          </a>
          <figcaption>autor: PAP/EPA</figcaption>
        </figure>
        <figure>
          <a href="https://wpolityce.pl/p/638596">
            <img src="https://wpolityce.pl/p/638596"/>
          </a>
          <figcaption>autor: PAP/EPA</figcaption>
        </figure>
      </slideshow>
      <p>
        <b>Media zwracają uwagę na przywitanie rosyjskiego prezydenta z honorami.</b>
      </p>
      <figure>
        <iframe data-src="https://twitter.com/KuczynskiG/status/1204056109637668865" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Ruptly/status/1204041727310479360" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ZdzKrasnodebski/status/1204065388922855425" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/JonahFisherBBC/status/1204050749824622592" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Doszło już nawet do protestu.</b> Półnaga kobieta z radykalnej grupy „Femenu” wykrzykiwała w pobliżu Pałacu Elizejskiego:</p>
      <blockquote>„Witamy Putina, wojennego zbrodniarza!”</blockquote>
      <figure>
        <iframe data-src="https://twitter.com/JonahFisherBBC/status/1204016453965488129" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/KlymenkoTime/status/1204027325383421952" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podczas szczytu dojdzie do rozmów w cztery oczy Putina i Zełenskiego; dla prezydenta Ukrainy będzie to pierwsze spotkanie z rosyjskim przywódcą.</p>
      <p>Bardzo oczekiwane są również rozmowy Putina i Merkel, ponieważ ma się ono odbyć tuż po wybuchu środku kryzysu dyplomatycznego, spowodowanego wydaleniem z Berlina dwóch dyplomatów rosyjskich. Ma to związek z zabójstwem w stolicy Niemiec obywatela Gruzji, Zelimchana Changoszwilego vel Tornike K., które zdaniem niemieckich władz zostało wykonane na zlecenie Moskwy. Kreml zaprzeczył, by rosyjski rząd był zamieszany w to zabójstwo.</p>
      <p>Przed szczytem szef niemieckiej dyplomacji Heiko Maas powiedział:</p>
      <blockquote>Nawet jeśli mamy obecnie bardzo poważne spory z Rosją, musimy zrobić wszystko na szczycie normandzkim, aby osiągnąć pokój na Ukrainie.</blockquote>
      <p>Maas, nazwał konflikt na Ukrainie „ropną raną w Europie ”. W wojnie na wschodzie tego kraju od 2014 roku zginęło ponad 13 tys. osób, a milion zostało wysiedlonych.</p>
      <p>Od czasu porozumień pokojowych w Mińsku zawartych w 2015 roku, które nigdy nie weszły w życie, około 80 tys. ukraińskich żołnierzy i wspieranych przez Rosję separatystów nadal stacjonuje po obu stronach 500-kilometrowej linii frontu.</p>
      <p>Francuscy analitycy podkreślają, że Macron i Merkel, jedyni przywódcy, którzy uczestniczyli we wszystkich szczytach w formacie normandzkim z udziałem Putina, mają nadzieję na wyznaczenie na szczycie w Paryżu tzw. kamieni milowych dotyczących procesu pokojowego na Ukrainie.</p>
      <p>Według dziennika „Le Monde” na razie „normalizacja na wschodzie Ukrainy (…) pozostaje poza zasięgiem” przywódców spotykających się podczas szczytu normandzkiego.</p>
      <p>Jednak po stronie francuskiej za sukces uznane zostałoby porozumienia w sprawie „nowych potencjalnych stref wycofania się walczących, kolejna wymiana jeńców oraz rozminowywanie stref walki (…) umożliwiłyby to przekształcenie wojny o niskiej intensywności w zamrożony konflikt” - podkreśla „Le Monde”.</p>
      <p>Dla Macrona, który opowiada się za zbliżeniem między UE a Rosją, szczyt ma znaczenie wizerunkowe. Polityka francuskiego prezydenta wobec Rosji nie zawsze była dobrze przyjmowana przez jego europejskich odpowiedników.</p>
      <p>Z francuskiej perspektywy szczyt ma być sprawdzianem dobrej woli prezydenta Putina - ocenia „Le Monde”.</p>
      <blockquote>Gdyby szczyt miał się nie powieść, byłaby to osobista porażka Macrona, ponieważ dużo zainwestował, aby go zorganizować</blockquote>
      <p>— powiedział w wywiadzie dla AFP profesor stosunków międzynarodowych na uniwersytecie w Innsbrucku w Austrii Gerhard Mangott.</p>
      <p>Od kwietniowych wyborów prezydenckich na Ukrainie widoczne jest pewne ocieplenie na linii Kijów-Moskwa. Wymieniono 70 więźniów we wrześniu. Rosja zwróciła w listopadzie Ukrainie okręty wojenne.</p>
      <p>Francuskie media podkreślały przed szczytem, że prezydent Zełenski określany jest jako nowicjusz w polityce, jest także pod presją ukraińskiej opinii publicznej, która obawia się, że będzie on skłonny iść na nadmierne ustępstwa wobec Putina i Macrona.</p>
      <p>Około 200 osób protestowało w nocy przed siedzibą prezydenta w Kijowie, wzywając Zelenskiego, by się „nie poddał”. W niedzielę 5 tys. demonstrantów zebrało się w centrum stolicy Ukrainy z tym samym hasłem.</p>
      <p>Berlin podkreślał przed szczytem, że Zełenski nie powinien być jedynym przywódcą, który zgodzi się na ustępstwa, a „Rosja musi zrobić gest”, podkreślał przed szczytem Maas.</p>
      <p>Nazwa formatu pochodzi od francuskiego regionu Normandii, gdzie przywódcy czterech krajów spotkali się po raz pierwszy w 2014 roku.</p>
      <p>kpc/PAP/Twitter</p>
    </article>
  </body>
</html>