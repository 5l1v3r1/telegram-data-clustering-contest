<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/la-juve-si-fa-avanti-ecco-l-offerta-per-haaland-ma-il-lipsia-97406"/>
    <meta property="og:site_name" content="il BiancoNero"/>
    <meta property="article:published_time" content="2019-12-09T16:00:00+00:00"/>
    <meta property="og:title" content="La Juve si fa avanti, ecco l'offerta per Haaland. Ma il Lipsia..."/>
    <meta property="og:description" content="La Juve ora tenta l’affondo per Erling Braut Haaland. Il centravanti norvegese piace a mezza Europa, ma i bianconeri possono vantare un ottimo rapporto sia con il Salisburgo che con Mino Raiola,"/>
  </head>
  <body>
    <article>
      <h1>La Juve si fa avanti, ecco l'offerta per Haaland. Ma il Lipsia...</h1>
      <address>
        <time datetime="2019-12-09T16:00:00+00:00">09 Dec 2019, 16:00</time>
      </address>
      <p>La Juve ora tenta l’affondo per Erling Braut Haaland. Il centravanti norvegese piace a mezza Europa, ma i bianconeri possono vantare un ottimo rapporto sia con il Salisburgo che con Mino Raiola, l’agente del gioiellino. Che, però, non ha fretta di decidere.</p>
      <p>L’offerta al giocatore, secondo quanto riportato da calciomercato.com, è già stata presentata: 3 milioni netti a stagione, più bonus, per 5 anni. Con il club austriaco non dovrebbero poi esserci tanti problemi, c’è sintonia e collaborazione. Il prezzo del norvegese potrebbe sensibilmente scendere dai 70-80 milioni inizialmente richiesti: con 40 milioni, Haaland può partire.</p>
      <p>Il nodo però non è rappresentato dal fattore economico. L’attaccante da anni piace alla Juve, è stato anche vicinissimo prima del passaggio al Salisburgo. Ma la famiglia Haaland, sostenuta da Raiola, si sta convincendo di una cosa: tra il Salisburgo e la Juve, o un club di primissima fascia come i bianconeri, dove il giocatore non sarebbe certo del posto da titolare, può essere utile e necessario uno step intermedio. Per questo spunta con forza l’ipotesi Lipsia, squadra di vertice in Bundesliga, che gioca le coppe europeee, e che con il Salisburgo condivide la proprietà. I discorsi proseguono, la Juve resta attenta e vigile.</p>
    </article>
  </body>
</html>