<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793419/%D9%87%DB%8C%D8%A6%D8%AA-%D8%B4%D9%86%D8%A7-%D9%88-%D8%BA%D8%B1%DB%8C%D9%82-%D9%86%D8%AC%D8%A7%D8%AA-%DA%A9%D8%B1%D8%AF%D8%B3%D8%AA%D8%A7%D9%86-%D8%B5%D8%A7%D8%AD%D8%A8-%D8%A7%D8%B3%D8%AA%D8%AE%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:45:31+00:00"/>
    <meta property="og:title" content="مدیرکل ورزش و جوانان کردستان: هیئت شنا و غریق نجات کردستان صاحب استخر می‌شود"/>
    <meta property="og:description" content="سنندج - مدیرکل ورزش و جوانان استان کردستان از عملکرد هیئت شنا و غریق نجات ابراز رضایت کرد و گفت: این هیئت صاحب استخر خواهند شد."/>
  </head>
  <body>
    <article>
      <h1>مدیرکل ورزش و جوانان کردستان: هیئت شنا و غریق نجات کردستان صاحب استخر می‌شود</h1>
      <address>
        <time datetime="2019-12-09T16:45:31+00:00">09 Dec 2019, 16:45</time>
      </address>
      <p>به گزارش <a href="https://www.mehrnews.com/">خبرنگار مهر</a>، حامد جولائی بعد از ظهر دوشنبه در مجمع سالیانه هیات نجات غریق و غواصی کردستان اظهار داشت: این هیات توانسته است با برنامه ریزی خوب بهترین نتایج را در مسابقات قهرمانی کشور و دومین دوره المپیاد استعدادهای برتر ورزش کشور امسال کسب کند که این جای امیدواری است.</p>
      <p>وی با بیان اینکه داشتن استخر برای تمرین و برگزاری کلاس های مربیان این هیات حق آنها است، اظهار داشت: فراخوان ریاست هیات شنا استان کردستان اعلام شده است و پس از انتخاب رئیس هیات یکی از استخرهای سطح شهر را به عنوان خانه شنا در اختیار هیات شنا قرار خواهیم داد که بدون شک هیات نجات غریق نیز می تواند در آن سهم داشته باشد .</p>
      <p>جولائی به کمبود زیرساخت های شنا در این استان اشاره کرد و گفت: استخرهایی که متوالی اصلی آن دستگاه ورزش و جوانان باشند محدود هستند و این استان به احداث استخرهای جدید نیاز اساسی دارد.</p>
      <p>مدیرکل ورزش و جوانان کردستان در پایان گفت: با تمام کمبودها و کاستی هایی که وجود دارد هیات غریق نجات استان یکی از موفق ترین هیات های استان و بی حاشیه ترین آنها است.</p>
    </article>
  </body>
</html>