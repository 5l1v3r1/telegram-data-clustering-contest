<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/normandska-zustrich-usi-lidery-krain-uchasnyts-prybuly-do-yelyseiskoho-palatsu-204346.html"/>
    <meta property="og:site_name" content="5 канал"/>
    <meta property="article:published_time" content="2019-12-09T16:21:00+00:00"/>
    <meta property="og:title" content="Нормандська зустріч: усі лідери країн-учасниць прибули до Єлисейського палацу"/>
    <meta property="og:description" content="Першим приїхав президент Франції, аби зустріти гостей"/>
  </head>
  <body>
    <article>
      <h1>Нормандська зустріч: усі лідери країн-учасниць прибули до Єлисейського палацу</h1>
      <address>
        <time datetime="2019-12-09T16:21:00+00:00">09 Dec 2019, 16:21</time>
      </address>
      <p>Всі чотири лідери країн-учасниць Нормандського саміту прибули до Єлисейського палацу в Парижі. Про це повдіомляє кореспондент "5 каналу" Михайло Прудник з французької столиці</p>
      <p>Представників України, Німеччини та Росії зустрічав президент Франції Еммануель Макрон.</p>
      <p>Першою прибула Ангела Меркель. Її автомобіль під'їхав до самого входу в палац. Далі прибув Володимир Зеленський, йому довелося йти від воріт пішки. Останнім приїхав Володимир Путін.</p>
      <figure>
        <iframe src="https://www.youtube.com/embed/3xU8WQO3GVI" width="745" height="451" data-service="Youtube" scrolling="no"/>
      </figure>
      <p>Нагадаємо, <a href="https://www.5.ua/polityka/merkel-spochatku-pohovoryt-iz-putinym-ziavyvsia-rozklad-normandskoi-zustrichi-204169.html">зустріч лідерів країн Нормандської четвірки 9 грудня розпочнеться о 17:00</a> за Києвом. Спільна конференція учасників зустрічі запланована на 19:45.</p>
      <p>Перед засіданням канцлер Ангела Меркель проведе двосторонні зустрічі з президентом України Володимиром Зеленським та російським лідером Володимиром Путіним.</p>
      <p>Зазначимо, Нормандський саміт у Парижі стане першим за останні 3 роки. Попередня зустріч четвірки відбулася в Берліні у жовтні 2016-го. </p>
      <p>
        <i>Як відомо, українська сторона вже сформулювала ключові вимоги Москві. Це припинення вогню по всій лінії розмежування, обмін полонених за формулою "всіх на всіх", виведення бойовиків з окупованих територій, повернення Україні контролю над кордоном і лише після цього проведення місцевих виборів в ОРДЛО за українським законодавством.</i>
      </p>
    </article>
  </body>
</html>