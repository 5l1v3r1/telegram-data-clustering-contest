<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/un-adolescent-i-o-femeie-lovi-i-pe-o-trecere-de-pietoni-pe-valea-oltului_500939.html"/>
    <meta property="og:site_name" content="romaniatv.net"/>
    <meta property="article:published_time" content="2019-12-09T16:54:43+00:00"/>
    <meta property="og:title" content="Un adolescent şi o femeie, loviţi pe o trecere de pietoni pe Valea Oltului"/>
    <meta property="og:description" content="Două persoane au fost spulberate, luni seara, pe o trecere de pietoni pe DN 7 / E 81: un băiat &amp;icirc;n v&amp;acirc;rstă de 14 ani și o femeie de aproximativ 60 de ani, informează adevărul.ro."/>
  </head>
  <body>
    <article>
      <h1>Un adolescent şi o femeie, loviţi pe o trecere de pietoni pe Valea Oltului</h1>
      <address>
        <time datetime="2019-12-09T16:54:43+00:00">09 Dec 2019, 16:54</time>
      </address>
      <p>Două persoane au fost spulberate, luni seara, pe o trecere de pietoni pe DN 7 / E 81: un băiat în vârstă de 14 ani și o femeie de aproximativ 60 de ani, informează <a href="http://xn--adevrul-c4a.ro/">adevărul.ro</a>.</p>
      <p>Potrivit purtătorului de cuvânt al Inspectoratului Județean de Poliție Vâlcea, Cătălin Udrea, accidentul s-a petrecut la km 215 + 400 m de pe DN 7 / E 81, pe raza localității Brezoi, Călinești, în județul Vâlcea. Șoferul care a accidentat femeia și băiatul pe trecerea de pietoni se îndrepta spre Sibiu. Cele două victime se angajaseră în traversarea regulamentară a străzii atunci când au fost lovite de autoturism. </p>
      <h3>Citește și: <a href="https://www.romaniatv.net/lovit-mortal-langa-trecerea-pietoni-un-barbat-a-decedat-sub-ochii-prietenului-imagini-camera-video_500837.html">Lovit mortal, chiar lângă trecerea de pietoni. Un bărbat a decedat sub ochii prietenului, imagini surprinse de camere VIDEO</a></h3>
      <p>"Poliţiştii efectuează cercetări la faţa locului pentru stabilirea cu exactitate a împrejurărilor producerii evenimentului rutier. Sensul de mers Vâlcea - Sibiu fiind blocat, în zonă se circulă alternativ”, a informat reprezentantul Poliţiei Vâlcea.</p>
      <p>"Victimele sunt conştiente. La faţa locului intervine SMURD Brezoi şi un echipaj al Serviciului Judeţean de Ambulanţă Vâlcea”, a mai precizat purtătorul de cuvânt al ISU Vâlcea.</p>
      <p> </p>
    </article>
  </body>
</html>