<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/222261/tvrda-rana-pre-dortmund-v-boji-o-titul-europska-opora-na-jis-ke-mimo-do-konca-sezony"/>
    <meta property="og:site_name" content="Športky.sk"/>
    <meta property="article:published_time" content="2019-12-09T16:10:00+00:00"/>
    <meta property="og:title" content="Tvrdá rana pre Dortmund v boji o titul: Európska opora na JIS-ke, mimo do konca sezóny"/>
    <meta property="og:description" content="DORTMUND - Belgický futbalista Axel Witsel z Borussie Dortmund vynechá zvyšok roka pre zranenie tváre, ktoré utrpel doma. Podstúpil operáciu a vynechá utorňajší záverečný duel F-skupiny Ligy majstrov ..."/>
  </head>
  <body>
    <article>
      <h1>Tvrdá rana pre Dortmund v boji o titul: Európska opora na JIS-ke, mimo do konca sezóny</h1>
      <address>
        <time datetime="2019-12-09T16:10:00+00:00">09 Dec 2019, 16:10</time>
      </address>
      <p>DORTMUND - Belgický futbalista Axel Witsel z Borussie Dortmund vynechá zvyšok roka pre zranenie tváre, ktoré utrpel doma. Podstúpil operáciu a vynechá utorňajší záverečný duel F-skupiny Ligy majstrov proti Slavii Praha, ako aj tri stretnutia najvyššej nemeckej súťaže.</p>
      <p>Tridsaťročný stredopoliar pokračuje v rekonvalescencii v domácom prostredí. <b><i>"V nedeľu sme s ním nemohli hovoriť, pretože bol ešte na jednotke intenzívnej starostlivosti. Do konca roka nebude hrať, ale už je doma. Je to škoda, je pre nás dôležitý hráč, dúfame, že sa vráti čo najskôr," </i></b>povedal tréner Lucien Favre pre agentúru AFP.</p>
      <p>Dortmund zabojuje v utorok na diaľku s Interom Miláno o druhú postupovú priečku do osemfinále LM. Oba kluby majú po sedem bodov, Borussia ich musí v konečnom účtovaní nazbierať viac, v prípade rovnosti postúpia Milánčania vďaka priaznivejšiemu skóre zo vzájomných zápasov. Witsel nastúpil vo všetkých piatich doterajších súbojoch v skupine.</p>
      <footer><b>Zdroj:</b> TASR<br/><b>Foto:</b> profimedia.sk</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221297/messiho-jubilejny-700-zapas-vo-velkom-style-ikonicky-hrac-poklonil-sa-mu-aj-super"/>
        <a href="https://sportky.zoznam.sk/c/221287/video-barcelona-si-vyhrou-proti-dortmundu-zaistila-postup-lipsko-do-premieroveho-osemfinale"/>
        <a href="https://sportky.zoznam.sk/c/221199/lewantorski-je-evidentne-na-love-rekordov-prekonal-ronalda-a-vyrovnal-sa-messimu"/>
        <a href="https://sportky.zoznam.sk/c/221147/povedie-dudu-s-pekarikom-byvaly-kouc-bayernu-dni-covica-na-lavicke-herthy-su-zratane"/>
      </related>
    </article>
  </body>
</html>