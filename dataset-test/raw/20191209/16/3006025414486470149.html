<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/12/jmc.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-12-09T16:33:00+00:00"/>
    <meta property="og:title" content="கூடிய ஊழல் செய்தது யார்:மாநகரசபையில் போட்டி!"/>
    <meta property="og:description" content="ஈ.பி.டி.பி கட்சியின் ஒத்துழைப்பு இல்லாமல் உங்களால் யாழ்.மாநகர முதல்வராகியிருக்க முடியுமா? என முன்னாள் முதல்வர் யோகேஸ்வரி பற்குணராசா எழ..."/>
  </head>
  <body>
    <article>
      <h1>கூடிய ஊழல் செய்தது யார்:மாநகரசபையில் போட்டி!</h1>
      <address><time datetime="2019-12-09T16:33:00+00:00">09 Dec 2019, 16:33</time> by <a rel="author">டாம்போ</a></address>
      <figure>
        <img src="https://1.bp.blogspot.com/-XCLXHhhxFSs/Xe53W1ujA4I/AAAAAAAAM-s/smlAy9C3T5sZAB_mgJEuZa-xR3I7OWgUgCNcBGAsYHQ/s1600/mc.jpg"/>
      </figure>
      <p>ஈ.பி.டி.பி கட்சியின் ஒத்துழைப்பு இல்லாமல் உங்களால் யாழ்.மாநகர முதல்வராகியிருக்க முடியுமா? என முன்னாள் முதல்வர் யோகேஸ்வரி பற்குணராசா எழுப்பிய கேள்வியால் யாழ்.மாநகரசபையின் சிறப்பு அமர்வு இன்று களேபரமாகியுள்ளது.</p>
      <p>யோகேஸ்வரி பற்குணராசாவின் கருத்தை  தொடர்ந்து மாநகர சபை முதல்வர் இமானுவேல் ஆர்னோல்ட் ஈபிடிபி ஆட்சியிலிருந்த காலத்தில் இடம்பெற்ற ஊழல் முறைகேடுகளை அம்பலப்படுத்த மோதல் உச்சம் பெற்றிருந்தது.</p>
      <p>இதனையடுத்து கூட்டமைப்பு சார்பு உறுப்பினர்களிற்கும்;, ஈபிடிபி கட்சி சார்பு உறுப்பினர்களுக்கும் இடையில் கடும் வாய்த்தர்க்கம் ஏற்பட்டிருந்தது.</p>
      <p>அப்போது இமானுவேல் ஆர்னோல்ட்டினால் கொள்வனவு செய்யப்பட்ட மடிக்கணணி எங்கேயென  யோகேஸ்வரி பற்குணராசா வினா எழுப்பியிருந்தார்.</p>
      <p>அதற்கு பதிலளித்த இமானுவேல் ஆர்னோல்ட் அலுவலகத்திற்கு என கொள்வனவு செய்து வீட்டிற்கு கொண்டு செல்லப்பட்ட குளிரூட்டி எங்கே, சபைக்கு செலுத்த வேண்டிய 6 இலட்சம் ரூபா பணம் இதுவரை செலுத்தாமல் இருப்பதற்கான காரணம் என்ன போன்ற கேள்விகளை முன்னாள் முதல்வர் யோகேஸ்வரி பற்குணத்தை நோக்கி எழுப்பியிருந்தார்.</p>
      <p>நடந்து முடிந்த உள்ளுராட்சி சபை தேர்தலில் பெரும்பான்மை பெறாத கூட்டமைப்பு தமிழ் தேசிய மக்கள் முன்னணி ஆட்சி கதிரையேறுவதை தடுக்க ஈபிடிபியுடன் கூட்டு சேர்ந்து ஆட்சி அமைத்திருந்தமை குறிப்பிடத்தக்கது.</p>
    </article>
  </body>
</html>