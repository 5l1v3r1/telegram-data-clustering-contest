<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/feyenoord-fans-mogen-toch-naar-porto-club-doet-dringende-oproep/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T16:27:57+00:00"/>
    <meta property="og:title" content="Feyenoord-fans mogen tóch naar Porto; club doet dringende oproep"/>
    <meta property="og:description" content="Feyenoord wordt aanstaande donderdag in Porto gesteund door een vol uitvak! Dat maakten de Rotterdammers via de eigen kanalen bekend. De UEFA heeft de straf voor een wedstrijd zonder publiek teruggedraaid naar een voorwaardelijke, met een proeftijd van 1 jaar. Wel blijft de boete van 55.000 euro die de ‘UEFA Control, Ethics and Disciplinary body’…"/>
  </head>
  <body>
    <article>
      <h1>Feyenoord-fans mogen tóch naar Porto; club doet dringende oproep</h1>
      <address>
        <time datetime="2019-12-09T16:27:57+00:00">09 Dec 2019, 16:27</time>
      </address>
      <p>
        <b>Feyenoord wordt aanstaande donderdag in Porto gesteund door een vol uitvak! Dat maakten de Rotterdammers via de eigen kanalen bekend. De UEFA heeft de straf voor een wedstrijd zonder publiek teruggedraaid naar een voorwaardelijke, met een proeftijd van 1 jaar.</b>
      </p>
      <p>Wel blijft de boete van 55.000 euro die de 'UEFA Control, Ethics and Disciplinary body' heeft gegeven staan. De straf van Feyenoord was vanwege het gedoe in Zwitserland bij Young Boys. Toen werd er vuurwerk afgestoken in het uitvak en werden er dingen op het veld gegooid.<br/><br/><b>Oproep<br/></b>'Feyenoord is uiteraard blij dat het team donderdag toch kan rekenen op de steun van de aanhang en dat supporters bij de wedstrijd aanwezig kunnen zijn', schrijft de club. De Rotterdammers hebben ook nog een dringende oproep voor de fans.<br/><br/>'Daarnaast doet de club een dringend beroep op de supporters om vuurwerk thuis te laten. Het is van groot belang dat de uitwedstrijd tegen FC Porto in alle opzichten ordelijk verloopt, vanwege de voorwaardelijke straf met proeftijd van een jaar en met het oog op de straf die mogelijk nog volgt naar aanleiding van het vuurwerk in De Kuip tegen BSC Young Boys.'</p>
      <figure>
        <iframe data-src="https://twitter.com/Feyenoord/status/1204073165703516160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Belangrijk duel<br/></b>Voor Feyenoord wordt het een belangrijk duel in Portugal tegen FC Porto. Het móet winnen om nog kans te maken op een plekje in de volgende ronde van de Europa League. De Rotterdammers zijn dan wel afhankelijk van het resultaat in de wedstrijd tussen Rangers en Young Boys. Dat duel móet gewonnen worden door de Schotten.</p>
    </article>
  </body>
</html>