<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/173996/partizan-zestoko-oslabljen-protiv-lokomotive"/>
    <meta property="og:site_name" content="REPUBLIKA"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="Partizan žestoko oslabljen protiv Lokomotive!"/>
    <meta property="og:description" content="Andrea Trinkijeri za meč sa Lokomotivom (sreda, 18.00) iz Krasnodara neće moći da računa na Ognjena Jaramaza i Novicu Veličkovića."/>
  </head>
  <body>
    <article>
      <h1>Partizan žestoko oslabljen protiv Lokomotive!</h1>
      <h2>Andrea Trinkijeri za meč sa Lokomotivom (sreda, 18.00) iz Krasnodara neće moći da računa na Ognjena Jaramaza i Novicu Veličkovića.</h2>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author">Republika</a></address>
      <p>Iskusni krilni centar Partizana je na prošloj utakmici sa Megom odigrao 22 minuta i zabeležio 17 poena, pa će zbog umora i velike potrošnje u prethodnom periodu ostati u Srbiji.</p>
      <p>Što se tiče Jaramaza, njega muči povreda leve prepone, pa iz tog razloga nije ni ulazio na duelu sa ružičastom ekipom.</p>
      <p>- Ne smemo da gledamo na druge ekipe, imamo tešku utakmicu, teško putovanje, iako smo naš posao već donekle i uradili. Moramo da skupimo snagu, koncentraciju da igramo pravu tešku, evroligašku utakmicu - rekao je Trinkijeri pred zahtevno gostovanje.</p>
      <p>Crno-belima je neophodna pobeda kako bi nastavili borbu sa Venecijom za prvo mesto u grupi - obe ekipe imaju učinak od šest pobeda i dva poraza - dok su ispod Tofaš, Ritas, Lokomotiva i Limož.</p>
      <related>
        <h4>Pročitajte još:</h4>
        <a href="http://republika.rs/sport/kosarka/173760/Lokomotiva-Kubanj-promenila-trenera-pred-Partizan"/>
        <a href="http://republika.rs/sport/kosarka/173878/Trinkijeri-pred-Lokomotivu-Falice-nam-neki-igraci-ceka-nas-evroligaska-utakmica"/>
      </related>
    </article>
  </body>
</html>