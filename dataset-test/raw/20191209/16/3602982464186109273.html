<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/kvyat-waarschijnlijk-onder-neutrale-vlag-in-de-f1/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T16:56:51+00:00"/>
    <meta property="og:title" content="Kvyat waarschijnlijk onder neutrale vlag in de F1"/>
    <meta property="og:description" content="De dopingstraf voor Rusland heeft mogelijk ook gevolgen voor de Formule 1. Het lijkt erop dat de Grand Prix in Sochi wel door kan gaan, maar Danili Kvyat mag wellicht niet meer met de vlag van zijn vaderland rijden. Net als alle andere atleten uit Rusland mag Kvyat niet meer de wit-blauw-rode vlag voeren deâ€¦"/>
  </head>
  <body>
    <article>
      <h1>Kvyat waarschijnlijk onder neutrale vlag in de F1</h1>
      <address>
        <time datetime="2019-12-09T16:56:51+00:00">09 Dec 2019, 16:56</time>
      </address>
      <p>
        <b>De dopingstraf voor Rusland heeft mogelijk ook gevolgen voor de Formule 1. Het lijkt erop dat de Grand Prix in Sochi wel door kan gaan, maar Danili Kvyat mag wellicht niet meer met de vlag van zijn vaderland rijden.</b>
      </p>
      <p>Net als alle andere atleten uit Rusland mag Kvyat niet meer de wit-blauw-rode vlag voeren de komende 4 jaar. Waarschijnlijk kost het de coureur van Alpha Tauri (voormalig Toro Rosso) weinig moeite om aan te tonen dat hij schoon is en ook de autosportbond FIA gaat waarschijnlijk niet dwarsliggen. Dat zou betekenen dat Kvyat volgend jaar 'neutraal' rondrijdt.<br/><br/>Voor de Grand Prix van Rusland maakt de dopingstraf van WADA niet veel uit. Al in 2010 werd namelijk het contract met de F1 getekend en evenementen waar al een contract voor is, vallen niet onder de schorsing.</p>
    </article>
  </body>
</html>