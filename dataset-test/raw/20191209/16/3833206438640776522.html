<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Mukata-e-golyama-Pochinalata-uchenichka-e-edinstveno-dete-v-semeistvoto-920544"/>
    <meta property="og:site_name" content="Plovdiv24.bg"/>
    <meta property="article:published_time" content="2019-12-09T16:45:00+00:00"/>
    <meta property="og:title" content="Мъката е голяма! Починалата ученичка е единствено дете в семейството"/>
    <meta property="og:description" content="Седмокласничката, която почина между първия и втория час във Враца, е единствено дете в семейството...."/>
  </head>
  <body>
    <article>
      <h1>Мъката е голяма! Починалата ученичка е единствено дете в семейството</h1>
      <address>
        <time datetime="2019-12-09T16:45:00+00:00">09 Dec 2019, 16:45</time>
      </address>
      <p>Седмокласничката, която почина между първия и втория час във Враца, е единствено дете в семейството. Трагедията се разиграла в училище "Христо Ботев".</p>
      <p>В понеделник сутринта момичето говорило по телефона с майка си, изведнъж изохкало и паднало на земята. В този момент майката разбира, че нещо се е случило. Съучениците на детето веднага извикали фелдшерката в училището, която направила опити за реанимация.</p>
      <p>"Направих обдишване и сърдечен масаж", разказа тя пред Нова. </p>
      <p>Незабавно е извикан екип на Спешна помощ, който пристига за 7 минути. След него е пристигнал и друг. За съжаление те не могли да спасят момичето.</p>
      <p>Седмокласничката няма данни за хронични заболявания. Водела е абсолютно здравословен начин на живот. "Детето е предпочитало храна, приготвена вкъщи", каза директорът на училището Виктор Кръстев.</p>
      <p>В момента се изясняват причините за смъртта й.</p>
    </article>
  </body>
</html>