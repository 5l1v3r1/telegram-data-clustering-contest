<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7957990"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T16:04:00+00:00"/>
    <meta property="og:title" content="Тираджия осъди шефа си, защото двама го пребили в Швеция"/>
    <meta property="og:description" content="Тираджия осъди фирмата, към която работи, защото е бил пребит от двама непознати в Швеция, което е признато за трудова злополука. В. А. от Благоевград е работил като шофьор на товарен камион към"/>
  </head>
  <body>
    <article>
      <h1>Тираджия осъди шефа си, защото двама го пребили в Швеция</h1>
      <address><time datetime="2019-12-09T16:04:00+00:00">09 Dec 2019, 16:04</time> by <a rel="author" href="https://www.24chasa.bg/authors/10804" target="_blank">Антоанета Маскръчка</a></address>
      <p>Тираджия осъди фирмата, към която работи, защото е бил пребит от двама непознати в Швеция, което е признато за трудова злополука.</p>
      <p>В. А. от Благоевград е работил като шофьор на товарен камион към петричка фирма. На 5 юни 2018 г., около 22 ч е пристигнал в гр. Варберг, Кралство Швеция. Там безпричинно е бил нападнат от две непознати лица, които са му нанесли удари с ръце и крака по главата и тялото. В резултат на нападението е получил травматични увреждания и остра стресова реакция. Наранени му били главата и гръдния кош, имал кръвоизлив на дясното око и избит зъб.</p>
      <p>Инцидентът е признат за трудова злополука с разпореждане на НОИ и заради това тираджията е завел дело в съда за 15 хил. лв. обезщетение от работодателя си за неимуществени вреди. След случая шофьорът бил разстроен, изпитвал страх от повтаряне на инцидента, отказвал да излиза от вкъщи и да се среща с други хора.</p>
      <p>Районният съд в Петрич реши 57-годишният шофьор да получи 4000 лв. обезщетение от работодателя си.</p>
    </article>
  </body>
</html>