<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216589/Ontmanteling-gasput-Ten-Post-Ze-staan-hier-als-boeren-met-kiespijn"/>
    <meta property="og:site_name" content="RTV Noord"/>
    <meta property="article:published_time" content="2019-12-09T16:31:00+00:00"/>
    <meta property="og:title" content="Ontmanteling gasput Ten Post: 'Ze staan hier als boeren met kiespijn'"/>
    <meta property="og:description" content="De Groninger Bodem Beweging houdt gemengde gevoelens over aan de sloop van de gasput bij Ten Post."/>
  </head>
  <body>
    <article>
      <h1>Ontmanteling gasput Ten Post: 'Ze staan hier als boeren met kiespijn'</h1>
      <address>
        <time datetime="2019-12-09T16:31:00+00:00">09 Dec 2019, 16:31</time>
      </address>
      <p>Vice-voorzitter Derwin Schorren is blij dat de gaswinning stopt, maar volgens hem zijn de problemen daar nog lang niet mee opgelost. 'Het gaat hier alleen over het wegnemen van de oorzaak, nu moeten de gevolgen nog heel goed worden weggenomen', meent de GBB-voorman.</p>
      <h3>Boeren met kiespijn</h3>
      <p>Het steekt hem dat er geen gedupeerden aanwezig zijn bij het sluiten van de gasput. 'Er zijn alleen maar bobo's aanwezig. Ik denk dat ze hier een feestje vieren als boeren met kiespijn.' <br/>Hij vervolgt: 'Gedupeerden hadden hier een echt feestje moeten vieren. Misschien wel door een boorkop op een schandpaal en met pek en veren het hek uit te dragen.'</p>
      <h3>'Mensen zijn moe'</h3>
      <p>Zelfs geharde actievoerders ontbraken in Ten Post, zag ook Schorren. 'Mensen zijn ontzettend moe geworden', concludeert hij.</p>
      <p>Hij ziet het gebeuren van maandag als een 'verkooppraatje van de minister'. 'Hij laat zien: 'wij gaan het gasveld afsluiten', zodat heel Nederland denkt dat het hier weer goed gaat, maar Groningers weten wel beter.'</p>
      <related>
        <h4>Lees ook:</h4>
        <a href="https://www.rtvnoord.nl/nieuws/216565/Minister-Wiebes-bekijkt-ontmanteling-gaswininstallatie-Ten-Post"/>
        <a href="https://www.rtvnoord.nl/nieuws/215429/NAM-begint-in-Ten-Post-met-ontmanteling-gaslocaties"/>
      </related>
    </article>
  </body>
</html>