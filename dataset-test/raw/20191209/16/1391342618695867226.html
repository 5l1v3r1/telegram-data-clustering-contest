<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vignaclarablog.it/2019120990061/corso-francia-quattro-aggrediscono-rapinano-uomo/"/>
    <meta property="og:site_name" content="VignaClaraBlog.it"/>
    <meta property="article:published_time" content="2019-12-09T16:42:11+00:00"/>
    <meta property="og:title" content="Corso Francia, in quattro aggrediscono e rapinano un uomo"/>
    <meta property="og:description" content="Arrestati a Corso Francia dai Carabinieri della stazione Ponte Milvio quattro uomini di età compresa fra 36 e 59 anni, cittadini romeni senza fissa"/>
  </head>
  <body>
    <article>
      <h1>Corso Francia, in quattro aggrediscono e rapinano un uomo</h1>
      <address><time datetime="2019-12-09T16:42:11+00:00">09 Dec 2019, 16:42</time> by <a rel="author" href="https://www.vignaclarablog.it/author/redazione-vignaclarablogit/" target="_blank">Redazione</a></address>
      <p>Arrestati a Corso Francia dai Carabinieri della stazione Ponte Milvio quattro uomini di età compresa fra 36 e 59 anni, cittadini romeni senza fissa dimora, con l’accusa di rapina aggravata ai danni di un cittadino moldavo di 52 anni.</p>
      <p>Il fatto è accaduto nella sera di domenica 8 dicembre quando l’uomo è stato aggredito dai quattro all’interno del parcheggio di un supermercato. Dopo essere stato colpito con pugni e calci, gli è stato rubato il portafoglio contenente denaro e documenti.</p>
      <p>L’uomo, nonostante l’aggressione, è riuscito a chiamare il 112 e quindi a far scattare l’intervento dei Carabinieri che, giunti subito sul posto e dopo aver raccolto le testimonianze, sono riusciti ad individuare i quattro a poca distanza arrestandoli.</p>
      <p>Nel frattempo la vittima veniva trasportata al Pronto Soccorso dell’Ospedale San Carlo di Nancy dove gli sono state prestate le cure per frattura del setto nasale e del pavimento orbitale sinistro.</p>
      <figure>
        <a href="https://www.vignaclarablog.it/contatta-vignaclarablog/iscriviti-alla-newsletter/">
          <img src="https://www.vignaclarablog.it/wp-content/uploads/2017/05/abbonati-newsletter-728.png"/>
        </a>
      </figure>
    </article>
  </body>
</html>