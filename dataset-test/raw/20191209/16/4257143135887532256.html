<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/12/09/uj-tortenelmi-csucson-a-bux-es-az-otp"/>
    <meta property="og:site_name" content="infostart"/>
    <meta property="article:published_time" content="2019-12-09T16:58:00+00:00"/>
    <meta property="og:title" content="Új történelmi csúcson a BUX és az OTP"/>
    <meta property="og:description" content="A Budapesti Értéktőzsde részvényindexe, a BUX 432,88 pontos, 0,98 százalékos emelkedéssel, 44 640,38 ponton, új történelmi csúcson zárt hétfőn."/>
  </head>
  <body>
    <article>
      <h1>Új történelmi csúcson a BUX és az OTP</h1>
      <address><time datetime="2019-12-09T16:58:00+00:00">09 Dec 2019, 16:58</time> by <a rel="author">Infostart / MTI</a></address>
      <h3>A Budapesti Értéktőzsde részvényindexe, a BUX 432,88 pontos, 0,98 százalékos emelkedéssel, 44 640,38 ponton, új történelmi csúcson zárt hétfőn.</h3>
      <p>A részvénypiac forgalma 10,6 milliárd forint volt, a vezető részvények a Magyar Telekom kivételével erősödtek a pénteki záráshoz képest, a legnagyobb mértékben az OTP, amely új történelmi csúcson zárt.</p>
      <p>A Mol 20 forinttal, 0,70 százalékkal 2892 forintra erősödött, 1,1 milliárd forintos forgalomban.</p>
      <p>Az OTP-részvények ára 210 forinttal, 1,41 százalékkal 15 110 forintra nőtt, forgalmuk 6 milliárd forintot tett ki.</p>
      <p>A Magyar Telekom árfolyama nem változott, 440 forintot ért, forgalma 286,9 millió forint volt.</p>
      <p>A Richter-papírok ára 45 forinttal, 0,77 százalékkal 5875 forintra emelkedett, forgalmuk 1,8 milliárd forintot ért el.</p>
      <p>A kis és közepes részvények indexe, a BUMIX 3932,94 ponton zárt hétfőn, ez 24,61 pontos, 0,63 százalékos emelkedés a pénteki záráshoz viszonyítva.</p>
    </article>
  </body>
</html>