<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/nauja-knyga-atskleidzia-pikantisku-detaliu-apie-d-trumpo-ir-jo-zmonos-santuokini-gyvenima-1756239/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-12-09T16:08:00+00:00"/>
    <meta property="og:title" content="Nauja knyga atskleidžia pikantiškų detalių apie D. Trumpo ir jo žmonos santuokinį gyvenimą"/>
    <meta property="og:description" content="Reklama"/>
  </head>
  <body>
    <article>
      <h1>Nauja knyga atskleidžia pikantiškų detalių apie D. Trumpo ir jo žmonos santuokinį gyvenimą</h1>
      <address><time datetime="2019-12-09T16:08:00+00:00">09 Dec 2019, 16:08</time> by <a rel="author" href="https://www.ve.lt/autoriai/elta/" target="_blank">ELTA</a></address>
      <p>Reklama</p>
      <p>
        <b>JAV pirmoji ponia Malania Trump turi gerokai daugiau įtakos savo vyrui nei manoma, savo aprėdais siunčia žinutę, o jos santykiai su podukra Ivanka – sudėtingi. Bent jau taip teigiama neautorizuotoje biografijoje apie JAV prezidento Donaldo Trumpo žmoną, kuri antradienį pasirodė prekyboje. Knygą „Laisva, Melania“ („Free, Melania“) parašė CNN žurnalistė Kate Bennett, su kuria prezidentas, kaip žinia, nesutaria.</b>
      </p>
      <p>Nors iš 49-erių Melanijos viešumoje neretai šaipomasi, ji turi didelę įtaką Baltuosiuose rūmuose, teigia K. Bennett. Iš Slovėnijos kilusi buvusi manekenė esą yra „daug galingesnė ir įtakingesnė“ nei žinoma viešai. Autorė, pavyzdžiui, patvirtina, kad tai dėl trečiosios D. Trumpo žmonos pernai savo pareigų neteko patarėjo nacionalinio saugumo klausimais pavaduotoja Mira Ricardel – moterys susikivirčijo per kelionę po Afriką.</p>
      <p>Melania, remiantis knyga, Baltuosiuose rūmuose turi atskirą miegamąjį, kuris yra virš jos vyro miegamojo. Ponia esą miega savotiškuose dviejų kambarių apartamentuose trečiajame rezidencijos Baltuosiuose rūmuose aukšte. Sutuoktiniai, pasak K. Bennett, jau kelerius metus naktis leidžia atskirai – taip pat ir D. Trumpo atostogų rezidencijoje Mar-a-Lago Floridoje.</p>
      <p>Knygos autorė rašo ir apie laikotarpį, kai skambėjo kaltinimai, esą D. Trumpas mokėjo „pinigus už tylą“ pornografijos žvaigždei Stormy Daniels ir buvusiam „Playboy“ modeliui Karen McDougal. Abi moterys tikina turėjusios intymių santykių su D. Trumpu – šis tai neigia. Pasak K. Bennett, Melania baudė savo vyrą, pavyzdžiui, nelydėdama jo oficialiuose renginiuose. Tačiau knygoje ji nepiešia vaizdo, kad poros santuoka yra tik dėl fasado.</p>
      <p>Knygoje, be kita ko, rašoma, kad prezidento sutuoktinė renkasi kelnių kostiumą, kai pyksta ant savo vyro – nes D. Trumpui patinka moterys „siaurais, trumpais, superseksualiais ir moteriškais drabužiais“. D. Trumpas labai nori Melanijos palankumo ir jis pasitiki ja, tikina autorė - „Jos stingdantis šaltis dėl aferų ir gandų slėgė jį“.</p>
      <p>Savo knygoje CNN žurnalistė neslepia simpatijų pirmajai poniai ir nesutinka, kad Melania būtų vertinama kaip savo vyro auka. Moteris neretai vaizduojama kaip kalinė Baltuosiuose rūmuose, todėl knyga pavadinta „Laisva, Melania“. „Jai nereikia išlaisvinimo“, - pabrėžia K. Bennett.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/pasaulis/po-vizito-afganistane---nauji-vejai-jav-ir-talibano-derybose-1753848/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/iranas-pripazino-raketos-sprogima-savo-kosminiame-centre/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/netiketas-melanios-trump-bucinys-tapo-interneto-sensacija-1732352/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/striptizo-klubo-labdaros-renginys-d-trumpo-golfo-lauke-atsauktas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/siaures-korejos-lyderis-is-d-trumpo-sulauke-puikaus-asmeninio-laisko/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/d-trumpas-m-markle-pavadino-bjauria-1715457/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/jav-prezidentas-smerkia-ispuoli-pitsburgo-sinagogoje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/d-trumpas-apkaltino-ziniasklaida-naudojantis-bombu-istorija-politiniais-tikslais/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>