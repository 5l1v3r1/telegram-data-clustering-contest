<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/oristano-provincia/2019/12/09/terralba-un-abete-da-30-metri-illumina-il-natale-136-962752.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-12-09T16:25:54+00:00"/>
    <meta property="og:title" content="Terralba, un abete da 30 metri illumina il Natale"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il più alto dell'isola</h6>
      <h1>Terralba, un abete da 30 metri illumina il Natale</h1>
      <h2>Folla di curiosi, selfie e musica per l'inaugurazione del grande albero in piazza</h2>
      <address><time datetime="2019-12-09T16:25:54+00:00">09 Dec 2019, 16:25</time> by <a rel="author" href="https://www.unionesarda.it/autore/sara_pinna/326" target="_blank">Sara Pinna</a></address>
      <p>Questa volta non erano presenti soltanto i cittadini di Terralba ma anche tantissime persone provenienti dai paesi limitrofi.</p>
      <p>Domenica sera a Terralba è stato acceso l'albero di Natale più alto di tutta l'Isola. Un colpo d'occhio non indifferente.</p>
      <p>L'abete, una volta acceso, ha lasciato tutti senza fiato, soprattutto i più piccoli. Tantissimi i selfie ricordo con il proprio cellulare. Ma anche le foto di famiglia.</p>
      <p>"Si tratta dello storico abete di piazza Cattedrale - ha spiegato il vice sindaco Andrea Grussu -, alto poco più di 30 metri. È dal 2015 che il Comune ha deciso di allestire e illuminare in occasione del Natale questo albero che anno dopo anno diventa sempre più altro, diventando un'attrazione vera e propria".</p>
      <p>Domenica per l'occasione sono stati allestiti anche i mercatini di Natale che andranno in scena anche il prossimo 15 dicembre.</p>
      <p>L'accensione dell'enorme albero che resterà illuminato sino all'Epifania è stata accompagnata dal concerto della banda musicale del paese.</p>
    </article>
  </body>
</html>