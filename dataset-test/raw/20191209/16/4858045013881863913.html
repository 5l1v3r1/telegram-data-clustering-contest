<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/meritocratie-marca-pnl-liberal-de-27-de-ani-uns-director-la-apele-romane-maramures-unde-mama-lui-lucreaza-de-26-de-ani-iar-unchiul-e-inginer_1411304.html"/>
    <meta property="og:site_name" content="Stiri pe surse"/>
    <meta property="article:published_time" content="2019-12-09T16:43:28+00:00"/>
    <meta property="og:title" content="MERITOCRAȚIE marca PNL: Liberal de 27 de ani, 'UNS' director la Apele Române Maramureș, unde mama lui lucrează de 26 de ani, iar unchiul e inginer"/>
    <meta property="og:description" content="PNL se ține parțial de cuvânt și curăță, pe rând, toate instituțiile cheie de oameni puși în funcție de PSD. Acestea sunt însă repopulate..."/>
  </head>
  <body>
    <article>
      <h1>MERITOCRAȚIE marca PNL: Liberal de 27 de ani, 'UNS' director la Apele Române Maramureș, unde mama lui lucrează de 26 de ani, iar unchiul e inginer</h1>
      <address><time datetime="2019-12-09T16:43:28+00:00">09 Dec 2019, 16:43</time> by <a rel="author">Loredana Codruț</a></address>
      <p>PNL se ține parțial de cuvânt și curăță, pe rând, toate instituțiile cheie de oameni puși în funcție de PSD. Acestea sunt însă repopulate într-o clipită cu oameni numiți de liberali, unii dintre ei neavând însă experiența necesară. Este cazul cele mai noi mutări din Maramureș, acolo unde liberalii au pus în funcția de director al Apelor Române un tânăr de doar 27 de ani.</p>
      <p>"Aşa cum a cerut preşedintele PNL, depesedizarea a început şi în judeţul Maramureş. Înainte de a schimba prefectul, liberalii şi-au numit un coleg de partid la Sistemul de Gospodărire a Apelor. Este vorba despre Andrei Enache, vicepreşedintele TNL a organizaţiei locale. În vârstă de doar 27 de ani, Andrei Enache este de vineri, 6 decembrie, director la Apele Române. Munca asiduă depusă pentru partid prin împărţirea de flyere în campania electorală i-a fost răsplătită cu un post de director chiar la instituţia la care mama sa lucrează de 26 de ani, iar unchiul său este inginer, scrie <a href="https://adevarul.ro/locale/baia-mare/un-tanar-liberal-fost-pus-director-apele-romane-maramures-mama-inspector-unchiul-inginer-1_5decf6e15163ec4271ceefdb/index.html?fbclid=IwAR3Zxt3IWFiotsF83CdUxLKfW4q9U9cdZQ2Db7rlX5cy_mIXKN0SMGHLYe4">Adevărul.ro.</a></p>
    </article>
  </body>
</html>