<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3372611/ovaj-covek-je-izdao-rusiju-ucestvovao-u-dopingovanju-sportista-a-onda-zbrisao-u-ameriku-i-promenio-licni-opis-video"/>
    <meta property="og:site_name" content="kurir.rs"/>
    <meta property="article:published_time" content="2019-12-09T16:41:00+00:00"/>
    <meta property="og:title" content="OVAJ ČOVEK JE &quot;IZDAO&quot; RUSIJU: Učestvovao u dopingovanju sportista, a onda zbrisao u Ameriku i promenio lični opis VIDEO"/>
    <meta property="og:description" content="Rus koji je prebegao u Ameriku Grigori Rodčenkov glavni je krivac za suspenziju, koju je WADA izrekla svim sportistima iz njegove zemlje."/>
  </head>
  <body>
    <article>
      <h6 class="kicker">ZBOG NJEGA SU RUSI SUSPENDOVANI</h6>
      <h1>OVAJ ČOVEK JE "IZDAO" RUSIJU: Učestvovao u dopingovanju sportista, a onda zbrisao u Ameriku i promenio lični opis VIDEO</h1>
      <address>
        <time datetime="2019-12-09T16:41:00+00:00">09 Dec 2019, 16:41</time>
      </address>
      <p>
        <b>Rus koji je prebegao u Ameriku Grigori Rodčenkov glavni je krivac za suspenziju, koju je WADA izrekla svim sportistima iz njegove zemlje.</b>
      </p>
      <p>Svetska antidoping agencija (WADA) suspendovala je danas Rusiju na četiri godine sa svih velikih sportskih takmičenja zbog dopinga.</p>
      <p>Rodčenkov je u SAD prebegao 2015, kada ga je WADA suspendovala, a od januara 2016. se nalazi u programu zaštite svedoka. Promenjen mu je i lični opis.</p>
      <figure>
        <iframe data-src="https://twitter.com/60Minutes/status/961728476096147456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Uzbunjivač Grigori je od 2005. do 2015. bio na čelu Ruske antidoping agencije (RUSADA). Onda je optužen za učešće u distribuciji dopinga ruskim sportistima, pa je odlučio da progovori. Tvrdi da je u sistematski doping ruskih sportista bila uključena i ruska obaveštajna služba, kao i da je sa celom akcijom Vladimir Putin bio upoznat, što predsednik države negira.</p>
      <p>Rodčenkov je od dolaska u Ameriku tvrdio da mu je život ugrožen, a argumente je imao u smrti bivšeg direktora RUSADA Vjačeslava Sineva i izvršnog direktora državne anti-doping agencije Nikite Kamajeva.</p>
      <p>"Nisam lažov. U Rusiji nisam govorio istinu, ali govorim je otkako sam došao u Ameriku", poručuje Grigori Rodčenkov.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3372383/sok-ogroman-udarac-za-rusiju-svetska-antidoping-agencija-izbacila-ruse-iz-svih-takmicenja"/>
        <a href="https://www.kurir.rs/sport/fudbal/3372569/rusija-moze-na-mundijal-samo-pod-neutralnom-zastavom-svetska-antidoping-agencija-dala-dodatno-pojasnjenje"/>
        <a href="https://www.kurir.rs/sport/ostali-sportovi/3372439/zabranjen-cak-i-putin-predsednik-rusije-ne-moze-na-najveca-sportska-takmicenja"/>
        <a href="https://www.kurir.rs/sport/ostali-sportovi/3372527/sanse-postoje-i-to-velike-ali-ne-zavisi-sve-od-nas-evo-kako-srpske-rukometasice-mogu-do-polufinala-sp-i-oi-u-tokiju"/>
      </related>
    </article>
  </body>
</html>