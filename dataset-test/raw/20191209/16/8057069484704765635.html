<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/rusas-is-nevezio-vyksta-i-lokomotiv-kuban/300496"/>
    <meta property="og:site_name" content="krepsinis.net"/>
    <meta property="article:published_time" content="2019-12-09T16:44:00+00:00"/>
    <meta property="og:title" content="Rusas iš „Nevėžio“ vyksta į „Lokomotiv-Kuban“"/>
    <meta property="og:description" content="Sutartį su jaunuoju rusu turinčiam Krasnodaro Lokomotiv-Kuban&amp;rdquo; klubui pakeitus trenerį, Rusijos klubas pradėjo rodyti didžiulį norą susigrąžinti..."/>
  </head>
  <body>
    <article>
      <h1>Rusas iš „Nevėžio“ vyksta į „Lokomotiv-Kuban“ </h1>
      <address>
        <time datetime="2019-12-09T16:44:00+00:00">09 Dec 2019, 16:44</time>
      </address>
      <p>Sutartį su jaunuoju rusu turinčiam Krasnodaro „Lokomotiv-Kuban” klubui pakeitus trenerį, Rusijos klubas pradėjo rodyti didžiulį norą susigrąžinti vyrų krepšinyje labai gerai debiutavusį <b>Zacharą Vediščevą.</b> Kėdainių „Nevėžis” nedarė jokių kliūčių skolinimo sutarties nutraukimui.</p>
      <p>Atakuojančio gynėjo ir lengvojo krašto pozicijose rungtyniaujantis 19 metų krepšininkas „Betsafe–LKL“ čempionate spėjo sužaisti 8 susitikimus ir vidutiniškai per kiek daugiau nei 14 minučių aikštelėje rinko po 6,6 taško.</p>
      <p>„Zacharas neabejotinai yra talentingas žaidėjas, kuris kiekvieną dieną vis labiau progresavo. Norėjome jį išlaikyti iki sezono pabaigos, tačiau Rusijos klubas rodė didžiulį norą krepšininką matyti savo sudėtyje dar šį sezoną. Džiugu, jog žaidimas mūsų komandoje Zacharui padėjo atkreipti dėmesį į save. Tokia ir yra mūsų klubo vizija”, – teigė komandos sporto direktorius Virginijus Bulotas.</p>
      <p>Komanda „Betsafe–LKL“ čempionato kovoms registruoja jau kurį laiką su komandą sportavusį 20-metį <b>Grantą </b><b>Vasiliauską</b>, kuris su dviguba licencija galės migruoti tarp „Nevėžio” ir Nacionalinėje krepšinio lygoje (NKL) rungtyniaujančios „Jonavos“ ekipų. Taip pat ieškomas pastiprinimas gynėjų grandyje.</p>
      <p> </p>
    </article>
  </body>
</html>