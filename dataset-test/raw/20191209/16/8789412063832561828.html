<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/prohlednete-si-nejkrasnejsi-obchod-na-svete-stal-se-jim-apple-store-v-arizone/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-12-09T16:30:59+00:00"/>
    <meta property="og:title" content="Prohlédněte si nejkrásnější Apple Store na světě, který získal prestižní architektonické ocenění"/>
    <meta property="og:description" content="Maloobchodní prodejny Applu se již od dob otevření první pobočky pyšní jedinečným designem, a Apple se nijak netají tím, že si na jejich vzhledu – jak vnějším, tak vnitřním – dává velmi záležet. Není tedy divu, že jeden z Apple Storů, pobočka ve Scottsdale Fashion Square v Arizoně, získal cenu The Architect’s Newspaper za nejlepší design maloobchodní prodejny. Pobočce na Scottsdale se podařilo porazit i butik módní značky Dior v chicagské módní nákupní čtvrti nebo obchodní centrum ve Springfieldu v Missouri."/>
  </head>
  <body>
    <article>
      <h1>Prohlédněte si nejkrásnější Apple Store na světě, který získal prestižní architektonické ocenění</h1>
      <address><time datetime="2019-12-09T16:30:59+00:00">09 Dec 2019, 16:30</time> by <a rel="author">Amaya Tomanová</a></address>
      <p>Maloobchodní prodejny Applu se již od dob otevření první pobočky pyšní jedinečným designem, a Apple se nijak netají tím, že si na jejich vzhledu – jak vnějším, tak vnitřním – dává velmi záležet. Není tedy divu, že jeden z Apple Storů, pobočka ve Scottsdale Fashion Square v Arizoně, získal cenu <a href="https://archpaper.com/2019/12/2019-best-of-design-awards-winners-for-commercial-retail-mixed-use/">The Architect’s Newspaper</a> za nejlepší design maloobchodní prodejny. Pobočce na Scottsdale se podařilo porazit i butik módní značky Dior v chicagské módní nákupní čtvrti nebo obchodní centrum ve Springfieldu v Missouri.</p>
      <slideshow>
        <figure>
          <img src="https://jablickar.cz/wp-content/uploads/2019/12/Apple-Store-Scottsdale-Fashion-Square-5.jpg"/>
        </figure>
        <figure>
          <img src="https://jablickar.cz/wp-content/uploads/2019/12/Apple-Store-Scottsdale-Fashion-Square-1.jpg"/>
        </figure>
        <figure>
          <img src="https://jablickar.cz/wp-content/uploads/2019/12/Apple-Store-Scottsdale-Fashion-Square-4-1.jpg"/>
        </figure>
        <figcaption>
          <a href="https://jablickar.cz/prohlednete-si-nejkrasnejsi-obchod-na-svete-stal-se-jim-apple-store-v-arizone/gallery/150209,150203,150208,150209,150207,150204,150202,150210,150211">+ 5 Fotek</a>
        </figcaption>
      </slideshow>
      <p>Apple Store ve Scottsdale Fashion Square se skutečně může pochlubit řadou neobvyklých designových prvků, které u řady ostatních Apple prodejen nenajdete. Prodejně dominuje obrovská plochá střecha, která poskytuje stín i části exteriéru před budovou prodejny.</p>
      <p>Právě zmíněné zastínění bylo podle The Architecture’s Newspaper u této konkrétní prodejny klíčové, a to z důvodu „drsného pouštního prostředí“, typického pro oblast Arizony. Venkovní zastínění zároveň podle magazínu funguje jako prodloužení vnitřního stropu, vytváří vizuální spojení mezi exteriérem a interiérem a zároveň stírá rozdíl mezi vnitřním a vnějším prostředím. Samotnou budovu pak architekti označují za „ikonickou a zároveň skromnou“.</p>
      <p>Prostory nové prodejny ve Scottsdale Fashion Square byly vybudovány namísto Apple Storu v nákupním centru v Baltimore, jehož rozloha přestala být již před lety dostačující. Na video ze slavnostního otevření se můžete podívat <a href="https://youtu.be/RE3TWg8g4MI">zde</a>.</p>
      <figure>
        <a href="https://jablickar.cz/prohlednete-si-nejkrasnejsi-obchod-na-svete-stal-se-jim-apple-store-v-arizone/apple-store-scottsdale-fashion-square/">
          <img src="https://jablickar.cz/wp-content/uploads/2019/12/Apple-Store-Scottsdale-Fashion-Square.jpg"/>
        </a>
      </figure>
    </article>
  </body>
</html>