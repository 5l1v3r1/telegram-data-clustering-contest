<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7958043"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T16:21:00+00:00"/>
    <meta property="og:title" content="Прокуратурата образува дело за харчовете на &quot;Пловдив 2019&quot;"/>
    <meta property="og:description" content="Окръжната прокуратура в Пловдив е образувала досъдебно производство срещу представител на фондация &quot;Пловдив 2019&quot; за това, че през м.г. е сключил неизгодна сделка"/>
  </head>
  <body>
    <article>
      <h1>Прокуратурата образува дело за харчовете на "Пловдив 2019"</h1>
      <address><time datetime="2019-12-09T16:21:00+00:00">09 Dec 2019, 16:21</time> by <a rel="author" href="https://www.24chasa.bg/authors/1817229" target="_blank">Анелия Перчева</a></address>
      <p>Окръжната прокуратура в Пловдив е образувала досъдебно производство срещу представител на фондация "Пловдив 2019" за това, че през м.г. е сключил неизгодна сделка, от която са произтекли значителни щети за организацията.</p>
      <p>Разследването се извършва в срок, съобщиха преди минути от държавното обвинение.</p>
      <p>Прокуратурата бе сезирана след откриващото събитие за европейска столица на културата на 12 януари т.г., за което бяха похарчени над 2, 5 милиона лева.</p>
      <p>След близо година работа по първоначално образуваната проверка са открити данни за извършено престъпление и по тази причина се е стигнало до досъдебно производство.</p>
      <p>"От Пловдив 2019" отказаха да коментират с аргумента, че не е приключило разследването.</p>
    </article>
  </body>
</html>