<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/aumenti-benzina-rc-auto-autostrade-aerei-stangata-nel-2021/"/>
    <meta property="og:site_name" content="InvestireOggi"/>
    <meta property="article:published_time" content="2019-12-09T16:12:50+00:00"/>
    <meta property="og:title" content="Aumenti benzina, RC auto, autostrade, aerei: stangata nel 2021?"/>
    <meta property="og:description" content="Che cosa potrebbe cambiare nel 2021 per assicurazione auto, pedaggi, carburante e bollette?"/>
  </head>
  <body>
    <article>
      <h1>Aumenti benzina, RC auto, autostrade, aerei: stangata nel 2021?</h1>
      <h2>Che cosa potrebbe cambiare nel 2021 per assicurazione auto, pedaggi, carburante e bollette?</h2>
      <address><time datetime="2019-12-09T16:12:50+00:00">09 Dec 2019, 16:12</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Bollette, rc auto, autostrada, benzina. Sono queste le voci di spesa per cui molto spesso arrivano rincari e a rimetterci sono ovviamente gli italiani. Le ultime notizie giungono grazie ad un maxi emendamento presentato in Senato che potrebbe portare a degli aumenti generali per bollette, carburante etc.<br/> </p>
      <h3>Il caos dell’rc auto e aumenti in vista per il carburante</h3>
      <p>Negli ultimi giorni si è molto parlato di <b>rc auto familiare</b> e del possibile risparmio legato alla possibilità di poter aderire alla stessa classe di un componente della famiglia. Il Governo deve far quadrare i conti e il possibile aumento delle tasse o del costo di alcune spese quotidiane è possibile, anche se la discussione per il maxi emendamento è slittata al 12 dicembre. Tra i motivi di discussione, c’è una revisione dell’rc auto familiare ma nel mirino anche possibili rincari per il carburante, tra il 2021 e il 2024, e una eventuale modifica delle clausole di salvaguardia sulle accise. In questo modo nelle casse dello Stato entreranno almeno 868 milioni nel 2021. </p>
      <p>Leggi anche: <a href="https://www.investireoggi.it/economia/rc-auto-nessun-risparmio-ecco-perche-si-rischiano-rincari/">Rc auto familiare, come funziona e perché a pagare saranno gli assicurati virtuosi</a></p>
      <h3>Stangata anche per le autostrade?</h3>
      <p>Per quanto riguarda il rincaro per le autostrade, questo potrebbe essere possibile se la tassa per i concessionari pubblici, applicata anche ai concessionari di autostrade, salirà al 27%. A questo punto è facile aspettarsi un aumento dei pedaggi. La stessa tassa interessa anche il settore aeroportuale. A tal proposito, il direttore di  Assaeroporti, Valentina Lener, ha dichiarato: <i>“Siamo fortemente preoccupati da una proposta che, lungi dall’arrecare benefici al settore del trasporto aereo, non potrà che rallentare gli ingenti investimenti necessari per l’adeguamento e l’ammodernamento infrastrutturale del comparto, contribuendo a rendere sempre meno competitivo il sistema aeroportuale nazionale”</i>. Il più atteso, comunque, è il rincaro per il carburante ed rc auto. Se aumenteranno le accise, infatti, nel 2021 la stangata su benzina e diesel sarà davvero possibile. Per l’Rc auto, invece, la revisione della polizza familiare, secondo l’Ania potrebbe portare a rincari piuttosto che a benefici.<br/>Non resta che attendere il 12 dicembre per saperne di più. </p>
      <p>Leggi anche: <a href="https://www.investireoggi.it/economia/prezzi-benzina-e-diesel-governo-aumenta-accise-stangata-dal-2021/">Prezzi benzina e diesel: Governo aumenta accise, stangata dal 2021?</a></p>
      <p>Per rettifiche, informazioni o comunicati stampa scrivete a chiara.lanari@investireoggi.it</p>
    </article>
  </body>
</html>