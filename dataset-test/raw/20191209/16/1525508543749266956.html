<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793448/%D9%BE%DB%8C%D8%B1%D9%88%D8%B2%DB%8C-%D8%B0%D9%88%D8%A8-%D8%A2%D9%87%D9%86-%D9%85%D9%82%D8%A7%D8%A8%D9%84-%D9%86%D8%B3%D8%A7%D8%AC%DB%8C-%D9%88-%D8%B5%D8%B9%D9%88%D8%AF-%D8%A8%D9%87-%D8%B1%D8%AF%D9%87-%D8%AF%D9%87%D9%85-%D8%AC%D8%AF%D9%88%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:01:30+00:00"/>
    <meta property="og:title" content="هفته چهاردهم لیگ برتر؛ پیروزی ذوب آهن مقابل نساجی و صعود به رده دهم جدول"/>
    <meta property="og:description" content="دیدار دو تیم ذوب آهن و نساجی با پیروزی شاگردان منصوریان به پایان رسید."/>
  </head>
  <body>
    <article>
      <h1>هفته چهاردهم لیگ برتر؛ پیروزی ذوب آهن مقابل نساجی و صعود به رده دهم جدول</h1>
      <address><time datetime="2019-12-09T16:01:30+00:00">09 Dec 2019, 16:01</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، از هفته چهاردهم رقابتهای لیگ برتر دو تیم ذوب آهن و نساجی از ساعت ۱۷:۳۰ در ورزشگاه فولاد شهر به میدان رفتند که در پایان این بازی با نتیجه ۲ بر صفر به سود ذوب آهن به پایان رسید.</p>
      <p>ارسلان مطهری در دقیقه ۴۴ بازی در نقش گل ساز ظاهر شد و پاس گل محمدرضا خلعتبری را داد تا شاگردان منصوریان نیمه اول را با پیروزی به پایان برسانند. همین بازیکن در دقیقه ۶۲ با استفاده از ارسال محمدرضا خلعتبری با ضربه سر گل دوم تیمش را به ثمر رساند.</p>
      <p>در حالی ذوب آهنی ها در این بازی کلین شیت کردند که معراج اسماعیلی بارها با واکنش های خود مهاجمان نساجی را ناکام گذاشت و اوج درخشش او در دقیقه ۳۸ بود که ضربه پنالتی محمد عباس زاده را نیز مهار کرد. </p>
      <p>در پایان این بازی ذوب آهن ۱۴ امتیازی شد و به رده دهم صعود کرد. نساجی نیز با این نتیجه ۱۲ امتیازی ماند و به رده دوازدهم سقوط کرد.</p>
    </article>
  </body>
</html>