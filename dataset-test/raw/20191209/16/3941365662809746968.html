<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/inpost-chatbot-dla-asystenta-google/"/>
    <meta property="og:site_name" content="Tabletowo.pl"/>
    <meta property="article:published_time" content="2019-12-09T16:15:00+00:00"/>
    <meta property="og:title" content="InPost uruchamia swojego ChatBota w Asystencie Google"/>
    <meta property="og:description" content="ChatBot InPostu, dostępny w Asystencie Google, pomoże nam w odszukaniu naszej przesyłki lub zlokalizowaniu najbliższego Paczkomatu."/>
  </head>
  <body>
    <article>
      <h1>InPost uruchamia swojego ChatBota w Asystencie Google</h1>
      <address><time datetime="2019-12-09T16:15:00+00:00">09 Dec 2019, 16:15</time> by <a rel="author" href="https://www.tabletowo.pl/author/kkunat/" target="_blank">Karol Kunat</a></address>
      <p>
        <b>Nazwano go MAT i jest botem pomagającym znaleźć przesyłkę, która została do ciebie wysłana albo którą sam nadałeś za pomocą paczkomatu lub kurierem InPost. Możesz go wywołać za pomocą Asystenta Google.</b>
      </p>
      <p>To będzie chyba jedna z najczęściej wykorzystywanych przeze mnie funkcji w Asystencie Google, który do tego czasu służył mi głównie za wygodny minutnik oraz informator o stanie pogody. <b>InPost </b>ogłosił, że firma uruchomiła nowy sposób na obsługę klienta – o statusie swojej przesyłki dowiemy się za pośrednictwem Asystenta Google.</p>
      <h3>Wystarczy powiedzieć „Porozmawiaj z InPost”</h3>
      <p>Z botem MAT połączymy się po uruchomieniu Asystenta Google ustaloną frazą, zwykle – „OK Google” i wywołaniu go przy pomocy polecenia <i>„Porozmawiaj z InPost”. </i>Wtedy będziemy mogli zapytać, <b>jaki jest status naszej przesyłki, zadzwonimy do kuriera</b>, by zamówić odbiór paczki lub dowiemy się, <b>gdzie znajduje się najbliższy Paczkomat lub Punkt Odbioru Paczek (POP)</b>, jeśli tylko wyrazimy zgodę na wykorzystanie danych naszej lokalizacji.</p>
      <slideshow>
        <figure>
          <img src="https://www.tabletowo.pl/wp-content/uploads/2019/12/inpost-MAT-3-316x650.png"/>
        </figure>
        <figure>
          <img src="https://www.tabletowo.pl/wp-content/uploads/2019/12/inpost-MAT-2-316x650.png"/>
        </figure>
        <figure>
          <img src="https://www.tabletowo.pl/wp-content/uploads/2019/12/inpost-MAT-1-316x650.png"/>
        </figure>
        <figure>
          <img src="https://www.tabletowo.pl/wp-content/uploads/2019/12/inpost-MAT-316x650.png"/>
        </figure>
      </slideshow>
      <p>Ten sam bot dostępny jest także w facebookowym Messengerze. Jego częste wykorzystanie skłoniło InPost do tego, by podobną funkcjonalność przenieść do Asystenta Google. Jak przekazał Rafał Brzoska, szef grupy Integer,</p>
      <blockquote>„ChatBot Mat spotkał się z entuzjastycznym przyjęciem przez naszych klientów – dążymy do jego udoskonalenia. Dlatego zdecydowaliśmy się na użycie go w kolejnym kanale kontaktu – Asystencie Google. Jestem przekonany, że to rozwiązanie sprawi, iż nasza usługa będzie bardziej dostępna i wygodna m.in. dla osób z niepełnosprawnościami. Chcemy rozwinąć aplikację tak, aby w przyszłości bot sam przesyłał do użytkowników każdą zmianę statusu paczki, informacje o nowych usługach itp. Jesteśmy doskonale przygotowani na szczyt świąteczny – zarówno dzięki rozbudowanej infrastrukturze, ułatwieniom technologicznym, takimi jak otwieranie Paczkomatu aplikacją – bez potrzeby dotykania ekranu maszyny, a także dodatkowym Punktom Obsługi Paczek”</blockquote>
      <p>Przy okazji w komunikacie InPostu podano, że ChatBot MAT będzie w stanie zlokalizować przesyłkę, jeśli nie udało nam się odebrać jej w ciągu 48 godzin lub w wypadku gdy docelowy Paczkomat jest uszkodzony lub przepełniony. Taka paczka, zamiast trafić do odległego oddziału InPost, zostanie przerzucona do pobliskiego Punktu Obsługi Paczek.</p>
      <h3>InPost zrozumiał potrzebę bycia dostępnym mobilnie</h3>
      <p>InPost wdraża ostatnio sporo rzeczy przydatnych klientom, którzy cały dzień chodzą ze smartfonami w kieszeniach. W mobilnej aplikacji operatora można sprawdzić status naszej przesyłki, a nawet <a href="https://www.tabletowo.pl/odbieranie-paczek-inpost-za-pomoca-smartfona/">otworzyć zdalnie skrytkę w Paczkomacie</a>, nie podchodząc do ekranu dotykowego maszyny. Niedawno firma poinformowała też o umożliwieniu <a href="https://www.tabletowo.pl/zamowienia-z-aliexpress-dostawa-do-paczomatu-inpost/">bezpłatnej dostawy przedmiotów kupionych na AliExpress</a>, co dodatkowo zwiększy ruch przy Paczkomatach. I dobrze, bo kierunek działania InPostu jest pod tym względem bardzo trafiony.</p>
      <p>
        <i>źródło: <a href="https://forsal.pl/artykuly/1443620,inpost-wprowadzil-obsluge-klienta-przez-asystenta-google.html">forsal.pl</a>, własne</i>
      </p>
      <p>Kategorie <a href="https://www.tabletowo.pl/category/asystenci-glosowi/">Asystenci głosowi</a><a href="https://www.tabletowo.pl/category/producenci-2/google-2/">Google</a><a href="https://www.tabletowo.pl/category/nowosci/">Nowości</a> Powiązane tematy <a href="https://www.tabletowo.pl/tag/asystent-google/">Asystent Google</a><a href="https://www.tabletowo.pl/tag/chatbot-mat/">ChatBot MAT</a><a href="https://www.tabletowo.pl/tag/inpost/">InPost</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/inpost-chatbot-dla-asystenta-google/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>