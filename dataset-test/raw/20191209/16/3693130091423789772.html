<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/erzincan-da-yolcu-otobusu-sarampole-uctu-20-yarali-1219696.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:47:00+00:00"/>
    <meta property="og:title" content="Erzincan'da yolcu otobüsü şarampole uçtu: 20 yaralı"/>
    <meta property="og:description" content="Erzincan'da otomobile çarpan yolcu otobüsü şarampole uçtu. Kazada 20 kişi yaralandı. Otobüsün başında bir şahıs, &quot;Gitti ekmek teknem&quot; diyerek uzun süre gözyaşı döktü."/>
  </head>
  <body>
    <article>
      <h1>Erzincan'da yolcu otobüsü şarampole uçtu: 20 yaralı</h1>
      <h2>Erzincan'da otomobile çarpan yolcu otobüsü şarampole uçtu. Kazada 20 kişi yaralandı. Otobüsün başında bir şahıs, "Gitti ekmek teknem" diyerek uzun süre gözyaşı döktü.</h2>
      <address>
        <time datetime="2019-12-09T16:47:00+00:00">09 Dec 2019, 16:47</time>
      </address>
      <p>Kaza, bugün akşam saatlerinde <b>Erzurum-Erzincan Karayolunun</b> <b>Üzümlü </b>ilçesine bağlı <b>Karakaya</b> mevkiinde meydana geldi.</p>
      <figure>
        <img src="https://images.bursadabugun.com/editor/haber/09122019/aw877797-01-5dee88eb1a6de.jpg"/>
      </figure>
      <p>Alınan bilgiye göre, <b>Evci Altınsoy </b>idaresindeki 55 LM 785 plakalı otomobil, sürücünün direksiyon hâkimiyetini kaybetmesi sonucu bariyerlere çarptı. Hemen arkasında seyir halindeki Mehmet Ali Karaman yönetimindeki 34 BL 8655 plakalı yolcu otobüsü de otomobile çarpıp şarampole uçtu. Kazada otobüste bulunan 20 kişi yaralandı.</p>
      <figure>
        <img src="https://images.bursadabugun.com/editor/haber/09122019/aw877797-02-5dee88d0c212e.jpg"/>
      </figure>
      <p>Yaralılar, olay yerine sevk edilen ambulanslarla <b>Erzincan'daki </b>hastanelere kaldırıldı. Kazayla ilgili tahkikat başlatıldı.</p>
      <figure>
        <img src="https://images.bursadabugun.com/editor/haber/09122019/aw877797-03-5dee88e5722bc.jpg"/>
      </figure>
      <p>
        <b>"Gitti ekmek teknem" diye ağladı</b>
      </p>
      <p>Öte yandan, kaza yapan otobüsün yanında ağlayan bir kişi dikkat çekti. Otobüsün sahiplerinden olduğu öğrenilen şahıs, yaralanmasına rağmen ambulansla hastaneye gitmeyi kabul etmedi. "<b>Otobüsümü bırakmam</b>" diyerek aracın yanına çöken şahıs,<b> "Gitti ekmek teknem"</b> diye gözyaşı döktü.</p>
    </article>
  </body>
</html>