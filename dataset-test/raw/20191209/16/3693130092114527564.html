<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/internetten-uyusturucu-satarken-yakalanan-sahis-tutuklandi-1219694.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:37:00+00:00"/>
    <meta property="og:title" content="İnternetten uyuşturucu satarken yakalanan şahıs tutuklandı"/>
    <meta property="og:description" content="Zonguldak'ta cep telefonu uygulaması üzerinden uyuşturucu ticareti yaptığı tespit edilerek gözaltına alınan 2 kişiden biri tutuklandı."/>
  </head>
  <body>
    <article>
      <h1>İnternetten uyuşturucu satarken yakalanan şahıs tutuklandı</h1>
      <h2>Zonguldak'ta cep telefonu uygulaması üzerinden uyuşturucu ticareti yaptığı tespit edilerek gözaltına alınan 2 kişiden biri tutuklandı.</h2>
      <address>
        <time datetime="2019-12-09T16:37:00+00:00">09 Dec 2019, 16:37</time>
      </address>
      <p>Edinilen bilgiye göre, <b>Zonguldak İl Emniyet Müdürlüğü Narkotik Suçlarla Mücadele Şube Müdürlüğü </b>ekipleri A.H. ve Ç.K. isimli şahısların cep telefonu uygulaması üzerinden uyuşturucu sattığını tespit etti.</p>
      <figure>
        <img src="https://images.bursadabugun.com/editor/haber/09122019/aw877779-02-5dee6a1688c6d.jpg"/>
      </figure>
      <p><b>Narkotik ekipleri</b>, şahısların bulunduğu eve sabah saatlerinde baskın yaptı. Narkotimlerin koçbaşı ile kapıyı kırıp içeri girdiği evde 80 gram uyuşturucu ve uyarıcı madde ile terazi ele geçirildi. Gözaltına alınan 2 kişi, emniyetteki işlemlerinin ardından öğle saatlerinde Zonguldak Adliyesine sevk edildi. Nöbetçi mahkemeye çıkartılan zanlılardan A.H. serbest bırakılırken, Ç.K. tutuklanarak cezaevine gönderildi.<br/> </p>
    </article>
  </body>
</html>