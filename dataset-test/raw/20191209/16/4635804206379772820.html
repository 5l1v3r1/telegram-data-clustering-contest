<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/marvel-studyolari-black-widow-filmi-icin-gec-mi-kaldi/"/>
    <meta property="og:site_name" content="LOG"/>
    <meta property="article:published_time" content="2019-12-09T16:30:55+00:00"/>
    <meta property="og:title" content="Marvel stüdyoları Black Widow filmi için geç mi kaldı?"/>
    <meta property="og:description" content="Marvel hayranları uzun yıllardır Black Widow solo filminin çekilmesini istiyordu. Uzun uğraşların ardından bu talep gerçeğe dönüşüyor."/>
  </head>
  <body>
    <article>
      <h1>Marvel stüdyoları Black Widow filmi için geç mi kaldı?</h1>
      <address><time datetime="2019-12-09T16:30:55+00:00">09 Dec 2019, 16:30</time> by <a rel="author">Billur YASA</a></address>
      <p>Marvel hayranları uzun yıllardır <b>Black Widow</b> solo filminin çekilmesini istiyordu. Uzun uğraşların ardından bu talep gerçeğe dönüşüyor. Peki bu proje için geç mi kalındı? Scarlett Johansson farklı düşünüyor gibi görünüyor.</p>
      <p>Black Widow uzun zamandır <b>Marvel Sinematik Evreni</b>‘nde yer alan bir karakter olmasına rağmen kendi filmine bir türlü kavuşamamıştı. Avengers Endgame’de ölmesinin ardından Marvel onu bir solo filmle karşımıza çıkmaya hazırlanıyor. On senelik maceranın ardından gelen bu film kimilerine göre çok geç kaldı. Ancak projenin başrolünde seyredeceğimiz <b>Scarlett Johansson</b><a href="https://www.cinemablend.com/news/2486279/why-its-not-too-late-for-black-widows-solo-movie-according-to-scarlett-johansson">farklı bir görüşe</a> sahip.</p>
      <h3>Black Widow için geç değil</h3>
      <p>
        <i>“Filme dair ne söyleyebilirim? Hikayenin Captain America Civil War ve Avengers Infinity War arasında geçtiği zaten bilinen bir şey. Pek çok insan bana bu filmin çok önceden çekilmesi gerektiğini, geç kalındığını söyledi. İşin aslı bu filmi on sene önce çekmemiz mümkün değildi. Bu solo filmin çekilebilmesi için karakteri yakından tanımamız gerekiyordu. Natasha artık izleyicilerin tanıyıp sevdiği bir karakter. Aynı zamanda kendi içinde oldukça karmaşık bir karakter. Bu da harika. Bu filmi daha önceden çeksek, farklı bir iş olurdu. Şu an çıkarttığımız işin çok daha iyi olduğunu düşünüyorum.”</i>
      </p>
      <p>Black Widow rolünde seyrettiğimiz Scarlett Johansson duruma olumlu yanından yaklaşmaya çabalıyor gibi görünüyor. Aksi halde karakteri seneler önce çekilecek bir solo filmle çok daha yakından tanıyabilirdik. Şu an seyrettiğimiz hikaye de onun orijinini öğrendikten sonra çekilebilirdi.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/uzun-zamandir-beklenen-aquaman-2-mujdesi/"/>
      </related>
    </article>
  </body>
</html>