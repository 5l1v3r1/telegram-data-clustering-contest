<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/110642-CIK%253A-Votat-prez-2019-g.-e-s-nay-golyam-broy-nedeystvitelni-byuletini-za-poslednite-10-godini"/>
    <meta property="og:site_name" content="Канал 3"/>
    <meta property="article:published_time" content="2019-12-09T16:05:00+00:00"/>
    <meta property="og:title" content="ЦИК: Вотът през 2019 г. е с най-голям брой недействителни бюлетини за последните 10 години"/>
    <meta property="og:description" content="Президентът Румен Радев организира среща за обсъждане на проблемите при проведените местни избори"/>
  </head>
  <body>
    <article>
      <h1>ЦИК: Вотът през 2019 г. е с най-голям брой недействителни бюлетини за последните 10 години</h1>
      <h2>Президентът Румен Радев организира среща за обсъждане на проблемите при проведените местни избори</h2>
      <address>
        <time datetime="2019-12-09T16:05:00+00:00">09 Dec 2019, 16:05</time>
      </address>
      <p><b>Вотът през 2019 г. е с най-голям брой недействителни бюлетини за последните 10 години, съобщиха от ЦИК. Това бяха едни спокойни, добре организирани избори. Резултатите от тези избори според нас са легитимни, заяви председателят на Централна избирателна комисия Стефка Стоева.<br/></b> </p>
      <p>Президентът Румен Радев днес организира среща за обсъждане на проблемите при проведените местни избори. Стефка Стоева се спря на три основни проблема. "Първият е недействителните бюлетини – няма какво да си говорим, висок е техният процент. Вторият е ОИК и СИК, за това как трябва да работи нашата администрация, след като ЦИК е вече постоянно действащ орган и третият проблем е за сложността на секционните протоколи", посочи тя.</p>
      <p> <br/><a href="http://kanal3.bg/"><i><b>Четете още новини от България и света тук!<br/></b></i></a> <br/><i><b>След изборите бе тиражирано, след първия тур, че от 3 093 213 броя бюлетини, 466 077 са недействителни гласове. "Това са цифрите и те са верни, това съставлява 15.9%. Счита се, че това е и най-големият брой недействителни бюлетини за последните 10 години", призна Стоева и посочи, че това са данни от изборите само за общински съветници. На 27 октомври имаше обаче избори и за кметове на общини, кметове на кметства и кметове на район. "По всички останали избори, ЦИК има много по-добри резултати отколкото на предходните избори през 2015 г. и 2011 г.", посочи тя. "Само за сравнение, през 2011 година, когато не е имало преференции, недействителните бюлетини са били 6.18%", даде за пример председателката на ЦИК и каза, че това също ги кара да мислят, че големият брой недействителни гласове се дължи на преференциите. <br/></b></i> </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/110584-Rumen-Radev-i-CIK-shte-analizirat-mestnite-izbori"/>
        <a href="http://kanal3.bg/news/bulgaria/politics/109750-Kabinetat-dade-oshte-3%252C1-mln.-lv.-na-CIK-za-byuletinite-za-mestnite-izbori"/>
      </related>
    </article>
  </body>
</html>