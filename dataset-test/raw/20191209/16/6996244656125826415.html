<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/714171"/>
    <meta property="og:site_name" content="ישראל היום"/>
    <meta property="article:published_time" content="2019-12-09T16:13:02+00:00"/>
    <meta property="og:title" content="מענק למי שיוכיח שסיגריות אלקטרוניות מזיקות לבריאות"/>
    <meta property="og:description" content="חדשות טכנולוגיה"/>
  </head>
  <body>
    <article>
      <h1>מענק למי שיוכיח שסיגריות אלקטרוניות מזיקות לבריאות</h1>
      <h2>חברה שווייצרית מציעה שלושה מיליון שקלים לחוקרים שיצליחו להפריך מחקר קיים לפיו שימוש בסיגריות אלקטרוניות בריא יותר מעישון טבק</h2>
      <address><time datetime="2019-12-09T16:13:02+00:00">09 Dec 2019, 16:13</time> by <a rel="author" href="https://www.israelhayom.co.il/writer_articles?tid=1" target="_blank">מערכת ישראל היום</a></address>
      <p>המחלוקת סביב הסיכונים הבריאותיים בצריכת סיגריות אלקטרוניות ראתה בשנה החולפת עליות ומורדות לאחר שורה מסתורית של מקרי מוות בארצות הברית, שנגרמו מעישון סיגריות אלקטרוניות.</p>
      <p>בחוד ששעבר טענו מומחים בראיון לעיון הבריטי "אינדיפנדט" שגילו את הסיבה למקרי המוות וקישרו את כל המקרים להימצאות חומצת וויטמין E בראותיהם של הנפטרים. </p>
      <p>על פי העולה מהמחקר, החומר המזיק נמצא בתוספים שהופצו יחד עם מוצרי קנאביס והוחדרו לסיגריות אלקטרוניות. בעוד בארצות הברית מנסים להעריך מחדש את הסיכון שבמוצרי עישון אלקטרוניים לאור המימצאים, יש מי שמוכן לשים כסף על בטיחותם של הסיגריות האלקטרוניות. ענקית מוצרי האידוי משוויץ, חברת סוויט ספוט הכריזה כי תעניק שלושה מיליון שקלים לכל גורם בישראל שיצליח להפריך  מחקר בריטי, הקובע כי בהשוואה לסיגריות רגילות הסיגריה האלקטרונית מזיקה ב-95% פחות.</p>
      <p>
        <b>עוד בנושא:</b>
      </p>
      <p>
        <a href="https://www.israelhayom.co.il/article/694725">בקרוב: איסור גורף על סיגריות אלקטרוניות?</a>
      </p>
      <p>
        <a href="https://www.israelhayom.co.il/article/646967">חשש בארה"ב: סיגריות אלקטרוניות גורמות לפרכוסים</a>
      </p>
      <p>
        <a href="https://www.israelhayom.co.il/article/676177">מחקר חדש: סיגריות אלקטרוניות גורמות להזדקנות של המוח</a>
      </p>
      <p>
        <a href="https://www.israelhayom.co.il/article/691757">האם ייאסר בישראל שיווק סיגריות אלקטרוניות בטעמים?</a>
      </p>
      <p>המחקר הבריטי היה הבסיס לקמפיין רחב היקף של משרד הבריאות בבריטניה, הקורא לציבור המעשנים במדינה להיגמל מעישון באמצעות מוצרי איוד. בבריטניה, ובמדינות אירופאיות נוספות ניתן למצוא חנויות לממכר מוצרי אידוי גם בבתי חולים ובמרפאות קופות החולים.</p>
      <p>החברה קראה למשרד הבריאות בישראל לקיים רגולציה נפרדת עבור מוצרי האידוי, אשר לטענתם שונים בתכלית ממוצרי הטבק.  החברה אף טוענת ל"רגולציה עצמית" והימנעות ממכירת מוצריה לקטינים.</p>
      <h3>"נוקטים ברגולציה עצמית"</h3>
      <p>"אנו החברה יחידה בישראל המשווקת את מוצריה בחנויות סגורות שהכניסה אליהן מוגבלת לגיל 18 ומעלה. מיום הקמת החברה אנו פועלים תחת רגולציה עצמית ונהלים מחמירים באשר לשיווק המוצרים שלנו. קהל לקוחותינו מוצא במוצרים שלנו את הפתרון האידיאלי לצורך הפסקת עישון" ציין מייסד החברה השווייצרית גיא פוקס.</p>
      <p>עוד אמר פוקס כי "בארה"ב משתמשים במוצרי אידוי כ-10 מיליון איש ובאירופה מספר הגדול פי-6. באירופה לא נרשמה ולו עדות אחת למחלת הריאות המסתורית שאובחנה בארה"ב והדבר מעלה תהיות רבות בנוגע לנושא.  גם המשנה למנכ"ל משרד הבריאות בישראל, פרופסור איתמר גרוטו, קבע כי מקרי התחלואה בארה"ב נגרמו בעקבות שימוש בחומרים בלתי חוקיים כגון שמני קנאביס וסמי רחוב".<br/> </p>
      <figure>
        <img src="https://www.israelhayom.co.il/sites/default/files/u10321/A6I0T0B01_RTRMADP_3_TOBACCO-TRACKING.jpg"/>
        <figcaption>
          <b>צעד בדרך לגמילה מסיגריות או עוד מגיפה נפרדת? סיגריות רגילות // צילום: Gettyimages</b>
        </figcaption>
      </figure>
      <p>בעוד החברה מצהירה כי היא מכוונת את מוצריה למעשנים בלבד, בארצות הברית התחוללה סערה סביב חברה אחרת, חברת ג'ול, הפעילה בישראל אף היא, שטענה כי היא מכוונת את מוצריה למעשנים בלבד, והתגלה כי היא מאפשרת לקטינים לקנות אותם בקלות. ג'ול הסתבכה גם כשהתברר כשהיא מנסה להסתיר הימצאות של ניקוטין במוצריה. </p>
      <p>בישראל נמצא השימוש בסיגריות אלקטרוניות במרכזה של סערת חקיקה. לאחרונה הודיעה משרד הבריאות כי הוא שוקל לאסור באופן מוחלט שימוש בסיגריות אלקטרוניות, ובכוונתו לקדם חקיקה אוסרת שיווק מוצרי עישון אלקטרוניים בטעמים. על אף התנגדות ציבורית ועתירה שהגישו חברות המשווקות סיגריות אלקטרוניות בישראל, בית המשפט העליון פסק כי חוק האוסר את שיווקן הוא חוקתי. </p>
    </article>
  </body>
</html>