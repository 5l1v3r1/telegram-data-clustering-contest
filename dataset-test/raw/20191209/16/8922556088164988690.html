<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/kultur-noje/sr-falls-for-prisad-radiodokumentar-5470202.aspx"/>
    <meta property="og:site_name" content="www.unt.se"/>
    <meta property="article:published_time" content="2019-12-09T16:42:25+00:00"/>
    <meta property="og:title" content="SR fälls för prisad radiodokumentär"/>
    <meta property="og:description" content="Radio Sveriges Radios prisade dokumentärserie &quot;Hästgården&quot; fälls av Granskningsnämnden för intrång i privatlivet."/>
  </head>
  <body>
    <article>
      <h1>SR fälls för prisad radiodokumentär</h1>
      <h2>Radio Sveriges Radios prisade dokumentärserie "Hästgården" fälls av Granskningsnämnden för intrång i privatlivet.</h2>
      <address><time datetime="2019-12-09T16:42:25+00:00">09 Dec 2019, 16:42</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5470203/1209174504/ryttare-pa-hast-genrebild?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Kallestad, Gorm/NTB/TT | Ryttare på häst. Genrebild.</figcaption>
      </figure>
      <p>"Hästgården" sändes i Sveriges Radio P1 i tre delar i maj 2018 och handlar om en ridlärare som anklagas för sexuella övergrepp på elever. Senare det året vann dokumentären Stora journalistpriset i kategorin Årets berättare.</p>
      <p>Nu fälls serien av Granskningsnämnden för radio och tv för intrång i privatlivet, skriver tidningen <a href="https://www.journalisten.se/nyheter/prisade-hastgarden-falls-efter-anmalarens-dod">Journalisten</a>. Enligt beslutet var ridläraren, som i programmet kallas "Mårten", möjlig att identifiera.</p>
      <p>Det var ridläraren själv som anmälde dokumentärserien. Han avled i oktober 2018.</p>
      <p>Nämnden menar att det inte har funnits "ett oavvisligt allmänt intresse som motiverade intrånget i anmälarens privatliv” och att serien därför strider mot bestämmelsen om respekt för privatlivet.</p>
      <p>Granskningsnämnden fäller även nyhetsinslag om nya anklagelser om sexualbrott mot ridläraren som har sänts i Ekot, P1 Morgon och Klartext. Enligt nämnden har det i inslagen inte framgått att ridläraren förnekade anklagelserna, vilket strider mot kravet på opartiskhet.</p>
    </article>
  </body>
</html>