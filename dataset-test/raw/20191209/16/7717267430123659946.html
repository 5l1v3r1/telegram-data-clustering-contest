<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/exelixis-ke-prooptikes-sto-egeo-ke-ti-mesogio-se-imerida-tou-apth"/>
    <meta property="og:site_name" content="Voria.gr"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="ΕΞΕΛΙΞΕΙΣ ΚΑΙ ΠΡΟΟΠΤΙΚΕΣ ΣΤΟ ΑΙΓΑΙΟ ΚΑΙ ΤΗ ΜΕΣΟΓΕΙΟ ΣΕ ΗΜΕΡΙΔΑ ΤΟΥ ΑΠΘ"/>
    <meta property="og:description" content="Στην ημερίδα θα συζητηθούν οι τρέχουσες εξελίξεις στα ζητήματα της περιοχής, καθώς και οι γενικότερες τάσεις και προοπτικές που διαγράφονται"/>
  </head>
  <body>
    <article>
      <h1>ΕΞΕΛΙΞΕΙΣ ΚΑΙ ΠΡΟΟΠΤΙΚΕΣ ΣΤΟ ΑΙΓΑΙΟ ΚΑΙ ΤΗ ΜΕΣΟΓΕΙΟ ΣΕ ΗΜΕΡΙΔΑ ΤΟΥ ΑΠΘ</h1>
      <h2>Στην ημερίδα θα συζητηθούν οι τρέχουσες εξελίξεις στα ζητήματα της περιοχής, καθώς και οι γενικότερες τάσεις και προοπτικές που διαγράφονται</h2>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ημερίδα για τις τρέχουσες <b>εξελίξεις και τις προοπτικές</b> της περιοχής της Ανατολικής Μεσογείου οργανώνουν το Τμήμα Πολιτικών Επιστημών του Αριστοτέλειου Πανεπιστημίου Θεσσαλονίκης και το Πρόγραμμα Μεταπτυχιακών Σπουδών «Πολιτική ιστορία, πόλεμος και στρατηγικές σπουδές» του ίδιου Τμήματος.</p>
      <p>Η Ημερίδα με τίτλο<b> «Σε ταραγμένα νερά: Αιγαίο και Ανατολική Μεσόγειος»</b> θα πραγματοποιηθεί την Τετάρτη 11 Δεκεμβρίου 2019, 11:00-18:00, στην αίθουσα 319, στο κτίριο της Σχολής Οικονομικών και Πολιτικών Επιστημών του ΑΠΘ.</p>
      <p>Στην ημερίδα θα συζητηθούν οι τρέχουσες εξελίξεις στα ζητήματα της περιοχής, καθώς και οι γενικότερες τάσεις και προοπτικές που διαγράφονται. Θα τεθούν, επίσης, ζητήματα πολιτικών επιλογών και σχεδιασμού, στην Ελλάδα ειδικά και στην Κύπρο, χώρες οι οποίες βρίσκονται στο επίκεντρο των εξελίξεων και που καλούνται να σηκώσουν το βάρος προκλήσεων και διεκδικήσεων από «σύμμαχο» χώρα.</p>
      <p> Η Ημερίδα πραγματοποιείται στο πλαίσιο του ρευστού σκηνικού που διαμορφώνεται στην περιοχή της Ανατολικής Μεσογείου. Ο ευρύτερος γεωγραφικός χώρος που περιβάλλει τη χώρα μας βρίσκεται σε διαδικασία αποσταθεροποίησης. Βασικό χαρακτηριστικό του ρευστού αυτού σκηνικού είναι η χρήση ή η απειλή χρήσης στρατιωτικής βίας ως μέσο επίλυσης διαφορών, υλοποίησης επιδιώξεων ή εξασφάλισης διπλωματικών πλεονεκτημάτων.</p>
      <p>
        <b> Ομιλητές στην Ημερίδα είναι οι εξής:</b>
      </p>
      <p>• Δημήτριος Αλευρομάγειρος, Αντιστράτηγος ε.α. Ελληνικού Στρατού, Επίτιμος Γενικός Επιθεωρητής Στρατού</p>
      <p>• Κωνσταντίνος Γρίβας, Αναπληρωτής Καθηγητής Γεωπολιτικής, Στρατιωτική Σχολή Ευελπίδων</p>
      <p>• Κωνσταντίνος Λαγός, Λέκτορας Αεροπορικής Ιστορίας, Σχολή Ικάρων</p>
      <p>• Σταύρος Λυγερός, Δημοσιογράφος, Συγγραφέας</p>
      <p>• Γιώργος Μαργαρίτης, Καθηγητής, Τμήμα Πολιτικών Επιστημών του ΑΠΘ</p>
      <p>• Νικόλαος Α. Παπαναστάσης, Βουλευτής Αιτωλοακαρνανίας του ΚΚΕ, Αντισυνταγματάρχης ε.α.</p>
      <p>• Θέμης Τζήμας, Δρ. Δημοσίου Διεθνούς Δικαίου &amp; Πολιτικής Επιστήμης</p>
      <p> </p>
      <p>Η είσοδος είναι <b>ελεύθερη</b> για το κοινό και θα δοθούν βεβαιώσεις παρακολούθησης.</p>
      <p>
        <b>ΕΠΙΣΤΗΜΟΝΙΚΟ ΠΡΟΓΡΑΜΜΑ</b>
      </p>
      <p>11:00 – 11:30 Υποδοχή<br/>Χαιρετισμοί<br/>- Γρηγόρης Ζαρωτιάδης, Aναπληρωτής Kαθηγητής,<br/>Kοσμήτορας Σχολής Οικονομικών και Πολιτικών Επιστημών<br/>- Αριστείδης Στυλιανού, Αναπληρωτής Καθηγητής, Πρόεδρος Τμήματος Πολιτικών Επιστημών Α.Π.Θ.</p>
      <p>Εναρκτήρια (Α’) Συνεδρία<br/>Πρόεδρος: Μαρία Καβάλα, Eπίκουρος Kαθηγήτρια, Τμήμα Πολιτικών Επιστημών Α.Π.Θ</p>
      <p>11:30 – 11:50 Σε ταραγμένα νερά, Γιώργος Μαργαρίτης</p>
      <p>11:50 – 12:15 Η στρατιωτικοποίηση των Διεθνών Σχέσεων και η σχετικοποίηση της ισχύος</p>
      <p>Θέμης Τζήμας</p>
      <p>12:15 – 12:35 Συζήτηση<br/>Β’ Συνεδρία<br/>Πρόεδρος: Αριστείδης Στυλιανού, Αναπληρωτής Καθηγητής,<br/>Πρόεδρος Τμήματος Πολιτικών Επιστημών Α.Π.Θ.</p>
      <p>12:35 – 13:00 Κυριαρχία πάνω από το Αιγαίο: Η αεροπορική ισχύς Ελλάδας και Τουρκίας από τη δεκαετία του' 50 μέχρι σήμερα<br/>Κωνσταντίνος Λαγός</p>
      <p>13:00 – 13:25 Η σημερινή στρατιωτική κατάσταση στην Κύπρο και η αντιμετώπισή της από την Κυπριακή Δημοκρατία και την Ελλάδα<br/>Κωνσταντίνος Αλευρομάγειρος</p>
      <p>13:25 – 14:00 Συζήτηση</p>
      <p>14:00 – 15:00 Διάλειμμα – Ελαφρύ γεύμα<br/>Γ’ Συνεδρία<br/>Προεδρείο: Διονύσιος Δρόσος, Kαθηγητής Τμήματος Πολιτικών<br/>Επιστημών Α.Π.Θ.<br/>Βασιλική Λάζου, Δρ. ΕΔΙΠ Τμήματος Πολιτικών<br/>Επιστημών Α.Π.Θ.</p>
      <p>15:00 – 15:25 Το αμερικανοτουρκικό ρήγμα και η ανάδυση νέων ισορροπιών στην Ανατολική Μεσόγειο<br/>Σταύρος Λυγερός</p>
      <p>15:25 – 15:50 Ο ανταγωνισμός Ελλάδας και Τουρκίας στο νέο Διεθνές Σύστημα και η ανάγκη για μια νέα ελληνική αποτρεπτική στρατηγική<br/>Κωνσταντίνος Γρίβας</p>
      <p>15:50 – 16:15 Ιμπεριαλιστικοί ανταγωνισμοί - Επικίνδυνες εξελίξεις στην Ανατολική Μεσόγειο, στο Αιγαίο, στη Βόρεια Αφρική και την ευρύτερη περιοχή<br/>Νικόλαος Α. Παπαναστάσης</p>
      <p>16:15 – 17:15 Συζήτηση</p>
      <p>17:15 – 17:45 Κλείσιμο - Στρογγυλό Τραπέζι</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/thessaloniki-imerida-gia-ton-antikapnistiko-tin-tetarti-apo-to-eeth"/>
        <a href="https://www.voria.gr/article/thessaloniki-imerida-gia-tin-prolipsi-ton-genoktonion-apo-tin-poe"/>
        <a href="https://www.voria.gr/article/thessalonikiimerida-gia-apothikefsi-energias-se-ktiria-me-fotovoltaika"/>
        <a href="https://www.voria.gr/article/imerida-gia-ti-diachirisi-apovliton-sti-thessaloniki-parousia-grafakou"/>
        <a href="https://www.voria.gr/article/imerida-gia-prolipsi-prostasia-apo-fisikes-katastrofes-sti-thessaloniki"/>
        <a href="https://www.voria.gr/article/thessaloniki-imerida-gia-tin-enischisi-draseon-kiklikis-ikonomias"/>
      </related>
    </article>
  </body>
</html>