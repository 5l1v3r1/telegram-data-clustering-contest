<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/ivairenybes/gamta/gaisrai-australijoje-prazude-du-tukstancius-koalu-943321"/>
    <meta property="og:site_name" content="Kauno diena"/>
    <meta property="article:published_time" content="2019-12-09T16:41:00+00:00"/>
    <meta property="og:title" content="Gaisrai Australijoje pražudė per du tūkstančius koalų"/>
    <meta property="og:description" content="Pragaištingi krūmynų gaisrai Australijoje, ekspertų vertinimu, nuo spalio jau pražudė daugiau kaip du tūkstančius koalų."/>
  </head>
  <body>
    <article>
      <h1>Gaisrai Australijoje pražudė per du tūkstančius koalų</h1>
      <address><time datetime="2019-12-09T16:41:00+00:00">09 Dec 2019, 16:41</time> by <a rel="author">ELTOS inf.</a></address>
      <p>
        <b>Pragaištingi krūmynų gaisrai Australijoje, ekspertų vertinimu, nuo spalio jau pražudė daugiau kaip du tūkstančius koalų.</b>
      </p>
      <p>Per klausymus parlamente Kanberoje mokslininkai pirmadienį reiškė savo susirūpinimą, kad dėl besitęsiančių gaisrų gali žūti dar daugiau gyvūnų.</p>
      <p>Vienos koalų klinikos Naujojo Pietų Velso valstijoje direktorė Cheyne Flangan sakė: „Mes jau matėme ne vieną gaisrą, tačiau nieko panašaus dar nėra buvę. Tai siaubinga. Ir mūsų laukia dar visa vasara“.</p>
      <p>Kartu su kengūromis koalos yra vieni žinomiausių gyvūnų, kurie gyvena tik Australijoje. Koalos daugiausiai gyvena medžiuose. Čia jos praktiškai nejuda. Gamtos apsaugos organizacijos „Australia Koala Foundation“ (AKF) duomenimis, koalų šiuo metu yra nuo 43 tūkst.  iki 100 tūkst.</p>
      <p>Paprastai krūmynų gaisrai Australijoje prasideda tik gruodį. Tačiau šiais metais liepsnos įsiplieskė jau spalį.</p>
    </article>
  </body>
</html>