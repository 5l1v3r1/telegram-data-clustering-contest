<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411964/ahmet-cakar-arda-turan-galatasaraya-geri-dondu"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T16:14:00+00:00"/>
    <meta property="og:title" content="Ahmet Çakar: Arda Turan, Galatasaray'a geri döndü"/>
    <meta property="og:description" content="Ahmet Çakar: Arda Turan, Galatasaray'a geri döndü"/>
  </head>
  <body>
    <article>
      <h1>Ahmet Çakar: Arda Turan, Galatasaray'a geri döndü</h1>
      <h2>Ahmet Çakar, Galatasaray'ın Arda Turan'ı transfer ettiğini ve önümüzdeki günlerde bu transferin açıklanacağını söyledi.</h2>
      <address>
        <time datetime="2019-12-09T16:14:00+00:00">09 Dec 2019, 16:14</time>
      </address>
      <p>Son günlerde yüksek sesle dillendirilmeye başlanan Arda Turan - Galatasaray flörtü ile ilgili Ahmet Çakar'dan önemli bir iddia geldi.</p>
      <p>Beyaz Futbol programı yorumcusu Ahmet Çakar, Galatasaray'ın Arda Turan'ı transfer ettiğini ve önümüzdeki günlerde bu transferin açıklanacağını söyledi.</p>
      <p>Arda Turan'ın son yıllarda yaşadıkları nedeniyle transfer edilmesinin hatalı olduğunu belirten Çakar, "Arda Turan, Galatasaray'a geri döndü. Galatasaray'ın hocası mekan basan, hastanede silah sıkan Arda Turan'ı takıma alıyor. Bu transferden üzüntü duyuyorum. Ben Galatasaray'ın hocası olsam, 'kriminal olarak hatalar yapmış bir oyuncuyu kendi takımıma almam' diyorum. Ben Arda'nın kötülüğünü de istemiyorum. Umarım eski formuna döner ve milli takım formasını da giyer" sözlerini kullandı.</p>
      <h3>SİNAN ENGİN: BU ÇOCUK FUTBOL OYNAMASIN MI?</h3>
      <p>Sinan Engin, Arda Turan'ın yaptığı hatalar üzerinden yargılanmasının yanlış olduğunu belirtirken, "Bu çocuk hata yapmış. İnsanlar hata yapabilir, hukuk da cezasını vermiştir. Bu çocuk ömür boyu işini yapamayacak mı, futbol oynayamayacak mı? Arda Turan'ın Galatasaray kulübüne de, Galatasaray camiasına da bir saygısızlığı olmamıştır" dedi.</p>
      <p>Ümit Karan ise, Arda Turan'ın Galatasaray'da boş mukaveleye imza atacağını ve futbolu sarı-kırmızılı takımda bırakacağını kaydetti.</p>
    </article>
  </body>
</html>