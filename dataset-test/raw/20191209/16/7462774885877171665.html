<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/degpunkta/noziedziba/aplaupija-un-atstaja-bezpalidziga-stavokli-aizdomas-par-nezeligu-noziegumu-izdarisanu-aizturetas-divas-bistamas-personas/"/>
    <meta property="og:site_name" content="skaties.lv"/>
    <meta property="article:published_time" content="2019-12-09T16:12:00+00:00"/>
    <meta property="og:title" content="Aplaupīja un atstāja bezpalīdzīgā stāvoklī – aizdomās par nežēlīgu noziegumu izdarīšanu aizturētas divas bīstamas personas"/>
    <meta property="og:description" content="2019.gada 2.decembrī Valsts policijas Latgales reģiona pārvaldes darbinieki sadarbībā ar Valsts policijas Galvenās Kriminālpolicijas Kriminālzimeklēšanas pārvaldes darbiniekiem aizturēja divas, sevišķi bīstamas personas, 1979.gadā un 1982. gadā dzimušus vīriešus, kuri iepriekš tika izsludināti meklēšanā par smagu noziegumu izdarīšanu Ludzā un Daugavpilī."/>
  </head>
  <body>
    <article>
      <h1>Aplaupīja un atstāja bezpalīdzīgā stāvoklī – aizdomās par nežēlīgu noziegumu izdarīšanu aizturētas divas bīstamas personas</h1>
      <address><time datetime="2019-12-09T16:12:00+00:00">09 Dec 2019, 16:12</time> by <a rel="author">Skaties.lv / Valsts policija</a></address>
      <p>2019.gada 2.decembrī Valsts policijas Latgales reģiona pārvaldes darbinieki sadarbībā ar Valsts policijas Galvenās Kriminālpolicijas Kriminālzimeklēšanas pārvaldes darbiniekiem aizturēja divas, sevišķi bīstamas personas, 1979.gadā un 1982. gadā dzimušus vīriešus, kuri iepriekš tika izsludināti meklēšanā par smagu noziegumu izdarīšanu Ludzā un Daugavpilī.</p>
      <p>Personas tiek turētas aizdomās par laupīšanas izdarīšanu 2019. gada 30.novembrī, kad ap plkst. 18.30, personas ar maldu iekļuva kāda 1957.gadā dzimuša bijušā garīdznieka dzīvoklī Daugavpilī un pielietojot vardarbību, to sasienot, aplaupīja viņam piederošo dzīvokli, paņemot bankas karti, personu apliecinošus dokumentus un citas vīrieša mantas, atstājot to bezpalīdzības stāvoklī gandrīz diennakti. Personas tika izsludinātas meklēšanā un tika veikta virkne operatīvo pasākumu, lai pēc iespējas ātrāk aizdomās turamās personas tiktu atrastas.</p>
      <p>2019. gada 2.decembrī pateicoties  Valsts policijas Latgales reģiona pārvaldes un Valsts policijas Galvenās Kriminālpolicijas Kriminālizmeklēšanas pārvaldes darbinieku profesionalitātei, veicot  operatīvas darbības, personas tika aizturētas. Izmeklēšanas gaitā, tika noskaidrots, ka šīs personas, iespējams, ir veikušas nežēlīgu laupīšanu Ludzā, Rundēnu pagastā.</p>
      <p>23.novembrī, ap plkst. 18.00 aizdomās turamās personas izsauca taksometru un brauciena laikā, auto vadītājam sejā iepūta gāzes baloniņu un četras reizes iesita ar āmuru pa galvu. 1961.gadā dzimušajam taksometra vadītājam no uzbrucējiem izdevās aizbēgt un izsaukt Neatliekamo medicīnisko palīdzību. No automašīnas tika nolaupītas vadītāja privātās mantas. Vīrietis tika nogādāts Rēzeknes slimnīcā ar vairākiem galvas sasitumiem un vaļējām brūcēm. Pēc izdarītā nozieguma uzbrucējiem no noziegumu vietas izdevās aizbēgt. Šobrīd abām personām ir piemērots drošības līdzeklis – apcietinājums.</p>
      <p>Par doto faktu tika uzsākts kriminālprocess par noziedzīgiem nodarījumiem, par kuriem paredzēta atbildība pēc Krimināllikuma 176.panta 2.daļas par laupīšanu, ja tā izdarīta ievērojamā apmērā vai ja to izdarījusi personu grupa pēc iepriekšējas vienošanās, vai ja tā izdarīta, iekļūstot transportlīdzeklī, dzīvoklī vai citā telpā, vai ja tā izdarīta no glabātavas vai ietaises, kas savieno glabātavas, kā arī par transportlīdzekļa laupīšanu — soda ar brīvības atņemšanu uz laiku līdz astoņiem gadiem, konfiscējot mantu vai bez mantas konfiskācijas un ar probācijas uzraudzību uz laiku līdz trim gadiem. Jāmin, ka personas jau iepriekš bija nonākušas policijas redzes lokā un sodītas par analoģiskiem noziedzīgiem nodarījumiem.</p>
    </article>
  </body>
</html>