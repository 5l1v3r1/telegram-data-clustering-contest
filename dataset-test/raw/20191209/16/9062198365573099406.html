<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3411957/sabah-gazetesi-akpli-belediyeyi-chpli-sanip-elestirdi"/>
    <meta property="og:site_name" content="Milli Gazete"/>
    <meta property="article:published_time" content="2019-12-09T16:11:00+00:00"/>
    <meta property="og:title" content="Sabah gazetesi AKP'li belediyeyi CHP'li sanıp eleştirdi"/>
    <meta property="og:description" content="Sabah gazetesi bugün yayımladığı haberdeki &quot;hata&quot;yı internet sitesinde değiştirdi."/>
  </head>
  <body>
    <article>
      <h1>Sabah gazetesi AKP'li belediyeyi CHP'li sanıp eleştirdi</h1>
      <h2>Sabah gazetesinde bugün yer alan haberde İzmir'in Bayındır İlçe Belediyesi'ni eleştiren bir haber yer aldı. Haberdeki "CHP'li Bayındır Belediyesi" ifadesi, gerçek anlaşılınca apar topar değiştirildi.</h2>
      <address>
        <time datetime="2019-12-09T16:11:00+00:00">09 Dec 2019, 16:11</time>
      </address>
      <p>Bugün Sabah gazetesinde "CHP’li belediyeden skandal icraat: AK Parti’ye oy verene asfalt yok" başlıklı bir haber yayımlandı. Ceyhan Torlak imzasıyla yayımlanan haberde, Bayındır Belediyesinin vatandaşı AKP'ye oy verdikleri için cezalandırdığı ileri sürüldü. Bayındır'ın Kızıloba Mahallesinde oturan vatandaşların yollarının asfaltlanmadığı bilgisi yer alan haberde, mahallelinin isyanına da yer verildi.</p>
      <p>Söz konusu habere CHP Genel Başkan Yardımcısı ve İzmir Milletvekili Tuncay Özkan, Bayındır Belediyesi’nin CHP’li değil AK Parti’li olduğunu hatırlatarak cevap verdi.</p>
      <p>Özkan, twitter hesabından "Sabah, yalancılıkta çığır açtı" başlığıyla yayınladığı mesajında, şunları kaydetti:</p>
      <p>"Yandaş Sabah gazetesi, AKP’ye ait olan Bayındır Belediyesini CHP’li gibi gösterip “CHP'li belediyeden AKP’ye oy veren vatandaşlara hizmet yok” diye haber yaptı. Allah yandaşın da zekisini versin. Yandaşlığı bile beceremiyorlar."</p>
      <h3>İNTERNETTEN KALDIRILDI, İZMİR BÜYÜKŞEHİR SUÇLANDI</h3>
      <p>Sabah gazetesinin basılı yayınında yer alan "CHP'li Bayındır Belediyesi" ifadesi Özkan'ın paylaşımı sonrası internet sayfasında "CHP'li Büyükşehir Belediyesi" şeklinde değiştirildi.</p>
    </article>
  </body>
</html>