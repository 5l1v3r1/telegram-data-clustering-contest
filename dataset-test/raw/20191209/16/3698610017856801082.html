<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/nabu-obshukuye-meriyu-odesi-zmi-332362_.html"/>
    <meta property="og:site_name" content="DT.ua"/>
    <meta property="article:published_time" content="2019-12-09T16:50:00+00:00"/>
    <meta property="og:title" content="СБУ прийшла з обшуками в мерію Одеси"/>
    <meta property="og:description" content="Обшуки в одеській мерії – справав майже буденна."/>
  </head>
  <body>
    <article>
      <h1>СБУ прийшла з обшуками в мерію Одеси</h1>
      <h2>Обшуки в одеській мерії – справав майже буденна.</h2>
      <address>
        <time datetime="2019-12-09T16:50:00+00:00">09 Dec 2019, 16:50</time>
      </address>
      <p>Правоохоронці прийшли з обшуками до департаментів фінансів і комунальної власності <b><a href="https://dt.ua/POLITICS/dbr-ta-sbu-priyshli-z-obshukami-v-miskradu-odesi-330553_.html">мерії Одеси</a></b>, повідомляє "<a href="https://t.me/dumskaya_net">Думская</a>".</p>
      <p>"За інформацією "Думської", СБУ знову проводить обшуки в підрозділах мерії - у департаментах фінансів та комунальної власності", - йдеться у повідомленні.</p>
      <p>У Службі безпеки України в коментарі агентству "<a href="https://interfax.com.ua/">Інтерфакс-Україна</a>" уточнили, що обшуки проводяться у межах розслідування справи про привласнення 100 млн бюджетних гривень.</p>
      <p>"Проводиться вилучення документів у приміщенні мерії Одеси... Процесуальні дії здійснюються у межах розслідування справи про привласнення коштів міськбюджету чиновниками Одеської міськради та комунального підприємства", - повідомили в пресцентрі української спецслужби.</p>
      <p>Справ відкрито за ч. 5 статті 191 Кримінального кодексу (привласнення, розтрата майна і заволодіння ним шляхом зловживання службовим становищем). Чиновників міськради та працівників КП підозрюють у привласненні грошей через схему створення штучної заборгованості перед банком.</p>
      <figure>
        <iframe src="https://www.youtube.com/embed/rWZxg3P0Zp8" width="640" height="360" data-service="Youtube" scrolling="no"/>
      </figure>
      <p>Зазначимо, <a href="https://dt.ua/UKRAINE/pravoohoronci-priyshli-z-obshukami-v-meriyu-odesi-312686_.html"><b>обшуки в одеській мерії справа звична</b></a>. У травні Національна поліція і Генеральна прокуратура провели слідчі дії в офісі муніципального департаменту комунальної власності.</p>
      <p>А наприкінці минулого місяця Служба безпеки України і ГПУ обшукували кабінети голови земельної комісії Олега Бриндака, директорки юридичного департаменту міськради Інни Поповської і заступниці мера, директорки фінансового департаменту Світлани Бедреги, нагадує <a href="https://lb.ua/news/2019/12/09/444367_nabu_provodit_obiski_odesskoy_merii.html">LB.ua</a>.</p>
      <p>Слідчих цікавила фінансова допомога, яку місто надає КП "Теплопостачання міста Одеса". За останній рік підприємство отримало майже мільярд бюджетних гривень. З міського бюджету було погашено і борг КП перед банком "Надра" в розмірі 200 млн гривень.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2R1bXNrYXlhLm5ldA==">Думская</a> / <a href="https://dt.ua/go/aHR0cDovL2xiLnVhLw==">LB.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>