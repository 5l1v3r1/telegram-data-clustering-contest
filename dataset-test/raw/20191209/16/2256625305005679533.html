<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3160727_1019.html"/>
    <meta property="og:site_name" content="Novsport"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="Сестри Стоеви са поставени под №1 в Милано"/>
    <meta property="og:description" content="В надпреварата ще участват още петима български състезатели"/>
  </head>
  <body>
    <article>
      <h1>Сестри Стоеви са поставени под №1 в Милано</h1>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author">Пламен Димитров</a></address>
      <p>Българките Габриела и Стефани Стоева са водачки в схемата при двойките на турнира по бадминтон от сериите "Интернешънъл Чалъндж" с награден фонд 25 хиляди долара в италианския град Милано от 12 до 15 декември.</p>
      <p> <br/>Европейските шампионки и №11 в световната ранглиста ще започнат участието си в петък срещу рускините Нина Вислова и Виктория Воробьова.<br/> <br/>В надпреварата ще участват още петима български състезатели. Даниел Николов, Иван Русев и Димитър Янакиев стартират в четвъртък от квалификациите при мъжете на сингъл, а на двойки Николов и Русев започват от основната схема срещу руснаците Никита Хакимов и Александър Зинченко.<br/> <br/>При жените поединично пък ще участват Линда Зечири и Мария Мицова. Зачири ще играе в първия кръг срещу Луиза Ма (Австралия), а Мария Мицова ще се изправи срещу номер 7 Лиане Тан (Белгия).</p>
    </article>
  </body>
</html>