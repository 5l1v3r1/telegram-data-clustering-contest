<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727766/nimh-vodnoto-kolichestvo-na-reka-pirinska-bistritsa-pri-selo-gorno-spanchevo-e-okolo-praga-za-visoki-vodi.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:06:00+00:00"/>
    <meta property="og:title" content="НИМХ: Водното количество на река Пиринска Бистрица при село Горно Спанчево е около прага за високи води"/>
    <meta property="og:description" content="Благоевград. През изминалото денонощие нивата на наблюдаваните реки в Западнобеломорския басейн са останали без съществени изменения. Това показва справка на сайта на Националния институт по метеорология и хидрология. Регистрираните колебания на речните нива в басейна за водосбора на река Места: от -3 см до +5 см, а за водосбора на река Струма от -5 см до +5 см. Водните коли"/>
  </head>
  <body>
    <article>
      <h1>НИМХ: Водното количество на река Пиринска Бистрица при село Горно Спанчево е около прага за високи води</h1>
      <address><time datetime="2019-12-09T16:06:00+00:00">09 Dec 2019, 16:06</time> by <a rel="author">Агенция "Фокус"</a></address>
      <p><b><i>Благоевград. </i></b>През изминалото денонощие нивата на наблюдаваните реки в Западнобеломорския басейн са останали без съществени изменения. Това показва справка на сайта на <b>Националния институт по метеорология и хидрология. </b><br/><br/>Регистрираните колебания на речните нива в басейна за водосбора на река Места: от -3 см до +5 см, а за водосбора на река Струма от -5 см до +5 см. Водните количества на реките в басейна са под праговете за средни води, само водното количество на река Пиринска Бистрица при село Горно Спанчево е около прага за високи води. <br/><br/>Днес и през следващите два дни речните нива в басейна ще останат без съществени изменения. В резултат на валежи, в следобедните и вечерни часове на 11 декември и сутрешните часове на 12 декември, ще има незначителни повишение на речните нива в средните и долни части от водосборите на реките Струма и Места. Водните количества ще бъдат под праговете за внимание.</p>
    </article>
  </body>
</html>