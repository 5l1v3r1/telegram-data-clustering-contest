<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/dumaly-shcho-morkva-na-chernihivshchyni-dity-otruilysia-nevidomoiu-rechovynoiu-204344.html"/>
    <meta property="og:site_name" content="5 канал"/>
    <meta property="article:published_time" content="2019-12-09T16:07:00+00:00"/>
    <meta property="og:title" content="Думали, що морква: на Чернігівщині діти отруїлися невідомою речовиною"/>
    <meta property="og:description" content="Одну дитину не вдалося врятувати"/>
  </head>
  <body>
    <article>
      <h1>Думали, що морква: на Чернігівщині діти отруїлися невідомою речовиною</h1>
      <address>
        <time datetime="2019-12-09T16:07:00+00:00">09 Dec 2019, 16:07</time>
      </address>
      <p>Одна дитина померла, ще двоє у тяжкому стані через отруєння невідомою речовиною. Це сталося на Чернігівщині. Про таке повідомляє "5 канал".</p>
      <p>З'ясувалося, що напередодні діти знайшли та вживали у їжу корінь рослини, який зовні та за смаком схожий на моркву. Вже за півгодини усім стало зле. До Новгород-Сіверської районної лікарні швидка привезла двох – у стані коми, одного – у стані клінічної смерті. За кілька годин наймолодший помер. Двох інших перевезли до обласної лікарні Чернігова. Нині вони у стані середньої тяжкості. Медики припускають, що діти вживали корінь отруйної рослини борщівника.</p>
      <p>Мати пацієнта Наталія Верхуша розповіла: "Він сидів сидів на дивані, а потім у нього почалися судоми і він посинів. Ми злякалися і не придумали, що робити. Винесли на вулицю його, відкачали. Тут я заходжу в хату, а мій син, що ліг полежати, з ним те саме. Тут і невістка кричить, що у її дитини теж судоми. Ми давай кликати медика. Давай відходжувати, швидку викликали. Поки швидка приїхала, ми давай відходжувати. Повезли в лікарню".</p>
      <p>Олександр Ященко, лікар Чернігівської обласної дитячої лікарні, розповів: "На момент надходження до нас, вони вже ули середнього ступеня тяжкості. Діти кажуть, что їли якісь зелені корені зі смаком моркви. І при тому ступінь тяжкості отруєння у тих, хто їв більше – тяжче, ніж у тих, хто їв менше".</p>
      <figure>
        <iframe src="https://www.youtube.com/embed/9fUVjiEIW_M" width="745" height="451" data-service="Youtube" scrolling="no"/>
      </figure>
      <p>Як повідомляв 5.UA, 26 листопада у Львові на святкуванні весілля <a href="https://www.5.ua/regiony/vid-vesilnoho-stolu-do-likarni-u-lvovi-na-sviatkuvanni-otruilosia-15-osib-203520.html">отруїлося 15 осіб</a>. </p>
    </article>
  </body>
</html>