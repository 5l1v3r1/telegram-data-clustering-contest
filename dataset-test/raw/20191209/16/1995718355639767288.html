<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153852-rozpovily-pro-stan-hlopcia-iakyj-otruivsia-nevidomoyu-rechovynoyu-u-lucku-video"/>
    <meta property="og:site_name" content="ВолиньPost"/>
    <meta property="article:published_time" content="2019-12-09T16:52:00+00:00"/>
    <meta property="og:title" content="Розповіли про стан хлопця, який отруївся невідомою речовиною у Луцьку. ВІДЕО"/>
    <meta property="og:description" content="У лікарні прокоментували, як почувається юнак, який отруївся невідомою речовиною у Луцьку."/>
  </head>
  <body>
    <article>
      <h1>Розповіли про стан хлопця, який отруївся невідомою речовиною у Луцьку. ВІДЕО</h1>
      <address>
        <time datetime="2019-12-09T16:52:00+00:00">09 Dec 2019, 16:52</time>
      </address>
      <p>У лікарні прокоментували, як почувається юнак, який отруївся невідомою речовиною у Луцьку. Хлопця доставили у медичний заклад з діагнозом отруєння невідомою речовиною, його брат - загинув.<br/><br/>Про це <a href="https://suspilne.media/3768-u-likarni-prokomentuvali-ak-pocuvaetsa-unak-akij-otruivsa-nevidomou-recovinou-u-lucku/">Суспільному</a> розповів речник Нацполіції області <b>Віктор Гомоль.</b><br/><br/>Нагадаємо, <a href="http://www.volynpost.com/administration/news/add/153831">учора, 8 грудня, ввечері близько 23 години</a> в Луцьку за місцем проживання виявили мертвим 19-річного чоловіка. Цього ж вечора його брата-однолітка в непритомному стані госпіталізували у медзаклад.<br/><br/>Отруєний нині перебуває у Луцькій міській клінічній лікарні у відділенні детоксикації, розповів лікар анестезіолог-реаніматолог <b>Сергій Летошко</b>. В одному з інтернет видань з’явилась інформація, що хлопці отруїлись наркотичною речовиною «спайс». <br/><br/>Зі слів лікаря, нині біля хлопця в лікарні його тітка і друзі. Спілкуватися з журналістами вони відмовляються. <br/><br/>За фактом смерті юнака правоохоронці відкрили карне провадження. Одна з версій загибелі, зі слів Віктора Гомоля, - вживання наркотиків.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsuspilne.volyn%2Fvideos%2F440362383321483%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>