<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7958231"/>
    <meta property="og:site_name" content="www.24chasa.bg"/>
    <meta property="article:published_time" content="2019-12-09T16:55:00+00:00"/>
    <meta property="og:title" content="Апелативният съд потвърди оправдателната присъда на обвинен за подкуп професор"/>
    <meta property="og:description" content="Пловдивският апелативен съд потвърди оправдателната присъда на Окръжния съд по повдигнатите обвинения за подкуп спрямо С.В., професор в Университета по хранителни технологии /УХТ/ - Пловдив и на Д.Д"/>
  </head>
  <body>
    <article>
      <h1>Апелативният съд потвърди оправдателната присъда на обвинен за подкуп професор</h1>
      <address><time datetime="2019-12-09T16:55:00+00:00">09 Dec 2019, 16:55</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Пловдивският апелативен съд потвърди оправдателната присъда на Окръжния съд по повдигнатите обвинения за подкуп спрямо С.В., професор в Университета по хранителни технологии /УХТ/ - Пловдив и на Д.Д. и П.К. като негови помагачи, съобщиха от пресцентъра на Съдебната палата, цитирани от БТА.</p>
      <p>Както "24 часа" писа, <a href="https://www.24chasa.bg/novini/article/6235513"><b>срещу проф. Симеон Василев бе повдигнато обвинение за искане на 650 лева от студент, за да му пише тройка на два изпита.</b></a></p>
      <p>Според Апелативния съд подсъдимият нито е направил опит да получи, нито е поискал или приел подкуп за положително оценяване на студент. Апелативните магистрати посочват, че в случая обвинението за класически подкуп е несъстоятелно, тъй като подсъдимият, макар и професор, не е длъжностно лице, защото УХТ е държавен университет, но и е автономно юридическо лице.</p>
      <p>Това решение подлежи на обжалване или протест пред Върховния касационен съд.</p>
    </article>
  </body>
</html>