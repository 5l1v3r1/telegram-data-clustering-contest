<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/12/09/Buss-og-trailer-skrenset-IKKE-i-autovernet-p%C3%A5-%C3%98rskogfjellet-%E2%80%93-her-er-sannheten-20578429.ece"/>
    <meta property="og:site_name" content="rbnett.no"/>
    <meta property="article:published_time" content="2019-12-09T16:32:54+00:00"/>
    <meta property="og:title" content="Buss og trailer skrenset IKKE i autovernet på Ørskogfjellet – her er sannheten"/>
    <meta property="og:description" content="Politiet fikk melding om buss og trailer i skrens på Ørskogfjellet. Sannheten var en annen."/>
  </head>
  <body>
    <article>
      <h1>Buss og trailer skrenset IKKE i autovernet på Ørskogfjellet – her er sannheten</h1>
      <h2>Politiet fikk melding om buss og trailer i skrens på Ørskogfjellet. Sannheten var en annen.</h2>
      <address><time datetime="2019-12-09T16:32:54+00:00">09 Dec 2019, 16:32</time> by <a rel="author">Marit Heiene</a></address>
      <p>Politiet meldte mandag ettermiddag i 17-tida om full stans i trafikken på Ørskogfjellet etter at en buss og en trailer skulle ha skrenset og havnet i autovernet.</p>
      <p>Det viste seg imidlertid at innringeren hadde tatt feil av Ørskogfjellet og Strandafjellet - det var på Strandafjellet at et uhell hadde skjedd. Det opplyser operasjonssentralen til Rbnett.</p>
      <p>Det var heller ikke riktig at buss og trailer hadde skrenset. Det som hadde skjedd, var at en personbil hadde sklidd inn i trailer.</p>
      <p>Det ble ikke meldt om skader på materiell eller personer etter hendelsen, skriver politiet på twitter.</p>
      <h3>Glatt i hele fylket</h3>
      <p>Politiet advarer generelt om glatte veger: «Det meldes om trafikkuhell i hele fylket. Det er mange glatte veier og bilistene må derfor påse at kjøretøyet har gode dekk og kjøre etter forholdene,» skriver de på twitter.</p>
    </article>
  </body>
</html>