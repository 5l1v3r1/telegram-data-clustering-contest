<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/aven-turkiet-bojkottar-nobelprisceremonin/"/>
    <meta property="og:site_name" content="DN.SE"/>
    <meta property="article:published_time" content="2019-12-09T16:52:48+00:00"/>
    <meta property="og:title" content="Kroatien och Turkiet bojkottar Nobelprisceremonin"/>
    <meta property="og:description" content="Kroatiens ambassadör är den senaste i raden som bojkottar Nobelprisceremonin."/>
  </head>
  <body>
    <article>
      <h1>Kroatien och Turkiet bojkottar Nobelprisceremonin</h1>
      <address><time datetime="2019-12-09T16:52:48+00:00">09 Dec 2019, 16:52</time> by <a rel="author" href="https://www.dn.se/av/agnes-laurell/" target="_blank">Agnes Laurell</a></address>
      <slideshow>
        <figure>
          <img src="https://cached-images.bonnier.news/cms30/UploadedImages/2019/12/9/d2b43e2d-8068-469b-9988-b98c4c1d042d/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 1 av 2</b> Peter Handke under Svenska Akademiens presskonferens.<cite>Foto: Jonas Lindkvist</cite></figcaption>
        </figure>
        <figure>
          <img src="https://cached-images.bonnier.news/cms30/UploadedImages/2019/12/9/7e4c1a5d-8d3d-49fd-a27a-00bb12fb0444/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 2 av 2</b> Turkiets ambassadör i Sverige Emre Yunt.<cite>Foto: Pontus Lundahl/TT</cite></figcaption>
        </figure>
      </slideshow>
      <p>
        <b>Kroatiens ambassadör är den senaste i raden som bojkottar Nobelprisceremonin. ”Att tilldela Peter Handke Nobelpriset har befläckat ryktet och underminerat själva prisets trovärdighet”, skriver ambassaden i ett uttalande till DN.</b>
      </p>
      <p>På tisdagen väntas också flera demonstrationer mot Nobelpristagaren i Stockholm. Samtidigt pågår protester på diplomatisk nivå, där flera länder meddelat att de uteblir från kvällens festligheter. </p>
      <p><b>Sedan tidigare har</b> Turkiets, <a href="https://www.dn.se/kultur-noje/kosovo-bojkottar-nobelceremonin-pa-grund-av-peter-handke/">Kosovos</a> och <a href="https://www.svt.se/nyheter/turkiets-forsvarsdepartement-fordomer-nobelpris-till-handke">Albaniens</a> ambassadörer i Sverige meddelat att de inte kommer att närvara under tisdagens prisceremoni på grund av att priset tilldelas Handke. </p>
      <p>Nu meddelar även Kroatiens ambassad att man bojkottar festligheterna. Landets ambassad skriver i uttalandet till DN att man redan tidigare har uttryckt oro över att Nobelpriset tilldelas en författare som uttryckt stöd för den tidigare serbledaren Slobodan Milosevic politiska idéer under 90-talet. </p>
      <p>”Den politiken ledde till krig i områdena i det forna Jugoslavien, vilket resulterade i tusentals förlorade liv, att många människor fördrevs och en långvarig instabilitet i denna del av Europa”, skriver den kroatiska ambassaden.</p>
      <p><b>Beskedet från de</b> kroatiska myndigheterna kom timmarna efter att Turkiets ambassad bekräftat i ett mejl till DN att landets ambassadör Emre Yunt bojkottar ceremonin ”eftersom herr Handke har tilldelats Nobelpriset i litteratur.”</p>
      <p>Svenska Akademiens beslut att tilldela Peter Handke priset har mötts av skarp kritik på grund av författarens ställningstaganden om krigen i forna Jugoslavien och hans kopplingar till den förre serbledaren Slobodan Milosevic. </p>
      <p>Peter Handke har vid flera tillfällen undvikit att använda ordet folkmord om massdödandet i bosniska Srebrenica, där 8.000 pojkar och män mördades av bosnienserbiska styrkor.</p>
      <p>Handke har tillbakavisat att han skulle förneka folkmordet:</p>
      <p>– För mig är det värre än det, mycket värre... Det var brodermord, det är mitt ord som författare. Jag kan inte använda orden som en juridisk person, jag är ingen domare. För mig är det brodermord, sade Peter Handke i en <a href="https://www.dn.se/kultur-noje/peter-handke-till-svt-att-relativisera-betyder-inte-att-forneka/">intervju med SVT</a> när han fick frågor om Srebrenica.</p>
      <p>
        <b>Läs mer:</b>
      </p>
      <p>
        <a href="https://www.dn.se/kultur-noje/peter-handke-till-svt-att-relativisera-betyder-inte-att-forneka/">Peter Handke till SVT: ”Att relativisera betyder inte att förneka”</a>
      </p>
      <p>
        <a href="https://www.dn.se/kultur-noje/kosovo-bojkottar-nobelceremonin-pa-grund-av-peter-handke/">Kosovo bojkottar Nobelceremonin på grund av Peter Handke</a>
      </p>
    </article>
  </body>
</html>