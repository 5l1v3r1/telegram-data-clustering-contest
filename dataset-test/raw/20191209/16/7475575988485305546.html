<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/ceren-ozdemirin-katil-zanlisinin-yeni-goruntuleri-ortaya-cikti-2-h703622.html"/>
    <meta property="og:site_name" content="61 SAAT"/>
    <meta property="article:published_time" content="2019-12-09T16:40:37+00:00"/>
    <meta property="og:title" content="Ceren Özdemir'in katil zanlısının yeni görüntüleri ortaya çıktı"/>
    <meta property="og:description" content="ORDU (AA) - Ordu'nun Altınordu ilçesinde üniversite öğrencisi Ceren Özdemir'i öldürdüğü gerekçesiyle tutuklanan Özgür Arduç'un, cinayet günü bir av bayisindeki görüntüleri ortaya çıktı. Ordu Üniversitesi Müzik ve Sahne..."/>
  </head>
  <body>
    <article>
      <h1>Ceren Özdemir'in katil zanlısının yeni görüntüleri ortaya çıktı</h1>
      <h2>ORDU (AA) - Ordu'nun Altınordu ilçesinde üniversite öğrencisi Ceren Özdemir'i öldürdüğü gerekçesiyle tutuklanan Özgür Arduç'un, cinayet günü bir av bayisindeki görüntüleri ortaya çıktı. Ordu Üniversitesi Müzik ve Sahne...</h2>
      <address>
        <time datetime="2019-12-09T16:40:37+00:00">09 Dec 2019, 16:40</time>
      </address>
      <p><b>ORDU</b> (AA) - Ordu'nun Altınordu ilçesinde üniversite öğrencisi Ceren Özdemir'i öldürdüğü gerekçesiyle tutuklanan Özgür Arduç'un, cinayet günü bir av bayisindeki görüntüleri ortaya çıktı.</p>
      <p>Ordu Üniversitesi Müzik ve Sahne Sanatları Fakültesi 3. sınıf öğrencisi Ceren Özdemir'in öldürülmesinin ardından yakalanarak tutuklanan zanlı, olay günü gittiği bir av bayisinin güvenlik kameralarınca kaydedildi.</p>
      <p>Olay günü öğle saatlerinde Subaşı Mahallesi'ndeki bir av bayisine giden Özgür Arduç'un, bir süre bayi dışındaki vitrinde yer alan malzemeleri incelediği tespit edildi.</p>
      <p>Kamera kayıtlarında daha sonra iş yerine girdiği görülen Arduç'un, iş yeri sahibiyle sohbet ettiği ve fiyatlar hakkında bilgi aldığı belirlendi.</p>
      <p>Görüntülerde, iş yerindeki ürünleri dikkatlice inceleyen Arduç'un yaklaşık 5 dakika kaldığı dükkandan bir şey satın almadan ayrıldığı görülüyor.</p>
    </article>
  </body>
</html>