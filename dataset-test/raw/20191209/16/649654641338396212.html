<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/tehnologije/linux-na-smartfonima/"/>
    <meta property="og:site_name" content="Dnevni list Danas"/>
    <meta property="article:published_time" content="2019-12-09T16:09:32+00:00"/>
    <meta property="og:title" content="Linux na smartfonima"/>
    <meta property="og:description" content="Više od 90 odsto mobilnog tržišta čine pametni telefoni na samo dva operativna sistema - Android i iOS. Iako postoje i drugi, kao što su Sailfish i KaiOS, oni se uglavnom nalaze na telefonima slabijih karakteristika."/>
  </head>
  <body>
    <article>
      <h1>Linux na smartfonima</h1>
      <address><time datetime="2019-12-09T16:09:32+00:00">09 Dec 2019, 16:09</time> by <a rel="author">Ivan Trajković </a></address>
      <p>
        <b>Više od 90 odsto mobilnog tržišta čine pametni telefoni na samo dva operativna sistema – Android i iOS. Iako postoje i drugi, kao što su Sailfish i KaiOS, oni se uglavnom nalaze na telefonima slabijih karakteristika.</b>
      </p>
      <p>Novi Pine Phone je prvi komercijalno dostupan telefon koji radi na Linux operativnom sistemu. Postoji više verzija Linuxa za telefone, a korisnici mogu i sami da instaliraju svoju verziju. Softver i hardver su open-source, a telefon će moći da pokrene i neke verzije Androida. Na polju hardvera, Pine Phone ima quad core procesor, 2 GB RAM memorije, 16 GB prostora za skladištenje i video izlaz preko USB C porta. Imajući u vidu veoma male hardverske zahteve bilo kog Linuxa, ovaj hardver je i više nego dovoljan.Pine Phone je zamišljen kao test uređaj, za ljude koji vole da eksperimentišu sa hardverom – slično kao i Raspberry Pi računari i njegovi klonovi. U budućnosti će biti predstavljeni Linux telefoni sa mnogo boljim karakteristikama, koji će moći da pokrenu i punu desktop verziju Linuxa.</p>
      <h3>Povezani tekstovi:</h3>
    </article>
  </body>
</html>