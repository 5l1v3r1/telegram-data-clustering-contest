<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/ekologia/10279153/bilet-i-kawa-za-plastikowa-butelke-na-ulice-wroca-recyklomaty.html"/>
    <meta property="og:site_name" content="Wprost"/>
    <meta property="article:published_time" content="2019-12-09T16:05:00+00:00"/>
    <meta property="og:title" content="Bilet i kawa za plastikową butelkę. Na ulice wrócą recyklomaty"/>
    <meta property="og:description" content="Od stycznia 2020 roku na ulicach Warszawy znów pojawią się recyklomaty. Jeden z nich był testowany w „strefie relaksu” na pl. Bankowym. Zasłynął głównie tym, że co chwilę był zepsuty. Operator twierdzi, że do wszystkich automatów trafiło łącznie 114 tys. plastikowych odpadów."/>
  </head>
  <body>
    <article>
      <h1>Bilet i kawa za plastikową butelkę. Na ulice wrócą recyklomaty</h1>
      <address>
        <time datetime="2019-12-09T16:05:00+00:00">09 Dec 2019, 16:05</time>
      </address>
      <p>
        <b>Od stycznia 2020 roku na ulicach Warszawy znów pojawią się recyklomaty. Jeden z nich był testowany w „strefie relaksu” na pl. Bankowym. Zasłynął głównie tym, że co chwilę był zepsuty. Operator twierdzi, że do wszystkich automatów trafiło łącznie 114 tys. plastikowych odpadów.</b>
      </p>
      <p>114 tys. odpadów i ponad 8,3 tys. użytkowników. Takimi statystykami chwali się operator recyklomatów, które w wakacje dostępne były na ulicach Warszawy. Jak informuje bizblog.pl, od stycznia 2020 roku automaty mają powrócić. W poprzednim wydaniu automaty zasłynęły głównie tym, że co chwilę się psuły. Dwa automaty, z których jeden z nich stanął w "strefie relaksu" na pl. Bankowym, były efektem współpracy Coca-Coli, ratusza i Fundacji Nasza Ziemia. Wtedy funkcjonowały tylko przez trzy miesiące.</p>
      <h3>Ogromne zainteresowania</h3>
      <p>Ratusz twierdzi, że awaryjność maszyn wynikała z ogromnego zainteresowania i liczny aktów wandalizmu. Jak podano, przez trzy miesiące funkcjonowania, mieszkańcy wrzucili do nich ponad 114 tys. plastikowych odpadów. Jak podano, głównie były to butelki typu PET. Aplikację, dzięki której odpady można było wymieniać na punkty, zainstalowała 8,3 tys. osób. Jak wynika z danych zebranych przez portal bizblog.pl, punkty najczęściej wymieniano na darmową kawę w kawiarni Costa Coffee, zniżki na bilety w Multikinie, a także na spektakle w teatrach Dramatycznym i Capitol.</p>
      <p>
        <b>Wykaz punktów, w których w styczniu pojawią się recyklomaty:</b>
      </p>
      <ul>
        <li>Hala Gwardii, Plac Mirowski od strony Parku Mirowskiego</li>
        <li>Ul. Boleść/Ul. Rybaki od strony parkingu</li>
        <li>Przy Urzędzie Dzielnicy Ursynów – al. KEN</li>
        <li>Przy Urzędzie Dzielnicy Praga Południe od strony ul. Kamionkowskiej</li>
        <li>Plac Narutowicza przy budynku dyspozytorni Tramwajów Warszawskich</li>
        <li>Przy Urzędzie Dzielnicy Bielany od strony ul. Jarzębskiego</li>
        <li>Ul. Potocka 1 – przy wejściu do Ośrodka Sportu i Rekreacji</li>
        <li>Ul. Strumykowa 21 – przy Białołęckim Ośrodku Sportu</li>
        <li>Ul. Jagiellońska 47i – przy garażu wielopoziomowym</li>
        <li>Ul. Rzymowskiego 32 – przy Domu Kultury Kadr</li>
      </ul>
      <related>
        <h4>Czytaj także:</h4>
        <a href="https://www.wprost.pl/ekologia/10278092/ford-wyprodukuje-czesci-aut-z-resztek-kawy-z-mcdonalds.html"/>
      </related>
      <footer>Opracował: <a href="https://www.wprost.pl/profil/18582/marcin-haber.html">Marcin Haber</a></footer>
      <footer>Źródło: bizblog.pl</footer>
    </article>
  </body>
</html>