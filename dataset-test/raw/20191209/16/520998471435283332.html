<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/kurinnya-v-lizhku-sprichinilo-pozhezhu-postrazhdav-85-richniy-bukovinec-381514"/>
    <meta property="og:site_name" content="Погляд"/>
    <meta property="article:published_time" content="2019-12-09T16:09:00+00:00"/>
    <meta property="og:title" content="Куріння в ліжку спричинило пожежу: постраждав 85-річний буковинець"/>
    <meta property="og:description" content="Уранці 8 грудня 2019 року у селі Росошани Кельменецького району сталася пожежа"/>
  </head>
  <body>
    <article>
      <h1>Куріння в ліжку спричинило пожежу: постраждав 85-річний буковинець</h1>
      <h2>Пожежа сталася вранці 8 грудня у селі Росошани Кельменецького району</h2>
      <address>
        <time datetime="2019-12-09T16:09:00+00:00">09 Dec 2019, 16:09</time>
      </address>
      <p>Уранці 8 грудня 2019 року у селі Росошани Кельменецького району сталася пожежа. Вона виникла у житловому будинку, де мешкав 85-річний чоловік.</p>
      <p>За попередньою інформацією, причиною загорання стала необережність господаря під час паління. Ймовірно, чоловік курив у ліжку й заснув, а недопалок впав у постільні речі, почав тліти, згодом вогонь перекинувся на килим біля ліжка.</p>
      <p>Сусідка, яка доглядала за чоловіком, прийшла до будинку й помітила дим. Жінка повідомили про пожежу за номером 101.</p>
      <p>Знаючи про те, що у будинку перебуває господар, вона разом з іншими сусідами увійшли в кімнату й винесли з задимленого приміщення травмованого власника. Чоловік був без свідомості. Його з ознаками отруєння продуктами горіння госпіталізували до реанімаційного відділення Кельменецької центральної районної лікарні, де чоловік й перебуває на даний час.</p>
      <p>Оскільки площа пожежі була невеликою, місцеві жителі зуміли самотужки ліквідувати пожежу до прибуття пожежно-рятувальних підрозділів. Вогонь знищив ліжко та домашні речі у кімнаті. Про це повідомляє управління ДСНС України у Чернівецькій області.</p>
      <p>Інші пожежі мали місце в обласному центрі, а також Кіцманському, Сокирянському,  Глибоцькому районах.</p>
      <related>
        <h4>Схожі записи</h4>
        <a href="https://pogliad.ua/news/bukovina/vnochi-na-hotinschini-goriv-budinok-gospodar-otrimav-opiki-ruk-golovi-spini-380182"/>
        <a href="https://pogliad.ua/news/bukovina/kurinnya-v-lizhku-prizvelo-do-pozhezhi-bukovinec-otrimav-opiki-oblichchya-370270"/>
        <a href="https://pogliad.ua/news/chernivtsi/pid-chas-gasinnya-pozhezhi-u-chernivcyah-travmuvavsya-cholovik-380810"/>
        <a href="https://pogliad.ua/news/bukovina/pid-chas-pozhezhi-u-beregometi-vogneborci-vryatuvali-zhittya-bukovincyu-380124"/>
      </related>
    </article>
  </body>
</html>