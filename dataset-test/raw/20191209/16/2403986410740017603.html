<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/liga_chempioniv_finalna_bitva_za_pley_off_n1246152"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:58:00+00:00"/>
    <meta property="og:title" content="Ліга чемпіонів: фінальна битва за плей-офф"/>
    <meta property="og:description" content="У вівторок і середу, 10 та 11 грудня, відбудуться матчі фінального туру групового етапу Ліги чемпіонів. За його підсумками визначаються останні вісім команд, які навесні зіграють в плей-офф турніру."/>
  </head>
  <body>
    <article>
      <h1>Ліга чемпіонів: фінальна битва за плей-офф</h1>
      <address><time datetime="2019-12-09T16:58:00+00:00">09 Dec 2019, 16:58</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У вівторок і середу, 10 та 11 грудня, відбудуться матчі фінального туру групового етапу Ліги чемпіонів. За його підсумками визначаються останні вісім команд, які навесні зіграють в плей-офф турніру.</b>
      </p>
      <p>Нагадаємо, що путівки в 1/8 фіналу (жеребкування пройдуть 16 грудня) собі вже забезпечили німецькі "Баварія" та "Лейпциг", іспанські "Барселона" та "Реал", англійські "Манчестер Сіті" та "Тоттенхем", французький ПСЖ та італійський "Ювентус".</p>
      <blockquote>До слова: <a href="https://24tv.ua/sport/liga_chempioniv_2019_2020_turnirna_tablitsya_rozklad_matchiv_lch_2019_202_n1213537">Ліга чемпіонів: календар матчів та турнірна таблиця</a></blockquote>
      <p>Зберігає шанси пробитися в плей-офф і "Шахтар", який буде в середу приймати "Аталанту". "Гірники" гарантовано пройдуть далі в Лізі чемпіонів, якщо обіграють італійців. Донеччан влаштує і нічия, але, за умови, що загребське "Динамо" не обіграє "МанСіті". Нагадаємо, що підопічні Луїса Каштру вже виграли у "Аталанти" на виїзді, але вдома на них чекає не менш складний матч. Аналітики Parimatch оцінюють шанси команд на перемогу як рівні – по 36% (28% на нічию).</p>
      <p>Напередодні <a href="https://24tv.ua/sport/shahtar_olimpik_oglyad_rahunok_video_goliv_matchu_08_12_2019_upl_n1243609">"Шахтар" в чемпіонаті України без проблем обіграв "Олімпік" 3:0</a> і продовжує впевнено лідирувати з відривом в 13 очок від найближчого переслідувача. А ось "Аталанта" в минулий уїк-енд насилу обіграла "Верону" (3:2). При цьому голом за "Аталанту" відзначився українець Руслан Маліновський. Це його дебютний гол в чемпіонаті Італії.</p>
      <blockquote>А от і відео: <a href="https://24tv.ua/sport/malinovskiy_zabiv_kazkoviy_gol_za_atalantu_video_n1245467">Маліновський забив казковий гол за "Аталанту"</a></blockquote>
      <p>І для "Шахтаря", і для "Аталанти", ставки в цьому матчі дуже високі. Італійці, наприклад, беруть участь в єврокубках втретє поспіль (до цього два сезони грали в Лізі Європи), але перед цим у них була затяжна пауза у 27 років. "Шахтар" же виходив в плей-офф Ліги чемпіонів не так давно, в позаминулому сезоні.</p>
      <p>З інших топових протистоянь за місце в 1/8 фіналу варто відзначити матч "Інтер" – "Барселона". Каталонці вже забезпечили собі вихід в плей-офф, а ось "Інтеру" потрібно буде зіграти як мінімум не гірше, ніж "Боруссія" в паралельному матчі зі "Славією". Шанси на перемогу італійців, до речі, непогані – 57% за оцінкою Parimatch.</p>
      <blockquote>Більше про це: <a href="https://24tv.ua/sport/inter_barselona_stavki_na_match_10_12_2019_liga_chempioniv_n1245935">Інтер переможе Барселону: прогноз букмекерів на матч Ліги чемпіонів</a></blockquote>
      <p>Все набагато складніше в групі Н. "Аяксу" для виходу в плей-офф вистачить нічиєї з "Валенсією" або втрати очок "Челсі" в поєдинку з "Ліллем". У свою чергу "Валенсія" вийде в 1/8 фіналу в разі перемоги над "Аяксом", або якщо доб'ється результату не гірше, ніж "Челсі". А лондонцям потрібна перемога над "Ліллем", хоча, влаштує і нічия, якщо програє "Валенсія".</p>
      <p> </p>
    </article>
  </body>
</html>