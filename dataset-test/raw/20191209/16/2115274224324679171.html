<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/dazi_cina_usa_escalation-6706959/news/2019-12-09/"/>
    <meta property="og:site_name" content="Agi"/>
    <meta property="article:published_time" content="2019-12-09T16:17:00+00:00"/>
    <meta property="og:title" content="La partita dei dazi tra Cina e Usa si giocherà il 15 dicembre"/>
    <meta property="og:description" content="La data è decisiva per il negoziato tra Usa e Cina: in mancanza di un'intesa tra le due parti scatteranno nuove tariffe"/>
  </head>
  <body>
    <article>
      <h1>La partita dei dazi tra Cina e Usa si giocherà il 15 dicembre</h1>
      <h2>La data è decisiva per il negoziato tra Usa e Cina: in mancanza di un'intesa tra le due parti scatteranno nuove tariffe</h2>
      <address><time datetime="2019-12-09T16:17:00+00:00">09 Dec 2019, 16:17</time> by <a rel="author">Alessandro Galiani</a></address>
      <p>Il 15 dicembre è un giorno decisivo per il <b>negoziato tra Usa e Cina</b>: in mancanza di un'intesa tra le due parti scatteranno <b>nuovi dazi</b>.</p>
      <p>Gli Usa applicheranno una <b>tariffa del 15%</b> su altri 150-160 miliardi di merci importate dalla Cina.</p>
      <p>Pechino potrebbe rispondere applicando <b>un'aliquota del 7,5%</b> su 50 miliardi di dollari di merci importate dagli Usa. Con l'aggiunta di questi altri dazi il <b>totale dell'import-export</b> tra i due Paesi su cui applicare nuove tariffe sarebbe esaurito.</p>
      <p>Calcolando i <b>rialzi tariffari già annunciati</b>, con i 160 miliardi di merci cinesi aggiuntive colpite dai dazi Usa e con i 50 miliardi di merci Usa appesantite dai dazi cinesi tutto il commercio bilaterale tra Usa e Cina sarebbe incluso nella guerra e lo scontro, a quel punto, potrebbe riguardare le aliquote e non più le tipologie di merci.</p>
      <p>Secondo il Wall Street Journal questo rischio torna ora di attualità. Molti analisti avevano ipotizzato che le tariffe sull<b>'import dalla Cina</b> di beni che vanno dagli smartphone agli abiti, era stato disinnescato, dopo che gli Stati Uniti e la Cina avevano raggiunto una tregua provvisoria a metà ottobre.</p>
      <p>Ma le parole pronunciate dal presidente Donald Trump all'inizio della scorsa settimana, quando ha fatto sapere che Washington è disposta ad aspettare fino a dopo le elezioni presidenziali del prossimo anno per concludere un accordo commerciale limitato con Pechino, ha fatto riemergere lo spettro di una nuova sfida per l'economia globale. </p>
    </article>
  </body>
</html>