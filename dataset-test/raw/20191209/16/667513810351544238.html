<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/entertainment/44534-beyonce-in-elle-we-hebben-allemaal-meer-macht-dan-we-ons-realiseren"/>
    <meta property="og:site_name" content="FunX"/>
    <meta property="article:published_time" content="2019-12-09T16:34:00+00:00"/>
    <meta property="og:title" content="Beyoncé: &quot;We hebben allemaal meer macht dan we ons realiseren&quot;"/>
    <meta property="og:description" content="Door:"/>
  </head>
  <body>
    <article>
      <h1>Beyoncé: "We hebben allemaal meer macht dan we ons realiseren"</h1>
      <address>
        <time datetime="2019-12-09T16:34:00+00:00">09 Dec 2019, 16:34</time>
      </address>
      <p>|</p>
      <p>Door:</p>
      <p>Elize</p>
      <figure>
        <embed-post data-src="https://www.instagram.com/p/B52jyIXH2BY" data-service="Instagram"/>
      </figure>
      <p><b>Beyoncé brengt binnenkort weer een nieuwe collectie van haar merk IVY PARK uit. De artiest en zakenvrouw focust zich in deze collectie meer op genderneutrale kleding en wil dat iedereen zich op elk moment van de dag <i>fly </i>kan voelen </b>in haar kleding<b>. Dat, en nog veel meer, vertelt Queen Bey in <a href="https://www.elle.com/culture/celebrities/a29999871/beyonce-ivy-park-adidas-interview/">een uitgebreid interview met de Elle</a>, waarvoor fans hun brandende vragen mochten insturen.</b></p>
      <h3>Eigen bedrijf</h3>
      <p>Beyoncé begon in 2016 met haar eigen (sport)kledingmerk. Inmiddels heeft ze het volledige bezit over haar bedrijf. Daarmee is ze een van de jongste vrouwen - en de enige Afro-Amerikaanse vrouw - die voor de volle honderd procent eigenaar is van een sportmerk. <i>"Mijn moeder heeft me het idee bijgebracht dat creativiteit begint met een sprong in het diepe. Je moet je angsten niet in de weg laten staan", </i>aldus Beyoncé in de Elle.<i> "Ik vertrouwde op mezelf toen ik mijn bedrijf terugkocht."</i></p>
      <figure>
        <iframe data-src="https://twitter.com/ELLEmagazine/status/1204025928894029824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zelfvertrouwen <br/>Zo zelfverzekerd is Beyoncé niet altijd geweest.<i> "Ik deed in mijn carrière bepaalde dingen, omdat ik niet begreep dat ik ook 'nee' kon zeggen. We hebben meer macht dan we ons realiseren." </i>Hoe ouder Bey wordt, hoe meer ze haar eigen waarde begrijpt. <i>"Ik realiseerde me dat ik de controle over mijn werk en nalatenschap moest nemen, omdat ik op een eerlijke en rechtstreekse manier met mijn fans wilde communiceren."</i></p>
      <h3>Doelen</h3>
      <p>Dat is niet het enige dat Beyoncé de afgelopen jaren heeft geleerd. <i>"Ik heb geleerd dat pijn en verlies eigenlijk een geschenk is. Door mijn miskramen leerde ik dat ik eerst een moeder voor mezelf moest zijn, voor ik een moeder voor iemand anders kon zijn." </i>Nu ze moeder is, is haar leven compleet veranderd. <i>"Het doel van mijn bestaan heeft zoveel meer betekenis."</i></p>
      <p>Beyoncé kijkt tegenwoordig ook heel anders tegen succes aan. Voor haar is het geen prioriteit meer om continu op de eerste plek te staan.<i> "De echte overwinning is voor mij om kunst te maken en een erfenis achter te laten die nog lang na mij voortleeft. Dat is bevredigend voor mij."</i></p>
      <figure>
        <iframe data-src="https://twitter.com/ELLEmagazine/status/1204031145056382977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Park</h3>
      <p>Heb je je ooit afgevraagd waar de naam IVY PARK eigenlijk vandaan komt? Het 'Ivy' gedeelte is misschien makkelijk te raden, het is natuurlijk de tweede naam van haar eerste dochter. 'Park' heeft met iets heel anders te maken. <i>"De naam van het merk verwijst naar de plek waar ik als jonge vrouw mijn kracht en uithoudingsvermogen heb opgebouwd", </i>vertelt Beyoncé. <i>"Ik rende en trainde in het park en die mindset is me na al die jaren nog steeds bijgebleven. Het is de eerste plek waar ik begon te luisteren naar mijn lichaam." </i></p>
      <h3>Lichaam</h3>
      <p>Het luisteren naar je lichaam is voor Beyoncé erg belangrijk. <i>"Veel van ons groeide op met ouders die op superhelden leken. Veel vrouwen is aangeleerd om symptomen te negeren, je eroverheen te zetten en eerst voor anderen te zorgen." </i>Maar Bey doet daar niet meer aan mee. <i>"Na een moeilijke zwangerschap heb ik een jaar vrij genomen om te focussen op mijn gezondheid. Ik heb veel onderzoek gedaan naar homeopathie. Ik neem niet meer zomaar elk recept van de dokter aan. Mijn dieet is belangrijk en ik gebruik dingen als acupunctuur, meditatie, visualisatie en ademhalingsoefeningen." </i></p>
      <h3>Schoonheid</h3>
      <p>Beyoncé hecht veel waarde aan haar lichaam en gezondheid, maar inmiddels minder aan haar uiterlijk. <i>"Het krijgen van kinderen en het volwassen worden hebben me geleerd mezelf niet alleen om mijn uiterlijk te waarderen en te begrijpen dat ik meer dan genoeg ben, ongeacht in welke levensfase ik zit." </i>Voor de zangeres is echte schoonheid iets dat je niet kunt ziet. </p>
      <p>
        <i>
          <b>"Het is heel bevrijdend om je nergens meer druk over te maken."</b>
        </i>
      </p>
      <h3>Weetjes</h3>
      <p>Naast al deze diepe onderwerpen, vertelt Beyoncé ook nog wat leuke weetjes over zichzelf: Zo zou ze een hele week op chocoladekoekjes kunnen leven, zingt ze het liefst <i>Hotel California </i>met karaoke en is haar minst favoriete woord 'nee'. Daarnaast zijn de foto's bij het interview - zoals we van Queen Bey gewend zijn - <i>flawless</i>. Beyoncé bedacht de outfits en styling samen met Melina Matsoukas, de vrouw die onder andere achter haar clip <i>Formation </i>zat en momenteel <a href="https://www.funx.nl/news/films-series/44399-5-redenen-waarom-je-queen-slim-moet-zien">een groot succes heeft met de film <i>Queen &amp; Slim.</i></a></p>
      <figure>
        <iframe data-src="https://twitter.com/ELLEmagazine/status/1204034782033858562?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/entertainment/43609-beyonce-wil-dat-wedding-planner-haar-bedrijfsnaam-blue-ivy-verandert"/>
        <a href="https://www.funx.nl/news/entertainment/43511-beyonce-komt-met-exclusieve-docu-making-the-gift"/>
      </related>
    </article>
  </body>
</html>