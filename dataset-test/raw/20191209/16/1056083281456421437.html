<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98091813704/%D9%88%D8%B1%DB%8C%D8%A7-%D9%87%D9%85%D9%87-%DA%A9%D8%A7%D8%B1%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%82%D8%A7%D8%A8%D9%84-%D9%BE%DB%8C%DA%A9%D8%A7%D9%86-%D8%B7%D9%84%D8%B3%D9%85-%D8%A7%D8%AF%D8%A7%D9%85%D9%87-%D8%AF%D8%A7%D8%B1-%D8%A2%D8%A8%DB%8C-%D9%87%D8%A7-%D8%AF%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-12-09T16:05:07+00:00"/>
    <meta property="og:title" content="وریا، همه کاره استقلال مقابل پیکان/ طلسم ادامه‌دار آبی‌ها در روز بدون استراماچونی"/>
    <meta property="og:description" content="استقلال در حالی توانست پیکان را شکست دهد که وریا غفوری مسئولیت فنی این تیم را برعهده داشت."/>
  </head>
  <body>
    <article>
      <h1>وریا، همه کاره استقلال مقابل پیکان/ طلسم ادامه‌دار آبی‌ها در روز بدون استراماچونی</h1>
      <address><time datetime="2019-12-09T16:05:07+00:00">09 Dec 2019, 16:05</time> by <a rel="author">محمدامین شهسواری</a></address>
      <p>استقلال در حالی توانست پیکان را شکست دهد که وریا غفوری مسئولیت فنی این تیم را برعهده داشت.</p>
      <p>به گزارش ایسنا، تیم‌های استقلال و پیکان امروز (دوشنبه) در چارچوب هفته چهاردهم لیگ برتر به مصاف هم رفتند که این دیدار در نهایت با تسای ۲ بر ۲ به پایان رسید.</p>
      <p>حواشی نیمه دوم این دیدار به شرح زیر است:</p>
      <p>* گوینده ورزشگاه آزادی، جمعیت حاضر در ورزشگاه حدود ۱۲ هزار نفر اعلام کرد.</p>
      <p>* میزان فحاشی‌های هواداران استقلال در این نیمه کمتر شد و آن‌ها بیشتر تیم‌شان را تشویق کردند.</p>
      <p>* منطقه فنی استقلال در نیمه دوم همانند نیمه اول خالی بود و کسی برای هدایت آبی‌پوشان به این منطقه نیامد.</p>
      <p>* وریا غفوری در این دیدار به شدت از سوی هواداران استقلال تشویق شد. همچنین استراماچونی که در این دیدار حضور نداشت، مورد تشویق هواداران قرار گرفت.</p>
      <p>* وریا غفوری در این دیدار گل دوم تیمش را به ثمر رساند و پس از گل، خوشحالی زیادی انجام داد. نکته جالب و تکراری پس از گل استقلال، شعار هواداران استقلال علیه فتحی بود.</p>
      <p>* در دقیقه ۸۲ تابلوی تعویض برای استقلال بالا آمد و حضور فرشید باقری به جای میلیچ را نشان داد اما زمانی که میلیچ تابلوی تعویض را دید، به کنار زمین اشاره کرد که این تعویض نباید انجام شود و مطابق تاکتیک تیم نیست. پس از این اتفاق وریا غفوری که به نظر می‌رسد مسئولیت فنی تیم را در این دیدار در اختیار دارد به کنار زمین رفت و پس از مشورتی که انجام داد، تعویض را تغییر داد تا باقری به جای رضاوند به میدان بیاید.</p>
      <p>* خسرو حیدری و محمد نوازی برای تماشای این دیدار در ورزشگاه آزادی حضور داشتند.</p>
      <p>* در دقایق پایانی داور خطایی پشت محوطه جریمه استقلال گرفته شد که پیکانی‌ها توانستند از آن استفاده کردند و گل تساوی را به ثمر رساندند. پیش از زده شدن این ضربه، درگیری لفظی شدیدی بین چشمی و بازیکن پیکان به وجود آمد. همچنین پس از گل زنی پیکانی‌ها، هواداران استقلال علیه داور شعار دادند.</p>
      <p>* استقلال در این دیدار همانند باقی بازی‌هایی که امتیاز از دست داده است، در دقایق پایانی گل خورد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98091813697/%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%AF%D9%88%D9%86-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B2%D9%88%D8%B1-%D9%86%D8%AF%D8%A7%D8%B4%D8%AA-%D9%BE%DB%8C%DA%A9%D8%A7%D9%86-%DA%A9%D8%A7%D9%85-%D8%A2%D8%A8%DB%8C-%D9%87%D8%A7-%D8%B1%D8%A7-%D8%AA%D9%84%D8%AE-%D9%86%DA%AF%D9%87"/>
      </related>
    </article>
  </body>
</html>