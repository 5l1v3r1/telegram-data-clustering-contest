<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/rama-pozvao-gradjane-da-ne-prave-namerne-stete-na-objektima/"/>
    <meta property="og:site_name" content="Krstarica"/>
    <meta property="article:published_time" content="2019-12-09T16:26:00+00:00"/>
    <meta property="og:title" content="Rama pozvao građane da ne prave namerne štete na objektima"/>
    <meta property="og:description" content="TIRANA, 9. decembra (Tajug) - Premijer Albanije, Edi Rama, podneo je danas prvi izveštaj o preliminarnoj šeti od zemljotresa, koji je 26. novembra pogodio"/>
  </head>
  <body>
    <article>
      <h1>Rama pozvao građane da ne prave namerne štete na objektima</h1>
      <address><time datetime="2019-12-09T16:26:00+00:00">09 Dec 2019, 16:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/12/524304-750x430.jpg"/>
        <figcaption>Foto: Tanjug/AP Photo/Hektor Pustina</figcaption>
      </figure>
      <p>TIRANA, 9. decembra (Tajug) – Premijer Albanije, Edi Rama, podneo je danas prvi izveštaj o preliminarnoj šeti od zemljotresa, koji je 26. novembra pogodio delove te zemlje, drugi preliminarni izveštaj je najavio za 16. decembar, a konačni će biti spreman u januaru naredne godine.</p>
      <p>Vlada je danas saopštila da od oko 6.000 zgrada, koje su pregledane, oko 2.450 nije upotrebljivo, 460 treba da bude srušeno, dok su 43 objekta već srušena.</p>
      <p>Škole su danas počele da rade u Draču i Tirani, ali je više od 10.000 dece moralo je da bude premešteno u druge škole, preneli su albanski mediji.</p>
      <p>Evropska unija pomaže Albaniji u proceni štete i potreba obnove, a Evropska komisija je za početak već poslala 15 miliona evra (16,6 miliona dolara).</p>
      <p>Albanija je pozvala na međunarodnu finansijsku pomoć za obnovu.</p>
      <p>Vlada Albanije je za obnovu izdvojila 13 milijardi leka (117 miliona dolara), dok je ostalih sedam milijardi leka prikupljeno iz donacija.</p>
      <p>U novembarskm zemljotresu jačine 6,4 stepena poginula je 51 osoba, a ranjeno više od 3.000 ljudi. Više od 11.000 zgrada je oštečheno, a procenjeno je da je 13.000 ljudi ostalo bez svojih domova.</p>
      <p>Na današnjoj sednici Odbora za obnovu, Rama je rekao da će nakon objavljivanja konačog izveštaja o šteti biti otvoren put za donacije i obnovu uništenih domova.</p>
      <p>Prema njegovim rečima, ovakvi izveštaju zahtevaju vreme.</p>
      <p>„Radi transparentnosti, radimo na posebnom izveštaju sa detaljnim podacima o vladi, donacijama i korisnicima“, rekao je Rama i dodao da je u pripremi i poseban zakon o saniranju štetu čiji je cilj stvaranje, kako je rekao, ekskluzivnog okvira za sve aspekte rekonstrukcije.</p>
      <p>Podnoseći pvi prelminarni izveštaj o posledicama zemljotresa, Rama je poručio onima koji, kako je rekao, namerno oštećuju svoje domove da to ne čine, jer država neće moći da im pomogne.</p>
      <p>On je poručio da su sva oštećenja već popisana i da namerna oštećenja neće biti uzimana u obzir.</p>
      <p>„Kažem svima da ne rade takve stvari. Program je za one koji su izgubili svoje domove i ne mogu čak ni da uđu u svoj dom. U ovom trenutku moram biti vrlo jasan da te štete namerno prouzrokovane neće proći“, rekao je Rama, preneo je portal Balkan veb.</p>
      <p>Inače, ranije danas Rama je boravio u Draču, gradu na obali, koji je, uz Tumane, među najviše stradalim mestima.</p>
      <p>U nedelju je Rama bio u Istanbulu, gde sastao sa turskim predsednikom Redžepom Tajipom Erdoganom i turskim i arapskim privrednicima od kojih očekuje pomoć.</p>
      <p>Turski inženjeri su već u Albaniji, gde će, kako je ranije obećao Erdogan, graditi 500 kuća.</p>
      <p>Svoje inženjere su u oštećena područja Albanije uputili Grčka, Italija, Sjedinjene Države, Francuska, Bugarska i Rumunija.</p>
      <p>(Tanjug)</p>
    </article>
  </body>
</html>