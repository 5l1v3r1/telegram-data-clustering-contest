<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.pravda.rs/2019/12/9/nema-znakova-zivota-policija-saopstila-da-vise-nema-prezivelih-posle-erupcije-vulkana-na-novom-zelanduvideo/"/>
    <meta property="og:site_name" content="www.pravda.rs"/>
    <meta property="article:published_time" content="2019-12-09T16:54:00+00:00"/>
    <meta property="og:title" content="&quot;НЕМА ЗНАКОВА ЖИВОТА&quot;: Полиција саопштила да више нема преживелих после ерупције вулкана на Новом Зеланду!(ВИДЕО)"/>
    <meta property="og:description" content="Полиција Новог Зеланда саопштила је да верује да нема више преживелих после ерупције вулкана на острву, у којој је најмање пет особа погинуло, а 20 повређено."/>
  </head>
  <body>
    <article>
      <h1>"НЕМА ЗНАКОВА ЖИВОТА": Полиција саопштила да више нема преживелих после ерупције вулкана на Новом Зеланду!(ВИДЕО)</h1>
      <address><time datetime="2019-12-09T16:54:00+00:00">09 Dec 2019, 16:54</time> by <a rel="author">Танјуг/BBC</a></address>
      <p>
        <b>Полиција Новог Зеланда саопштила је да верује да нема више преживелих после ерупције вулкана на острву, у којој је најмање пет особа погинуло, а 20 повређено.</b>
      </p>
      <p>Како се наводи, страхује се да ће бити више жртава јер спасилачке службе не могу да да стигну до Белог острва из безбедносних разлога.</p>
      <p>Вулкан и даље избацује пепео хиљаду метара у ваздух, преноси Ројтерс.</p>
      <p>Претпоставља се да је око 50 људи, Новозеланђана и страних туриста, било у близини кратера неколико минута пре ерупције.</p>
      <p>Евакуисано је 23 људи пре него што је острво проглашено несигурним, али се страховало остали и даље тамо заробљени.</p>
      <figure>
        <iframe src="https://www.youtube.com/embed/LBa4U5GIztM" width="640" height="360" data-service="Youtube" scrolling="no"/>
      </figure>
      <p>Полиција је након евакуације послала дронове у извиђачке летове изнад вулкана Бело острво и после прегледања снимака нису открили преживеле.</p>
      <p>Полиција верује да је свако ко је био жив евакуисан.</p>
      <p>Локални медији преносе да је могуће да се на острву након обуставе евакуације налазило још око 27 људи.</p>
      <figure>
        <iframe src="https://www.youtube.com/embed/hJhAeHaxoOQ" width="640" height="360" data-service="Youtube" scrolling="no"/>
      </figure>
      <p>- На основу информација које имамо, не верујемо да на острву има преживелих. Полиција ради на томе да потврди тачан број људи који су погинули на острву, поред већ познатих пет жртава - стоји у последњем полицијском извештају.</p>
      <p>Спасиоци не могу да дођу до острва због ризика од нових ерупција. Тренутно је ноћ у овом подручју.</p>
      <p>Прочитајте <b><a href="https://www.pravda.rs/2019/12/9/dosije-otkriva-americke-lazi-zvanicnici-prikrivali-istinu-o-najduzem-oruzanom-sukobu-u-istoriji-sad-fotovideo/"><b>ОВДЕ</b></a>  </b> какве то америчке лажи открива досије.</p>
    </article>
  </body>
</html>