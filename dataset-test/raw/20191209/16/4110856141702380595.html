<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/ieronymos_oi_koryfoseis_ton_koinonion_prokyptoun_otan_ta_epistimonika_epiteugmata_diakonoun_ton_anthropo-593083/"/>
    <meta property="og:site_name" content="Real.gr"/>
    <meta property="article:published_time" content="2019-12-09T16:53:00+00:00"/>
    <meta property="og:title" content="Η «Διδώ» προ των πυλών: Έρχονται ισχυρές βροχές και καταιγίδες – Οι περιοχές που θα «χτυπήσει» σε χάρτες της ΕΜΥ"/>
    <meta property="og:description" content="Παρουσία του Προέδρου της Δημοκρατίας, Προκόπη Παυλόπουλου, του πρωθυπουργού, Κυριάκου Μητσοτάκη, του δημάρχου Αθηναίων, Κώστα Μπακογιάννη, και του Πατριάρχη Αλεξανδρείας και πάσης Αφρικής, Θεόδωρου, πραγματοποιήθηκε το μεσημέρι της Δευτέρας η τελετή αγιασμού, κατά την έναρξη των εργασιών κατασκευής των νέων κτιριακών εγκαταστάσεων του Ωνασείου Εθνικού Μεταμοσχευτικού Κέντρου."/>
  </head>
  <body>
    <article>
      <h1>
        <a href="https://www.real.gr/koinonia/arthro/h_dido_pro_ton_pylon_erxontai_isxyres_broxes_kai_kataigides_oi_perioxes_pou_tha_xtypisei_se_xartes_tis_emy-593073/">Η «Διδώ» προ των πυλών: Έρχονται ισχυρές βροχές και καταιγίδες – Οι περιοχές που θα «χτυπήσει» σε χάρτες της ΕΜΥ</a>
      </h1>
      <address><time datetime="2019-12-09T16:53:00+00:00">09 Dec 2019, 16:53</time> by <a rel="author">ΑΠΕ-ΜΠΕ</a></address>
      <p>
        <b>Παρουσία του Προέδρου της Δημοκρατίας, Προκόπη Παυλόπουλου, του πρωθυπουργού, Κυριάκου Μητσοτάκη, του δημάρχου Αθηναίων, Κώστα Μπακογιάννη, και του Πατριάρχη Αλεξανδρείας και πάσης Αφρικής, Θεόδωρου, πραγματοποιήθηκε το μεσημέρι της Δευτέρας η τελετή αγιασμού, κατά την έναρξη των εργασιών κατασκευής των νέων κτιριακών εγκαταστάσεων του Ωνασείου Εθνικού Μεταμοσχευτικού Κέντρου.</b>
      </p>
      <p>«Υπάρχουν κάποιες κορυφαίες στιγμές για τη ζωή των κοινωνιών. Οι κορυφώσεις προκύπτουν όταν τα εξαιρετικά τεχνικά και επιστημονικά επιτεύγματα συμβαδίζουν και διακονούν τον άνθρωπο και τις ανάγκες του», τόνισε ο αρχιεπίσκοπος Αθηνών και πάσης Ελλάδος Ιερώνυμος, κατά τον χαιρετισμό που απηύθυνε.</p>
      <p>Ειδικότερα, σημείωσε ότι «το Ίδρυμα Ωνάση μαζί με την Πολιτεία και τον Εθνικό Οργανισμό Μεταμοσχεύσεων θα χαρίσουν στην κοινωνία μας το Ωνάσειο Εθνικό Μεταμοσχευτικό Κέντρο, το οποίο θα αναβαθμίσει ακόμη περισσότερο το επίπεδο της έρευνας, των ιατρικών υπηρεσιών και των θεραπειών στην πατρίδα μας. Υπηρεσίες θαυμαστές, ιδίως στον χώρο της Παιδιατρικής».</p>
      <p>Την ακολουθία του αγιασμού τέλεσε ο Πατριάρχης Αλεξανδρείας, ο οποίος ευχαρίστησε και συνεχάρη το Ίδρυμα για τις καινοτόμες δράσεις του και την προσφορά του.</p>
      <p>Εν συνεχεία, ο προκαθήμενος της Ελλαδικής Εκκλησίας ανέφερε ότι «πέρασαν χρόνια πολλά από την πρώτη μεταμόσχευση οργάνου σε άνθρωπο. Ένας ωραίος δύσβατος δρόμος που χάραξε με τρόπο φωτεινό και με τιμή τον 20ό αι. Σήμερα, οι μεταμοσχεύσεις έχουν καταξιωθεί ως τρόπος θεραπείας και βελτιώνονται καθημερινά. Για κάποιες ασθένειες αποτελούν τη μόνη θεραπευτική πρακτική. Η πατρίδα μας παρακολουθεί τις εξελίξεις και χάρη στο Ίδρυμα Ωνάση έχουμε από το 1992 το υπερσύγχρονο Ωνάσειο Καρδιοχειρουργικό Κέντρο, το οποίο έχει θεραπεύσει χιλιάδες ανθρώπους. Συγχαίρω όσους εργάσθηκαν για αυτό το επίτευγμα και εύχομαι ο Κύριος ημών Ιησούς Χριστός να ευλογήσει πλουσίως την πορεία της κατασκευής του Κέντρου».</p>
      <p>Το «παρών» έδωσαν, επίσης, ο μητροπολίτης Γουινέας, Γεώργιος, εκπρόσωπος του Πατριάρχη στην Αθήνα, πολιτικοί, ακαδημαϊκοί και εκπρόσωποι του Ιδρύματος Ωνάση.</p>
    </article>
  </body>
</html>