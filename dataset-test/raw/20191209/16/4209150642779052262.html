<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Sarec-posjetio-bazu-Butmir-u-Sarajevu/572801?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-12-09T16:38:49+00:00"/>
    <meta property="og:title" content="Šarec posjetio bazu Butmir u Sarajevu"/>
    <meta property="og:description" content="SARAJEVO - Predsjednik Vlade Slovenije Marjan Šarec posjetio je bazu Butmir u Sarajevu te se sreo s osobljem Glavne komande EUFOR-a, kao i slovenačkim vojnicima koji se nalaze u misiji u BiH."/>
  </head>
  <body>
    <article>
      <h1>Šarec posjetio bazu Butmir u Sarajevu</h1>
      <address><time datetime="2019-12-09T16:38:49+00:00">09 Dec 2019, 16:38</time> by <a rel="author">Fena</a></address>
      <p>SARAJEVO - Predsjednik Vlade Slovenije Marjan Šarec posjetio je bazu Butmir u Sarajevu te se sreo s osobljem Glavne komande EUFOR-a, kao i slovenačkim vojnicima koji se nalaze u misiji u BiH.</p>
      <p>Predsjedniku Vlade Slovenije Šarecu kao i načelniku Generalštaba Oružanih snaga Slovenije generalmajoru Alenku Ermencu, koji je bio u njegovoj pratnji, dobrodošlicu je poželio komandant EUFOR-a generalmajor Rajnhard Trišak. Nakon obilaska počasne garde EUFOR-a, sastali su se s načelnicima sekcija u GK EUFOR-a.</p>
      <p>Predsjednik Vlade Slovenije informisao se o trenutnim aktivnostima EUFOR-a, kao i o trenutnoj bezbjednosnoj situaciji u BiH. Tokom zvanične posjete, generalmajor Trišak je zahvalio predsjedniku Vlade Šarecu za značajan doprinos slovenačkih trupa u BiH, koje služe u stvaranju sigurne i stabilne BiH.</p>
      <p>"Slovenija je važna zemlja učesnica koja svojim osobljem pruža podršku u radu GK EUFOR. Jedna je od dvadeset država u misiji EUFOR-a koje učestvuju u operaciji Althea u Bosni i Hercegovini, te je prisutna od početka misije 2004. godine", saopšteno je iz EUFOR-a.</p>
    </article>
  </body>
</html>