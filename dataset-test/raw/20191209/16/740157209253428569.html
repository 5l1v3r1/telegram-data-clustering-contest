<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/wydarzenia-lokalne/pomorscy-samorzadowcy-o-fuzji-orlenu-i-energi-to-zamach-na-lokalna-gospodarke,138392.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-12-09T16:28:00+00:00"/>
    <meta property="og:title" content="Pomorscy samorządowcy o fuzji Orlenu i Energi: to zamach na lokalną gospodarkę"/>
    <meta property="og:description" content="Prezydent Gdańska Aleksandra Dulkiewicz, europoseł Janusz Lewandowski, poseł KO Tadeusz Aziewicz oraz marszałek woj. pomorskiego Mieczysław Struk są przeciwni przejęciu Energi przez PKN Orlen. To zamach na lokalną gospodarkę - oświadczyli na konferencji przed siedzibą Energi w Gdańsku."/>
  </head>
  <body>
    <article>
      <h1>Pomorscy samorządowcy o fuzji Orlenu i Energi: to zamach na lokalną gospodarkę</h1>
      <address><time datetime="2019-12-09T16:28:00+00:00">09 Dec 2019, 16:28</time> by <a rel="author">PAP  </a></address>
      <h4>Prezydent Gdańska Aleksandra Dulkiewicz, europoseł Janusz Lewandowski, poseł KO Tadeusz Aziewicz oraz marszałek woj. pomorskiego Mieczysław Struk są przeciwni przejęciu Energi przez PKN Orlen. To zamach na lokalną gospodarkę - oświadczyli na konferencji przed siedzibą Energi w Gdańsku.</h4>
      <hr/>
      <ul>
        <li>
          <b>W czwartek 5 grudnia prezes PKN Orlen Daniel Obajtek wezwał do sprzedaży akcji Grupy Energa.</b>
        </li>
        <li>
          <b>Podkreślił, że planowana transakcja wpisuje się w jego strategię, która zakład budowę silnego multienergetycznego koncernu, w tym dalszy rozwój energetyki, także w obszarze źródeł odnawialnych.</b>
        </li>
        <li>
          <b>To kolejna z biznesowych decyzji, która budzi sprzeciw samorządowców. Tak samo niechętni są wobec sprawy fuzji Lotosu i Orlenu. </b>
        </li>
      </ul>
      <p>Czytaj także: <a href="https://www.portalsamorzadowy.pl/polityka-i-spoleczenstwo/fuzja-lotosu-z-orlenem-budzi-obawy-w-gdansku-i-plocku,99561.html">Fuzja Lotosu z Orlenem budzi obawy w Gdańsku i Płocku</a></p>
      <p> </p>
      <p>Dulkiewicz, Lewandowski, Aziewicz oraz Struk na poniedziałkowej konferencji prasowej przed siedzibą Energi w Gdańsku wyrazili swoje zaniepokojenie w związku z prawdopodobnym przejęciem spółki przez koncern paliwowy PKN Orlen.</p>
      <p>Prezesi obu spółek zapewniali w piątek, że w fuzji widzą szansę na rozwój Pomorza.</p>
      <figure>
        <iframe data-src="https://twitter.com/DanielObajtek/status/1202918990139539459?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Według Lewandowskiego "PiS zachowuje się na Pomorzu jak kolonizator na obcym terytorium". "Zawłaszcza nasze aktywa gospodarcze, zawłaszcza instytucje i symbole Solidarności, bo jest to region niepokorny" - podkreślił europoseł.</p>
      <p>Lewandowski odniósł się również to sprawy fuzji Lotosu i Orlenu. Jego zdaniem nie wpłynie to na umocnienie obu firm na rynku.</p>
      <p>"Nie powstanie z tego żaden champion europejski, tylko zwyczajny monopol krajowy" - zaznaczył polityk. Jak ocenił, będzie to szkodliwe zarówno dla klientów koncernów, jak i dla Pomorza oraz gospodarki krajowej. "Partii rządzącej zależy na łączeniu spółek skarbu państwa po to, by móc nimi zarządzać centralnie z Warszawy" - podkreślił.Aziewicza uważa, że kupno akcji Energi przez Orlen jest próbą załatania dziury budżetowej, kosztem jednej z największych spółek w regionie. "Jest to kolejny po Lotosie zamach na fundament pomorskiej gospodarki. Jest to jakaś forma karania Pomorza, bo PiS tutaj przegrywa wybory" - ocenił poseł KO.</p>
      <p>Czytaj także:<a href="https://www.portalsamorzadowy.pl/wydarzenia-lokalne/marginalizacja-gdanska-radni-po-i-pawel-adamowicz-przeciwko-fuzji-lotosu-z-orlenem,104607.html">"Marginalizacja Gdańska". Radni PO i Paweł Adamowicz przeciwko fuzji Lotosu z Orlenem</a></p>
      <p> </p>
      <p>Zdaniem Mieczysława Struka, Prawo i Sprawiedliwość ponosi odpowiedzialność za spadające ceny akcji Grupy Energa. Jak zaznaczył, miały się do tego przyczynić zaangażowanie Energi w budowę elektrowni węglowej w Ostrołęce oraz często zmieniający się prezesi spółki. "Apelujemy o rozsądek, aby chaotyczna polityka energetyczna przestała w Polsce istnieć" - oświadczył Struk.</p>
      <figure>
        <iframe data-src="https://twitter.com/Dulkiewicz_A/status/1204016385350873091?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dulkiewicz zauważyła, że łączenie jednej z największych spółek na Pomorzu z PKN Orlen nie wpisuje się w plan zrównoważonego rozwoju regionów, który ogłosił premier Mateusz Morawiecki. Według niej próba sprzedaży akcji Energi w cenie 7 złotych jest "ograbianiem obywateli, skarbu państwa, a także samorządów". "Jest to dla nas kolejny przejaw centralizacji Polski, lekceważenia regionów i lokalności. Samorządowcy mówią temu zdecydowane nie" - podkreśliła prezydent Gdańska</p>
      <p>
        <a href="https://www.portalsamorzadowy.pl/gospodarka-komunalna/pkn-orlen-chce-przejac-grupe-energa-celem-silny-multienergetyczny-koncern,137699.html">W czwartek 5 grudnia prezes PKN Orlen Daniel Obajtek wezwał do sprzedaży akcji Grupy Energa. Podkreślił, że planowana transakcja wpisuje się w jego strategię, która zakład budowę silnego multienergetycznego koncernu, w tym dalszy rozwój energetyki, także w obszarze źródeł odnawialnych.</a>
      </p>
      <p>Podczas piątkowej konferencji zorganizowanej w siedzibie Energi prezesi obu spółek zapewniali, że po przejęciu przez PKN Orlen spółki Energa z siedzibą w Gdańsku pozostanie ona w regionie i pod względem podatkowym zachowa pełną odrębność, co oznacza dalsze wpływy do lokalnego budżetu. "W przejęciu Energi widzimy duże szanse dla rozwoju Pomorza" - zapewnili.</p>
      <p>Obajtek podkreślił, że fuzja oznacza m.in. wymierne korzyści dla jej pracowników oraz społeczności lokalnych". "Pracownicy z branży energetycznej zatrudnieni w Energa, których deficyt jest mocno odczuwalny na rynku, uzupełnią zespół specjalistów pracujących w Grupie Orlen. Zwiększą się też ich możliwości rozwojowe, dzięki zatrudnieniu w silnej, zdywersyfikowanej, międzynarodowej Grupie. Z punktu widzenia podatkowego, Grupa Energa zachowa pełną odrębność, co oznacza dalsze wpływy do regionalnego budżetu" - zapewnił prezes Orlenu.</p>
      <p>Zarząd Energi analizuje warunki wezwania oraz konsekwencje ekonomiczno-finansowe dla grupy Energa - poinformowała w poniedziałek spółka, komentując wezwanie PKN Orlen do kupna jej akcji. Zgodnie z przepisami spółka przekaże swoje stanowisko najpóźniej dwa dni robocze przed rozpoczęciem przyjmowania zapisów.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>