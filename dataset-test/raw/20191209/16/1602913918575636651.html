<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/este-oficial-motiunea-simpla-impotriva-ministrului-finantelor-florin-citu-a-fost-adoptata-de-senat-18660638"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-09T16:30:00+00:00"/>
    <meta property="og:title" content="Este oficial: Moţiunea simplă împotriva ministrului Finanţelor Florin Cîţu a fost adoptată de Senat"/>
    <meta property="og:description" content="Senatorii au adoptat, luni, moţiunea simplă depusă de PSD la adresa ministrului de Finanţe Florin Cîţu."/>
  </head>
  <body>
    <article>
      <h1>Este oficial: Moţiunea simplă împotriva ministrului Finanţelor Florin Cîţu a fost adoptată de Senat</h1>
      <address><time datetime="2019-12-09T16:30:00+00:00">09 Dec 2019, 16:30</time> by <a rel="author">Diana Grigore, Mediafax</a></address>
      <p>Senatorii au adoptat, luni, moţiunea simplă depusă de PSD la adresa ministrului de Finanţe Florin Cîţu.</p>
      <p>Moţiunea simplă la adresa lui Florin Cîţu a trecut cu 59 de voturi „pentru”, 56 de voturi „împotrivă” şi două abţineri.</p>
      <p>Votul a fost unul secret, electronic.</p>
      <p>Potrivit regulamentului Senatului, moţiunea simplă exprimă poziţia Senatului într-o anumită problemă de politică internă sau externă ori, după caz, cu privire la o problemă ce a făcut obiectul unei interpelări.</p>
      <p>Astfel, moţiunea simplă nu obligă demiterea ministrului.</p>
      <p>Moţiunea simplă depusă la adresa ministrului de Finanţe a fost iniţiată de PSD şi a avut ca titlu; „Guvernare PNL-numele tău este austeritate”.</p>
    </article>
  </body>
</html>