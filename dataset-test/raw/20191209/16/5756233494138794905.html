<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/625702/%D8%B8%D8%B1%DB%8C%D9%81-%D8%A2%D9%85%D8%A7%D8%AF%D9%87-%D9%85%D8%A8%D8%A7%D8%AF%D9%84%D9%87-%D8%AC%D8%A7%D9%85%D8%B9-%D8%B2%D9%86%D8%AF%D8%A7%D9%86%DB%8C%D8%A7%D9%86-%D8%A7%DB%8C%D8%B1%D8%A7%D9%86-%D9%88-%D8%A2%D9%85%D8%B1%DB%8C%DA%A9%D8%A7-%D9%87%D8%B3%D8%AA%DB%8C%D9%85%7C-%D8%AA%D9%88%D9%BE-%D8%AF%D8%B1-%D8%B2%D9%85%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-12-09T16:38:00+00:00"/>
    <meta property="og:title" content="ظریف: آماده مبادله جامع زندانیان ایران و آمریکا هستیم| توپ در زمین آمریکا است"/>
    <meta property="og:description" content="دو روز پس از اینکه ایران و آمریکا هرکدام یک شهروند زندانی خود را با طرف مقابل مبادله کردند، ظریف در توییتر خود گفته است که ایران آماده مبادله جامع زندانیان دو کشور است."/>
  </head>
  <body>
    <article>
      <h1>ظریف: آماده مبادله جامع زندانیان ایران و آمریکا هستیم| توپ در زمین آمریکا است</h1>
      <h2>اخیرا ایران و آمریکا هرکدام یک شهروند زندانی خود را با طرف مقابل مبادله کردند</h2>
      <address>
        <time datetime="2019-12-09T16:38:00+00:00">09 Dec 2019, 16:38</time>
      </address>
      <p>
        <i>دو روز پس از اینکه ایران و آمریکا هرکدام یک شهروند زندانی خود را با طرف مقابل مبادله کردند، ظریف در توییتر خود گفته است که ایران آماده مبادله جامع زندانیان دو کشور است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>وزیر امور خارجه کشورمان بر آمادگی ایران برای تبادل فراگیر زندانیان با آمریکا تاکید کرد.</p>
      <p>وزیر خارجه ایران که برای شرکت در نشست وزرای خارجه «قلب آسیا» در استانبول حضور دارد، در یک پیام توئیتری از آمادگی کامل ایران برای تبادل زندانیان با آمریکا تاکید کرده است.</p>
      <figure>
        <img src="https://aftabnews.ir/files/fa/news/1398/9/18/368976_722.jpg"/>
      </figure>
      <p>«محمد جواد ظریف» وزیر خارجه ایران با اشاره به آزادی «مسعود سلیمانی» استاد و پژوهشگر ایرانی از زندان در آمریکا بر آمادگی تهران برای مبادله زندانیان دو طرف تاکید کرد و گفت: «اکنون توپ در زمین آمریکا است».</p>
      <p>وزیر خارجه ایران که بعد از شرکت در نشست وزرای خارجه «قلب آسیا» در استانبول و انجام برخی دیدارهای دوجانبه در حاشیه این نشست، در یک پیام توئیتری به آزادی «مسعود سلیمانی» پژوهشگر ایرانی از آمریکا و همچنین آزادی «ژیو وانگ» تبعه آمریکایی زندانی در ایران اشاره کرد و از آمادگی ایران برای یک مبادله جامع در زمینه آزادی زندانیان خبر داد.</p>
      <p>محمد جواد ظریف نوشت: «بعد از اینکه این هفته گروگانمان را (به خانه) برگرداندیم، برای تبادل جامع زندانیان آمادگی کاملی داریم. توپ در زمین ایالات متحده است».</p>
      <p>وزیر خارجه ایران درباره نشست قلب آسیا در استانبول هم اظهارنظر کوتاهی کرد.</p>
      <p>به نوشته خبرگزاری فارس، ظریف ضمن استفاده از هشتگ «اولویت اول با همسایگان» در پیام توئیتری خود، از اتحاد کشورهای همسایه و رایزنی‌ها در نشست استانبول با موضوع «صلح و توسعه افغانستان» خبر داد.</p>
      <figure>
        <img src="https://aftabnews.ir/files/fa/news/1398/9/18/368982_509.jpg"/>
      </figure>
    </article>
  </body>
</html>