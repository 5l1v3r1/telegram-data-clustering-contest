<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/succescoach-wiegman-blijft-langer-bij-leeuwinnen/"/>
    <meta property="og:site_name" content="Sportnieuws"/>
    <meta property="article:published_time" content="2019-12-09T16:25:41+00:00"/>
    <meta property="og:title" content="Succescoach Wiegman blijft langer bij Leeuwinnen"/>
    <meta property="og:description" content="Sarina Wiegman (50) blijft minimaal tot en met het EK van 2021 bondscoach. De succesvolle trainer van de Oranjevrouwen heeft haar contract met 2 jaar verlengd. De oude verbintenis liep tot en met de Olympische Spelen in Japan van aankomende zomer. Wiegman, zelf oud-international, werd in januari 2017 bondscoach van Oranje en viert grote successen.…"/>
  </head>
  <body>
    <article>
      <h1>Succescoach Wiegman blijft langer bij Leeuwinnen</h1>
      <address>
        <time datetime="2019-12-09T16:25:41+00:00">09 Dec 2019, 16:25</time>
      </address>
      <p>
        <b>Sarina Wiegman (50) blijft minimaal tot en met het EK van 2021 bondscoach. De succesvolle trainer van de Oranjevrouwen heeft haar contract met 2 jaar verlengd. De oude verbintenis liep tot en met de Olympische Spelen in Japan van aankomende zomer.</b>
      </p>
      <p>Wiegman, zelf oud-international, werd in januari 2017 bondscoach van Oranje en viert grote successen. In haar eerste jaar wonnen de Leeuwinnen in eigen land het EK, afgelopen zomer bereikte Nederland de finale van het WK in Frankrijk. Door de goede prestaties op het WK plaatste Oranje zich wel voor de eerste keer in de historie voor de Spelen. Plaatsing voor het EK van 2021 is zo goed als binnen.<br/><br/><b>Ambitie<br/></b>Wiegman over haar contractverlenging: "Ik heb het al vaker gezegd: ik wil met ambitieuze mensen werken en dit Oranje is op dat vlak de absolute top. Ook zie je binnen de hele KNVB-organisatie het besef dat we deel uitmaken van een unieke periode in het vrouwenvoetbal in Nederland. Iedereen wil daar graag zijn of haar steentje aan bijdragen."<br/><br/>"Dat geeft vertrouwen en waardering, maar ook topfaciliteiten voor het team. Het is wat mij betreft een mooie combinatie van nu moeten én willen presteren en tegelijkertijd de speelsters verder kunnen helpen bij hun ontwikkeling. In zo’n omgeving voel ik me heel goed op mijn plaats. Het spreekt denk ik voor zich dat ik onwijs veel zin heb om er samen met mijn staf en de speelsters weer 1,5 jaar vol voor te gaan.’’</p>
    </article>
  </body>
</html>