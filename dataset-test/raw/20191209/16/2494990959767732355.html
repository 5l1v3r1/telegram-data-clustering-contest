<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/12/09/news/videogioco-gesu-i-am-jesus-christ-don-nicola-de-blasio-preti-1253017/"/>
    <meta property="og:site_name" content="Il Tempo"/>
    <meta property="article:published_time" content="2019-12-09T16:42:00+00:00"/>
    <meta property="og:title" content="Videogioco su Gesù, anche i preti lo vogliono: non è sacrilego"/>
    <meta property="og:description" content="Tutti pazzi per il videogioco sulla vita di Gesù &quot;I am Jesus Christ&quot;, &quot;Io sono Gesù&quot;. Anche i sacerdoti lo vedono di buon occhio. E qualcuno di loro si dichiara già pronto a comprarlo. &quot;Vedo un lato molto positivo in questo nuovo videogioco che pu&amp;ograve..."/>
  </head>
  <body>
    <article>
      <h6 class="kicker">MIRACOLI</h6>
      <h1>Videogioco su Gesù, anche i preti lo vogliono: non è sacrilego</h1>
      <address>
        <time datetime="2019-12-09T16:42:00+00:00">09 Dec 2019, 16:42</time>
      </address>
      <p>Tutti pazzi per il <b>videogioco</b> sulla <b>vita di Gesù "I am Jesus Christ", "</b>Io sono Gesù". Anche i sacerdoti lo vedono di buon occhio. E qualcuno di loro si dichiara già pronto a comprarlo. "Vedo un lato molto positivo in questo nuovo videogioco che può insegnare Gesù e la sua vita ai giovani attraverso un linguaggio loro vicino".</p>
      <p>Così <b>don Nicola De Blasio</b>, parroco della parrocchia di San Modesto a Benevento, commenta l’imminente uscita del videogioco "I am Jesus Christ" in cui il giocatore veste i panni del figlio di Dio e fa esattamente quello che viene raccontato dai Vangeli.</p>
      <p>Il sacerdote sembra entusiasta. "Può essere l’incarnazione del bene sul male - aggiunge -, in questo periodo è ancora meglio. Non lo trovo sacrilego. Io parto da un concetto: basta se ne parli, almeno qualcuno mette al centro Gesù. Prendiamo, ad esempio, le pubblicità del Natale: di tutto parlano tranne che del figlio di Dio". "Le novità - spiega don Nicola - non devono far paura. Anche quando uscì il musica Jesus Christ Superstar ci fu dissenso, poi ora lo danno anche nelle chiese. Tutti hanno paura del nuovo, e invece dovremmo aprirci". "Anzi - conclude don Nicola - ne voglio uno anche io".</p>
      <p>Insomma il simulatore della vità di Gesù è in lavorazione e fa già discutere.</p>
    </article>
  </body>
</html>