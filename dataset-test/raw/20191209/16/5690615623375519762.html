<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1840326-putin-pribuv-na-normandsku-zustrich-do-yeliseyskogo-palatsu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-12-09T16:20:00+00:00"/>
    <meta property="og:title" content="Путін прибув на “нормандську зустріч” до Єлисейського палацу"/>
    <meta property="og:description" content="ПАРИЖ-КИЇВ. 9 грудня. УНН. Президент Російської Федерації Володимир Путін прибув до Єлисейського палацу у Парижі на зустріч нормандської четвірки, передає …"/>
  </head>
  <body>
    <article>
      <h1>Путін прибув на “нормандську зустріч” до Єлисейського палацу</h1>
      <address><time datetime="2019-12-09T16:20:00+00:00">09 Dec 2019, 16:20</time> by <a rel="author">Антоніна Карташева</a></address>
      <slideshow>
        <figure>
          <video src="https://unn.com.ua/uploads/news/2019/12/09/d21bff7237fa23a067b296dcea19a2dad1e6060f.mp4"/>
        </figure>
        <figure>
          <img src="https://www.unn.com.ua/uploads/media/photo/2019/12/09/97440c9841db4697d02400ea985239b3df0620d3.jpg"/>
        </figure>
      </slideshow>
      <p><b>ПАРИЖ-КИЇВ. 9 грудня. УНН.</b> Президент Російської Федерації Володимир Путін прибув до Єлисейського палацу у Парижі на зустріч нормандської четвірки, передає кореспондент <b>УНН</b>.</p>
      <p>Так, о 16:15 президент Російської Федерації Володимир Путін прибув до Єлисейського палацу у Парижі на зустріч нормандської четвірки разом зі своєю делегацією. Зокрема, прибув помічник президента РФ Юрій Ушаков та прессекретар Дмитро Пєсков.</p>
      <p>Раніше <b>УНН</b> повідомляв, що до Єлисейського палацу о 16:00 <a href="https://www.unn.com.ua/uk/news/1840304-zelenskiy-pribuv-na-normandsku-zustrich-v-yeliseyskiy-palats">прибув</a> Президент України Володимир Зеленський та <a href="https://www.unn.com.ua/uk/news/1840322-merkel-pribula-do-yeliseyskogo-palatsu-na-normandsku-zustrich">канцлер</a> Німеччини Ангела Меркель. </p>
      <p>Нагадаємо, за інформацією з Офісу Президента, <a href="https://www.unn.com.ua/uk/news/1840269-v-ofisi-prezidenta-pidtverdili-zustrich-zelenskogo-i-putina">двостороння зустріч</a> між Президентом України Володимиром Зеленським та президентом Російської Федерації Володимиром Путіним відбудеться після зустрічі "нормандської четвірки" у Парижі 9 грудня.</p>
      <p>Як повідомляв <b>УНН</b>, 9 грудня відбудеться зустріч Президента України Володимира Зеленського із своїми колегами з Франції, Німеччини та Росії - у “нормандському <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">форматі</a>” - у Парижі.</p>
      <p>Згідно з графіком очікується, що о 14:55 <a href="https://www.unn.com.ua/uk/news/1840208-samit-normandskoyi-chetvirki-proyde-sogodni-u-parizhi">Зеленський</a> прибуде до Єлисейського палацу. Перед безпосереднім початком зустрічі лідерів у “нормандському форматі” Президент України зустрінеться зі своїм колегою з Франції Еммануелем Макроном о 15:05. Очікується, що пізніше Зеленський проведе аналогічну зустріч з канцлером Німеччини Ангелою Меркель о 15:30.</p>
      <p>Вже безпосередньо о 16:00 має початися зустріч лідерів країн-учасниць “нормандського формату”. Після цього, о 18:45 відбудеться зустріч лідерів країн-учасниць “нормандського формату” з представниками ЗМІ.</p>
    </article>
  </body>
</html>