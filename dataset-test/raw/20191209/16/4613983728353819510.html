<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/panorama/ilan-mask-e-poharchil-usd100-miliona-za-7-luksozni-imota.html"/>
    <meta property="og:site_name" content="Money.bg"/>
    <meta property="article:published_time" content="2019-12-09T16:10:28+00:00"/>
    <meta property="og:title" content="Илън Мъск е похарчил $100 милиона за 7 луксозни имота"/>
    <meta property="og:description" content="Всичките те са в известен квартал на Лос Анджелис"/>
  </head>
  <body>
    <article>
      <h1>Илън Мъск е похарчил $100 милиона за 7 луксозни имота</h1>
      <address>
        <time datetime="2019-12-09T16:10:28+00:00">09 Dec 2019, 16:10</time>
      </address>
      <p>Изпълнителният директор на Tesla Илън Мъск и свързани с него компании са похарчили приблизително 100 млн. долара за седем имота от 2012 г. насам, според The Wall Street Journal. 6 от тях са разположени почти един до друг в луксозния квартал Бел Еър в Лос Анджелис. Мъск притежава и голямо имение близо до централата на Tesla в Северна Калифорния. Не е ясно обаче кой от различните имоти е основната му резиденция.</p>
      <p>Според анализа на изданието, те се състоят от:</p>
      <p>- Колониално имение на стойност 22,3 млн. долара, което се предлага с осветен тенис корт, пет гаража и басейн.</p>
      <p>- Къща в ранчо, на стойност 7,8 млн. долара, която е била собственост на актьора Джийн Уайлдър</p>
      <p>- Къща със шест спални и осем бани на стойност 20 млн. долара</p>
      <p>- Четиристаен имот на стойност 4,9 млн. долара.</p>
      <p>- Къща със шест спални, направена под формата на "геометрични фигури" за 27,3 млн. долара</p>
      <p>- Колониална къща, купена през януари 2019 г., която сега струва 4,2 млн. долара.</p>
      <p>В Северна Калифорния се помещава 100-годишно имение на стойност 27,2 млн. долара. Преди да го купи Мъск, то е било собственост на едно и също семейство от 150 години. Предлага се с бална зала, специална стая, аранжирана с цветя, част, която е само за персонала и специален кът, украсен с китайски тапети от 18-и век.</p>
    </article>
  </body>
</html>