<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/pidhid_do_peregovoriv_zelenskogo_ta_poroshenka_vidriznyayetsya_poyasnennya_eksperta_n1246142"/>
    <meta property="og:site_name" content="24 Канал"/>
    <meta property="article:published_time" content="2019-12-09T16:52:00+00:00"/>
    <meta property="og:title" content="Підхід до переговорів Зеленського та Порошенка відрізняється: пояснення експерта"/>
    <meta property="og:description" content="З Володимиром Зеленським на переговори до Франції поїхала велика команда, яка буде йому допомагати."/>
  </head>
  <body>
    <article>
      <h1>Підхід до переговорів Зеленського та Порошенка відрізняється: пояснення експерта</h1>
      <address><time datetime="2019-12-09T16:52:00+00:00">09 Dec 2019, 16:52</time> by <a rel="author" href="https://24tv.ua/olga_gramchuk_tag7045/" target="_blank">Ольга Грамчук</a></address>
      <p>
        <b>З Володимиром Зеленським на переговори до Франції поїхала велика команда, яка буде йому допомагати.</b>
      </p>
      <p>Про це в прямому ефірі 24 каналу сказав політичний оглядач Дмитро Литвин, зазначивши, що це дуже відрізняє його від Петра Порошенка.</p>
      <blockquote>Читайте також: <a href="https://24tv.ua/normandska_zustrich_use_shho_vazhlivo_znati_n1244862">Нормандська зустріч: усе, що важливо знати</a></blockquote>
      <p>"П’ятий президент завжди думав, що він найкращий дипломат, політик, банкір та військовий. І у нього на переговорах був прессекретар та, можливо, Костянтин Єлисеєв – його помічник із зовнішніх справ", – наголосив експерт.</p>
      <aside>А разом із Зеленським поїхала величезна делегація – майже весь Офіс Президента поїхав. Також Арсен Аваков, голова Генштабу – всі поїхали, – прокоментував Дмитро Литвин.</aside>
      <p>"Підхід до переговорів у Зеленського дещо інший. Він не вважає, що все добре знає, відчуває та розбирається і буде звертатися до своїх помічників. Саме в цьому може бути запобіжник того, що помилок буде менше. Якщо Зеленський втомиться, то буде той, хто ще не втомився", – підсумував політичний оглядач.</p>
      <blockquote>Повний список тих, хто поїхав із Зеленським на переговори – <a href="https://24tv.ua/normandskiy_format_2019_spisok_ukrayinskoyi_delegatsiyi_n1245997">читайте тут</a>.</blockquote>
      <h3>Зустріч у нормандському форматі: що про це відомо</h3>
      <ul>
        <li>У її межах вперше зустрінуться Зеленський і Путін. До цього вони лише декілька разів говорили телефоном. Востаннє обговорили повернення Росією українських військових кораблів і питання газових перемовин.</li>
        <li>Українська сторона давно наполягала на зустрічі у нормандському форматі, де б обговорили питання врегулювання ситуації на Донбасі. Але Росія довго її відтягувала, пояснюючи це тим, що вона "не принесе користі без ретельної підготовки".</li>
        <li>Попередньо анонсовані питання України під час нормандської зустрічі – розведення військ, обмін полоненими, текст формули Штайнмаєра та Крим.</li>
        <li>Передумовами для проведення норманського саміту стали розведення військ у Станиці Луганській (завершилося 30 червня), Золотому (2 листопада) та Петрівському (11 листопада). Також відбулися розмінування цих територій і демонтаж фортифікаційних споруд з обох боків. У підсумку тут має розміститися майбутня демілітаризована зона.</li>
      </ul>
    </article>
  </body>
</html>