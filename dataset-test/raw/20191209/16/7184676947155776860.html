<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/12/09/u-rosiyi-vynesly-vyrok-eks-ministru-ukrayiny-mykoli-rudkovskomu/"/>
    <meta property="og:site_name" content="Народна Правда"/>
    <meta property="article:published_time" content="2019-12-09T16:44:32+00:00"/>
    <meta property="og:title" content="У Росії винесли вирок екс-міністру України Миколі Рудковскому"/>
    <meta property="og:description" content="У Росії засудили до двох років колонії загального режиму колишнього міністра транспорту України Миколи Рудьковського."/>
  </head>
  <body>
    <article>
      <h1>У Росії винесли вирок екс-міністру України Миколі Рудковскому</h1>
      <h2>У Росії засудили до двох років колонії загального режиму колишнього міністра транспорту України Миколи Рудьковського.</h2>
      <address>
        <time datetime="2019-12-09T16:44:32+00:00">09 Dec 2019, 16:44</time>
      </address>
      <p>У Росії винесли жорсткий вирок колишньому українському нардепу і екс-міністрові транспорту і зв’язку Миколі Рудьковському, обвинуваченому у нападі на посольство РФ у Києві в червні 2014 року.</p>
      <p>Про це повідомляє НАРОДНА ПРАВДА посилаючись на <a href="https://www.interfax.ru/russia/687249">“Інтерфакс”</a>.</p>
      <p>Loading...</p>
      <p>“Призначити Рудьковському покарання у вигляді двох років позбавлення волі з відбуванням покарання у виправній колонії загального режиму”, – цитує видання вирок судді, який оголосили в Москві 9 грудня.</p>
      <p>Наголошується, що згідно з вироком, екс-депутат визнаний винним у нападі на установу, яка користується міжнародним захистом, з метою ускладнення міжнародних відносин (ч. 2 ст. 360 КК РФ).</p>
      <p>Також суд стягнув з екс-міністра України кошти: за цивільними позовами на користь Міністерства закордонних справ Росії – 5 млн 750 тис. рублів, а також на користь страхової компанії АТ “Согаз” – 8 млн 289 тис. рублів.</p>
      <p>При цьому повідомляється, що прокурор у Москві попросив для Рудьковського покарання у вигляді 6 років колонії. Однак процес стосовно нього пройшов в особливому порядку – “без дослідження доказів, оскільки він повністю визнав провину і розкаявся у скоєному”.</p>
      <p>“Суд з урахуванням пом’якшуючих обставин – часткового відшкодування Рудьковським матеріальні збитки у розмірі 2 млн рублів, наявності у нього на утриманні малолітніх дітей і позитивних характеристик, поведінки в період слідства і каяття – знайшов підстави для призначення йому покарання “нижче нижчого”, що передбачає його звинувачення”, – наголосили під час винесення вироку колишньому українському чиновнику.</p>
      <p>Як відомо, Рудьковського затримали в Москві за те, що він облив фарбою і закидав яйцями посольство РФ у 2014 році. Суд відмовився випустити його під заставу в розмірі 10 мільйонів рублів.</p>
      <p>4 грудня у Росії колишній нардеп і екс-міністр транспорту і зв’язку Микола Рудьковський визнав провину в нападі на посольство РФ у Києві. Про це він заявив під час судового засідання Московського міського суду.</p>
      <p>Нагадаємо, раніше ми писали про те, що <a href="https://narodna-pravda.ua/ru/2019/12/06/v-rossyy-prygovoryly-parnya-za-rolyky-v-youtube-vse-podrobnosty-gromkogo-dela/">в Росії засудили</a> хлопця за ролики в YouTube.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>