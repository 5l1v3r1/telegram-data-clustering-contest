<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793546/%DA%A9%D8%A7%D8%B1%DA%A9%D8%B1%D8%AF-%DA%AF%D8%B1%D8%AF%D8%B4%DA%AF%D8%B1%DB%8C-%D8%A2%D8%A8-%D8%A8%D9%86%D8%AF%D8%A7%D9%86-%D9%87%D8%A7-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%85%D8%BA%D9%81%D9%88%D9%84-%D9%85%D8%A7%D9%86%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:52:54+00:00"/>
    <meta property="og:title" content="معاون استاندار مازندران: کارکرد گردشگری آب بندان ها در مازندران مغفول مانده است"/>
    <meta property="og:description" content="ساری - معاون هماهنگی امور عمرانی استاندار مازندران با بیان اینکه کارکرد گردشگری آب بندان ها در استان مغفول مانده است خواستار بهره گیری از این ظرفیت فراموش شده شد."/>
  </head>
  <body>
    <article>
      <h1>معاون استاندار مازندران: کارکرد گردشگری آب بندان ها در مازندران مغفول مانده است</h1>
      <address>
        <time datetime="2019-12-09T16:52:54+00:00">09 Dec 2019, 16:52</time>
      </address>
      <p> به گزارش <a href="https://www.mehrnews.com/">خبرنگار مهر</a>، مهدی رازجویان شامگاه دوشنبه در جلسه بررسی طرح های گردشگری در حوزه اب بندان ها گفت: آب بندان های ذخیرگاهی برای آب هایی هستند که در آب های زراعی استفاده می شود و باید از ظرفیت آن بهره گرفت.</p>
      <p>وی با عنوان اینکه درصد کمی از آب های سطحی استان توسط سدها ذخیره سازی می شود گفت: در استان آب بندان هایی وجود دارد که می توان برای ذخیره سازی آب های سطحی استفاده کرد و در کنار آن می توان از آب بندان استفاده های دیگری مانند پرورش ماهیان و آبزی پروری داشته باشیم که به اقتصاد روستا کمک کرد.</p>
      <p>وی با بیان اینکه کارکرد گردشگری آب بندان ها مغفول مانده است تصریح کرد: در حال حاضر مزیت گردشگری به آب بندان ها اضافه شد و باید هماهنگی لازم بین دستگاه های ذی مدخل مانند جهاد کشاورزی، شیلات، آب منطقه ای و گردشگری در حوزه آب بندان ها ایجاد شود.</p>
      <p>رازجویان یادآور شد: برای لایروبی و ساماندهی آب بندان ها باید دستگاه های متولی پای کار باشند و از ظرفیت جهاد کشاورزی و آب منطقه ای در این زمینه استفاده کنیم.</p>
      <p>معاون استاندار مازندران تصریح کرد: همچنین منابع طبیعی استان به دلیل واقع شدن آب بندان در حوزه روستایی می توانند همکاری لازم داشته باشند زیرا مزیت گردشگری باید به دیگر کارکردهای آب بندان ها افزوده شود.</p>
    </article>
  </body>
</html>