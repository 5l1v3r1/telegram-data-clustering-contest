<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/12/9/654657/"/>
    <meta property="og:site_name" content="Економічна правда"/>
    <meta property="article:published_time" content="2019-12-09T16:14:00+00:00"/>
    <meta property="og:title" content="Нафтогаз планує переробляти відходи видобутку газу"/>
    <meta property="og:description" content="Нафтогаз та компанія Lamor планують проєкт по співробітництву у галузі утилізації бурового шламу, спрямований на мінімізацію шкідливого впливу на навколишнє середовище під час видобутку газу."/>
  </head>
  <body>
    <article>
      <h1>Нафтогаз планує переробляти відходи видобутку газу</h1>
      <address>
        <time datetime="2019-12-09T16:14:00+00:00">09 Dec 2019, 16:14</time>
      </address>
      <p>Нафтогаз та компанія Lamor планують проєкт по співробітництву у галузі утилізації бурового шламу, спрямований на мінімізацію шкідливого впливу на навколишнє середовище під час видобутку газу.<br/><br/>Про це повідомляє пресслужба <a href="http://www.naftogaz.com/www/3/nakweb.nsf/0/6F893E7007F3BD64C22584CB0036B936?OpenDocument&amp;year=2019&amp;month=12&amp;nt=%D0%9D%D0%BE%D0%B2%D0%B8%D0%BD%D0%B8&amp;">Нафтогазу</a>.</p>
      <p>Пілотний проект передбачає переробку 20 тис. куб. м шламу із застосуванням як фізико-хімічної, так і біологічної очистки за допомогою методу зворотного осмосу. Метою такої переробки є знешкодження шкідливих речовин, що заходяться у складі шламу, а також повне очищення води.</p>
      <p>"Група Нафтогаз орієнтована на максимальне впровадження принципів сталого розвитку. Даний проект має на меті реалізацію корпоративної стратегії зі збереження навколишнього середовища та охорони праці", – зазначив перший заступник голови правління Нафтогазу Сергій Перелома.</p>
      <p>Голова наглядової ради Lamor Фред Ларсен підтвердив готовність фінської компанії завершити фінальні прорахунки вартості проекту до кінця поточного року та заявив, що угода про співпрацю може бути укладена вже у першому кварталі 2020 року.</p>
      <p>
        <b>Довідково</b>
      </p>
      <p>
        <i>Компанія Lamor є одним зі світових лідерів у проведенні операцій з ліквідації і збору аварійних розливів нафти, а також у наданні послуг з очищення ґрунту і води. Lamor має великий досвід у боротьбі з екологічними катастрофами, зокрема, в успішному усуненні наслідків аварії у Мексиканській затоці.</i>
      </p>
      <p>
        <i>Окрім приватного партнерства з провідними нафто-газовими гігантами, такими як Shell та BP, компанія Lamor активно співпрацює з урядовими органами в багатьох країнах світу, зокрема, з Управлінням з охорони навколишнього середовища Європейського союзу, Європейським агентством з безпеки на морі (EMSA), повноважними агентствами Північної Америки та урядом Китаю.</i>
      </p>
    </article>
  </body>
</html>