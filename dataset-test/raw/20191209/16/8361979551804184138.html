<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/vada-wada-yak-rosiyu-pokarali-za-doping-novini-rosiji-50058286.html"/>
    <meta property="og:site_name" content="НВ"/>
    <meta property="article:published_time" content="2019-12-09T16:03:00+00:00"/>
    <meta property="og:title" content="Тепер і спорт. Як Росія потонула в морі брехні"/>
    <meta property="og:description" content="Така безсоромна брехня в очі без всякої навіть спроби видати неправду за правду — це відкриття путінського правління"/>
  </head>
  <body>
    <article>
      <h1>Тепер і спорт. Як Росія потонула в морі брехні</h1>
      <h2>Така безсоромна брехня в очі без всякої навіть спроби видати неправду за правду — це відкриття путінського правління</h2>
      <address><time datetime="2019-12-09T16:03:00+00:00">09 Dec 2019, 16:03</time> by <a rel="author">Андрій Зубов</a></address>
      <p>Тепер спорт. За брехню в російській антидопінговій асоціації російський спорт <a href="https://nv.ua/ukr/sport/other-sport/vada-wada-rosiya-mozhe-ne-brati-uchast-v-olimpiada-2020-i-olimpiyski-igri-2022-za-doping-novini-rosiji-50058212.html">відсторонили від участі в міжнародних змаганнях на чотири роки</a>. До цього була брехня в політиці — «їх-там-нема», «ми-не збивали», «ми-не-втручалися-у-вибори» і т. д. Була постійна брехня власним громадянам і про пенсійний вік, і про рівнень життя. Було постійне приховування надвеликих доходів, була брехня суддів, які виносять абсурдні вироки у болотній і московській справі, була брехня свідків. Море брехні, в якому, здається, не видно жодного острівця правди.</p>
      <p>Сучасна російська влада виявила, що правду говорити зовсім не обов’язково. Можна і потрібно говорити те, що тобі вигідно, не залежно навіть від того, вірять тобі, чи вже не вірять. Брехати, що називається, на блакитному оці. Яке велике відкриття!</p>
      <p>Інші народи відкривають закони світобудови, опановують найтонші медичні технології, розкривають таємниці давніх цивілізацій, а правителі Росії відкрили своє ноу-хау — брехати на кожному кроці. Така безсоромна брехня в очі без всякої навіть спроби видати неправду за правду — це відкриття путінського правління, з ентузіазмом прийняте як дуже багатьма його клевретами і підданими, так і чималим числом зарубіжних епігонів сучасної російської влади.</p>
      <p>Ті, що скоїли це «велике» відкриття в галузі моралі, безвідносно до їхнього ставлення до релігії, є стовідсотковими твердокам’яними матеріалістами, які самою своєю поведінкою свідчать, що ніякої ідеальної сфери не існує. Немає нічого істинного, прекрасного і досконалого. Старина Платон може йти спати. Його діалоги — шизофренічна маячня.</p>
      <aside>Коли світ переконався, що перед ним брехуни, росіян стали обходити</aside>
      <p>Однак вся історія людської культури від перших письмових текстів до цього дня свідчить про зворотне. Світ стоїть на правді, порядок космосу, суспільства, сім'ї та внутрішній лад людини грунтуються на відповідності того, що арії називали рітою, єгиптяни — маат, греки — діке, а ми, слов’яни — правдою.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/274/original/c4cd5eea256b40de694775eb56c39854.png&amp;stamp=1&amp;q=85&amp;w=115"/>
      </figure>
      <p>Олександр Гольц<br/>Найстрашніше для Росії</p>
      <p>Без цієї відповідності космос починає руйнуватися і швидко перетворюється на пил навколо брехуна. Гине і брехун, і подібні до нього. Люди кажуть неприємну їм правду і утримуються від зручної брехні не тому що вони — дурні, а як раз навпаки — тому що вони розумні та знають, що закінчується будь-яка брехня повною ганьбою і загибеллю. А от повні дурні думають зі своєї дикості та дурості, що на брехні можна прожити, ігноруючи, а часом і не відаючи незліченних доказів торжества правди. Дурні ж не тільки дурні, вони і неосвічені.</p>
      <p>Те, що нинішня брехня, як форма життя, призведе до загибелі самих брехунів — немає сумніву. Але стає страшно від думки, як довго після їхньої загибелі доведеться росіянам відмиватися один перед одним і перед усім світом від цієї брехні.</p>
      <p>Серед порядних людей слову людини вірять. Російські дурні, прийняті в суспільство людей порядних, скористалися цим і стали брехати відчайдушно. Коли світ переконався, що перед ним брехуни, росіян стали обходити, стали цуратися, почали спілкуватися не забуваючи, що жодному слову і запевненням, що йдуть від Кремля, вірити не можна. Як тепер відновити репутацію Росії? Скільки поколінь порядних людей повинні будуть буквально розпинати себе правдою, щоб ім'я «брехун» відійшло від росіян.</p>
      <p>Дурням-брехунам це все неважливо. Вони, як сказав колись Бісмарк, здатні вчитися тільки на власних помилках, та й те — далеко не завжди. Як і в сьогоднішньому випадку з ВАДА, як і в тупому замаху на Скрипалів, як і зі збитим Боїнгом, просто скажуть, гикнувши, «не пощастило», «не фартануло», «не лягло». Дурні, вони ж і є дурні.</p>
      <p>
        <i>Текст опубліковано з дозволу автора</i>
      </p>
      <p>
        <a href="https://www.facebook.com/andrei.b.zubov/posts/2584293865189282">
          <i>Оригінал</i>
        </a>
      </p>
      <p><b><i>Приєднуйтесь до нашого</i></b> <b><i>телеграм-каналу</i></b><a href="https://t.me/nv_opinion"><i> Мнения НВ</i></a></p>
    </article>
  </body>
</html>