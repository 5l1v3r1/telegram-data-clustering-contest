<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yikilmak-uzere-olan-evde-yasiyorlar-1219684.html"/>
    <meta property="og:site_name" content="Bursada Bugün"/>
    <meta property="article:published_time" content="2019-12-09T16:22:00+00:00"/>
    <meta property="og:title" content="Yıkılmak üzere olan evde yaşıyorlar"/>
    <meta property="og:description" content="Kırklareli'nin Lüleburgaz ilçesinde yaşayan 2 kişilik Kırım ailesi, 2 katlı evin bir odasında yaşam mücadelesi veriyor."/>
  </head>
  <body>
    <article>
      <h1>Yıkılmak üzere olan evde yaşıyorlar</h1>
      <h2>Kırklareli'nin Lüleburgaz ilçesinde yaşayan 2 kişilik Kırım ailesi, 2 katlı evin bir odasında yaşam mücadelesi veriyor.</h2>
      <address>
        <time datetime="2019-12-09T16:22:00+00:00">09 Dec 2019, 16:22</time>
      </address>
      <p> <b>Lüleburgaz Yılmaz Mahallesi Eski Kırklareli Caddesi</b> numara 61'de yıkılmak üzere ola<b>n 2 katlı bir evin tek odasında yaşam savaşı veren Kırım ailesi</b>, iddiaya göre 5 yıldan beri yaşadıkları bu kiralık ev için yıkım kararı alınmasının ardından kiralık bir ev bulamayınca sokakta kaldı.</p>
      <p>Camı ve penceresi bulunmayan evde eşi ve 5 yaşındaki kızı ile yaşayan <b>Yalçın</b> <b>Kırım </b>(24), kaymakamlık tarafından bağlanan 500 liralık sosyal yardım parası ile geçinemediklerini söyledi.</p>
      <figure>
        <img src="https://images.bursadabugun.com/editor/haber/09122019/5dee6671d3806c00bc87a48a-5dee674284bfe.jpg"/>
      </figure>
      <p>Kırık, <b>"Lüleburgaz Kaymakamlığı'ndan aylık 500 lira para çıktı. Kendimi geçindiremiyorum. Çöp topluyorum, hurdaya çıkıyorum. Maddi durumumuz yok. Ailece hastayız ama ilaç masraflarına para yetmiyor"</b> dedi.</p>
      <p>Babasının dilencilik yaptığını ve onlardan ayrıldığını anlatan Yalçın Kırım, "Yıkılmak üzere olan bir evde yaşam mücadelesi veriyoruz, yatacak yerimiz yok. Havalar da soğudu. Muhtacız, yardımda bulunulmasını istiyoruz. Zübeyde Hanım Parkı'nda hamallık yapıyorum. Kızım ellerinden rahatsız. Okula gidemeyecek. En üst makamlara sesleniyorum lütfen bize yardım edin. 500 lira ile ev mi geçindirilir" Tüple ısınmaya çalışıyoruz. Yemeye içmeye para kalmıyor" dedi.</p>
      <figure>
        <img src="https://images.bursadabugun.com/editor/haber/09122019/5dee6671d3806c00bc87a48e-5dee673ee041a.jpg"/>
      </figure>
    </article>
  </body>
</html>