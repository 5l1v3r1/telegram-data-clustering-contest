<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/%d7%94%d7%91%d7%95%d7%a7%d7%a8-%d7%91%d7%aa%d7%97%d7%a0%d7%aa-%d7%94%d7%a8%d7%9b%d7%91%d7%aa-%d7%91%d7%90%d7%a9%d7%93%d7%95%d7%93-%d7%91%d7%99%d7%93%d7%95%d7%a7-%d7%91%d7%98%d7%97%d7%95%d7%a0%d7%99-%d7%aa%d7%97%d7%aa-%d7%92%d7%a9%d7%9d-%d7%a9%d7%95%d7%98%d7%a3-423988"/>
    <meta property="og:site_name" content="אשדוד נט"/>
    <meta property="article:published_time" content="2019-12-09T16:01:00+00:00"/>
    <meta property="og:title" content="נוסעי הרכבת עברו בידוק בגשם שוטף - למה לא להתקין סככה?"/>
    <meta property="og:description" content="מדוע לא מתקינים סככה או מגן בכניסה לתחנת הרכבת באשדוד? כך תוהים נוסעי הרכבת שנאלצים כל בוקר לעמוד בתורים ארוכים בשל הבידוק הבטחוני. &quot;הגעתי לרכבת רטובה לחלוטין&quot; סיפרה הנוסעת נטלי לאשדוד נט"/>
  </head>
  <body>
    <article>
      <h1>נוסעי הרכבת עברו בידוק בגשם שוטף - למה לא להתקין סככה?</h1>
      <address><time datetime="2019-12-09T16:01:00+00:00">09 Dec 2019, 16:01</time> by <a rel="author">עופר אשטוקר</a></address>
      <h3>מדוע לא מתקינים סככה או מגן בכניסה לתחנת הרכבת באשדוד? כך תוהים נוסעי הרכבת שנאלצים כל בוקר לעמוד בתורים ארוכים בשל הבידוק הבטחוני. "הגעתי לרכבת רטובה לחלוטין" סיפרה הנוסעת נטלי לאשדוד נט</h3>
      <p>רכבת ישראל משקיעה משאבים רבים בשדרוג המסילות וגם תחנות רכבת חדשות ברחבי הארץ, והנוסעים באשדוד מבקשים שדרוג גם עבור התחנה בעיר.</p>
      <figure>
        <img src="https://www.ashdodnet.com/dyncontent/2019/12/9/8ab772d8-9229-4c11-86dc-8bab7d7c2964.jpg"/>
        <figcaption>צילום: נטלי</figcaption>
      </figure>
      <p>בכל בוקר נאלצים רבים מהם לעמוד בתורים ארוכים של בידוק בטחוני. בקיץ זאת השמש שיוקדת ובחורף זה הגשם שמרטיב אותם לחלוטין.</p>
      <p>הבוקר ירדו כמויות נכבדות של גשם, והנוסעים שעמדו בתור לבידוק הבטחוני הגיעו כשהם רטובים לחלוטין.</p>
      <p>"נכנסתי לרכבת רטובה לחלוטין, ובתוך הרכבת היה <a href="https://www.ashdodnet.com/%d7%90%d7%99%d7%a0%d7%93%d7%a7%d7%a1/%d7%9e%d7%96%d7%92%d7%a0%d7%99%d7%9d-%d7%95%d7%9e%d7%99%d7%96%d7%95%d7%92-%d7%90%d7%95%d7%95%d7%99%d7%a8">מזגן</a> שהקפיא אותי... מתכון בטוח להיות חולים. לא ברור למה לא מתקינים סככה בכניסה, ולמה לא פותחים כניסה שלישית בשעות העומס" אומרת לאשדוד נט הנוסעת נטלי.</p>
      <figure>
        <iframe src="https://www.youtube.com/embed/EffYoD_n8Rs" width="640" height="360" data-service="Youtube" scrolling="no"/>
      </figure>
      <p>ברכבת ישראל אומרים בתגובה לפניית אשדוד נט: "באשדוד פעילות שתי עמדות בשעות הבוקר כמענה לתורים. התחנה מקבלת הרבה נוסעים כתוצאה מהשינויים בקו הנגב המערבי. זה זמני. כמו כן תוך 5 דקות כולם נכנסים לתחנה".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A9%D7%99%D7%A4%D7%95%D7%A6%D7%99%D7%9D-%D7%95%D7%AA%D7%99%D7%A7%D7%95%D7%A0%D7%99%D7%9D/%D7%94%D7%90%D7%97%D7%99%D7%9D-%D7%A7%D7%99%D7%93%D7%A8?utm_content=LinksUnderArticles">רוצים לשפץ את הבית ? לפרטים לחצו כאן</a>
      </p>
    </article>
  </body>
</html>