<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58903-tabletki-yak-ye-v-aptechc-u-kozhnogo-znizhuyut-rizik-smert-vd-raku.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-12-09T16:48:00+00:00"/>
    <meta property="og:title" content="Таблетки, які є в аптечці у кожного, знижують ризик смерті від раку"/>
    <meta property="og:description" content="Пацієнти, які приймають аспірин частіше перемагали пухлини простати, кишківника, шлунку, легенів і яєчників.Прийом аспірину з періодичністю три рази на тиждень збільшує шанси пацієнтів зі злоякісними новоутвореннями на перемогу над підступною хворобою, повідомляє The Daily Mail.Дослідження експертів з National Institutes of Health за участю 140 тисяч американців показало, що ті з них, які дотримувався цього режиму з аспірином, знижували ризик розвитку пухлин простати, кишківника, легенів або яєчників.Кому може допомогти аспірин? Втім, ці переваги стосувалися тільки людей з нормальною вагою. Прийом аспірину не давав додаткових переваг тим, у кого спостерігався дефіцит маси тіла, або його надлишок. Експерти підкреслюють, що необхідно враховувати й інші чинники на зразок того, що люди, які приймають аспірин також в цілому здоровіші. Чому це важливо?Тільки в США до кінця 2019 року рак буде діагностований у 1,8 мільйона громадян. До кінця цього року від пухлин помре 600 тисяч осіб. В Україні щорічно діагностують 135…"/>
  </head>
  <body>
    <article>
      <h1>Таблетки, які є в аптечці у кожного, знижують ризик смерті від раку</h1>
      <address>
        <time datetime="2019-12-09T16:48:00+00:00">09 Dec 2019, 16:48</time>
      </address>
      <p><b>Пацієнти, які приймають аспірин частіше перемагали пухлини простати, кишківника, шлунку, легенів і яєчників.<br/></b><br/>Прийом аспірину з періодичністю три рази на тиждень збільшує шанси пацієнтів зі злоякісними новоутвореннями на перемогу над підступною хворобою, повідомляє The Daily Mail.<br/><br/>Дослідження експертів з National Institutes of Health за участю 140 тисяч американців показало, що ті з них, які дотримувався цього режиму з аспірином, знижували ризик розвитку пухлин простати, кишківника, легенів або яєчників.<br/><br/><b>Кому може допомогти аспірин? <br/></b>Втім, ці переваги стосувалися тільки людей з нормальною вагою. Прийом аспірину не давав додаткових переваг тим, у кого спостерігався дефіцит маси тіла, або його надлишок. Експерти підкреслюють, що необхідно враховувати й інші чинники на зразок того, що люди, які приймають аспірин також в цілому здоровіші. <br/><br/><b>Чому це важливо?<br/></b>Тільки в США до кінця 2019 року рак буде діагностований у 1,8 мільйона громадян. До кінця цього року від пухлин помре 600 тисяч осіб. В Україні щорічно діагностують 135 тисяч нових випадків хвороби та 65 тисяч смертей від онкологічних захворювань.<br/><br/>За останні десятиліття ефективність засобів лікування раку набагато підвищилася, проте найбільш дієві засоби коштують дуже дорого, а часом вони бувають доступні тільки під час клінічних досліджень.<br/><br/>Саме тому лікарі активно закликають людей дотримуватися профілактичних заходів. Необхідно дотримуватися здорового способу життя, відмовитися від куріння і алкоголю, дотримуватися здорового харчування і фізичної активності.<br/><br/>І ось тепер з'явилися докази того, що винайдений ще в 1899 році аспірин теж допомагає в боротьбі з раком шляхом зменшення рівня запалень в організмі. <br/><br/><a href="https://24tv.ua/health/tabletki_yaki_ye_v_aptechtsi_u_kozhnogo_znizhuyut_rizik_smerti_vid_raku_n1244998">Джерело</a><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>