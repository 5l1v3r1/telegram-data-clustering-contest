<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1483549"/>
    <meta property="og:site_name" content="طرفداری"/>
    <meta property="article:published_time" content="2019-12-09T16:13:55+00:00"/>
    <meta property="og:title" content="شفاف سازی در مورد مصاحبه استراماچونی با اسکای اسپورت ایتالیا: استراماچونی: اگر مشکلات حل می‌شد، همین فردا به استقلال برمی‌گشتم"/>
    <meta property="og:description" content="طرفداری- پس از فسخ یک طرفه قرارداد آندره آ استراماچونی با استقلال، سرمربی ایتالیایی به استانبول رفت و از آنجا راهی رم شد. به محض ورود به ایتالیا، استراماچونی مصاحبه ای با اسکای اسپورت ایتالیا داشت. اخیرا مصاحبه آندره آ استراماچونی با استناد به منبع ایتالیایی اف سی اینتر نیوز روی وبسایت طرفداری قرار گرفت."/>
  </head>
  <body>
    <article>
      <h1>شفاف سازی در مورد مصاحبه استراماچونی با اسکای اسپورت ایتالیا: استراماچونی: اگر مشکلات حل می‌شد، همین فردا به استقلال برمی‌گشتم</h1>
      <address><time datetime="2019-12-09T16:13:55+00:00">09 Dec 2019, 16:13</time> by <a rel="author" href="https://www.tarafdari.com/%D9%85%D8%AD%D9%85%D8%AF-%D8%B1%D8%B6%D8%A7%DB%8C%DB%8C/367985" target="_blank">محمد رضایی</a></address>
      <pre>در اصل استراماچونی برای بازگشت به استقلال از یک "جمله شرطی" استفاده کرده است.</pre>
      <p><b><a href="http://www.tarafdari.com/">طرفداری- </a></b>پس از فسخ یک طرفه قرارداد آندره آ استراماچونی با استقلال، سرمربی ایتالیایی به استانبول رفت و از آنجا راهی رم شد. به محض ورود به ایتالیا، استراماچونی مصاحبه ای با اسکای اسپورت ایتالیا داشت. اخیرا مصاحبه آندره آ استراماچونی با استناد به <a href="https://www.fcinternews.it/news/stramaccioni-l-inter-prima-mi-da-grandissima-felicita-col-barca-san-siro-dara-una-marcia-in-piu-325169">منبع ایتالیایی اف سی اینتر نیوز </a>روی وبسایت طرفداری قرار گرفت. اما در اصل بخش پایانی صحبت های آندره آ استراماچونی حاوی یک جمله شرطی بوده است.</p>
      <p>به نقل از <b>وبسایت جانلوکا دی مارتزیو</b> و <b>اسکای اسپورت ایتالیا</b>، آندره آ استراماچونی در واکنش به اینکه به دلیل وجود پیشنهادی بهتر، قرارداد خود با استقلال را فسخ کرده است، گفت:</p>
      <blockquote>متاسفانه مجبور شدم قراردادم را فسخ کنم. برخی نوشتند دلیل کناره گیری من از استقلال، رسیدن پیشنهاد هدایت تیمی در ایتالیا بوده است اما چنین چیزی نیست. اگر شرایط تغییر می کرد و مشکلات حل می شد، همین فردا به استقلال برمی گشتم تا در کنار این هواداران بی نظیر، کار خود را ادامه بدهم.</blockquote>
      <p>مجموعه طرفداری به دلیل اینکه از همان ابتدا مصاحبه استراماچونی را از وبسایت جانلوکا دی مارتزیو و اسکای اسپورت ایتالیا پوشش نداد، از مخاطبان عزیز عذرخواهی می کند. اف سی اینتر نیوز، مصاحبه استراماچونی را زودتر از هر منبع دیگری روی خروجی خود قرار داده بود.</p>
    </article>
  </body>
</html>