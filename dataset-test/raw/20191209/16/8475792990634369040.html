<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/pantade-burkar-med-falska-streckkoder-1"/>
    <meta property="og:site_name" content="SVT Nyheter"/>
    <meta property="article:published_time" content="2019-12-09T16:00:55+00:00"/>
    <meta property="og:title" content="Pantade burkar med falska streckkoder"/>
    <meta property="og:description" content="Två personer åtalas nu för bedrägeri efter att ha pantat importerade burkar som de fäst falska streckkoder på."/>
  </head>
  <body>
    <article>
      <h1>Pantade burkar med falska streckkoder</h1>
      <address><time datetime="2019-12-09T16:00:55+00:00">09 Dec 2019, 16:00</time> by <a rel="author">Anne Torvinen</a></address>
      <p>
        <b>Två personer åtalas nu för bedrägeri efter att ha pantat importerade burkar som de fäst falska streckkoder på.</b>
      </p>
      <p>Vid två tillfällen ska personerna ha manipulerat importerade burkar utan giltig pant genom att klista fast egna streckkoder så att pantmaskinerna trott att det var giltiga burkar. På så sätt har personerna lyckats få två livsmedelsbutiker i Kalmar att betala ut 318 kronor respektive 344 kronor i kontanter.</p>
      <p>Enligt åtalet har detta inträffat i november i Kalmar.</p>
      <p>De åtalas också för förberedelse till bedrägeri eftersom det i deras bil hittades 2600 falska streckkoder.</p>
      <p>Det var väktare som upptäckte männen och lade märke till deras nervösa beteende. Väktaren slog larm till personal i livsmedelsbutiken och när de gick i utrymmet bakom pantmaskinen upptäcktes de påklistrade koderna på aluminiumburkarna.</p>
      <figure>
        <img src="https://www.svtstatic.se/image/wide/992/24779174/1575888304"/>
        <figcaption>I männens bil fanns över 2600 streckkoder.<cite>Foto: Bilder ur polisens förundersökning</cite></figcaption>
      </figure>
    </article>
  </body>
</html>