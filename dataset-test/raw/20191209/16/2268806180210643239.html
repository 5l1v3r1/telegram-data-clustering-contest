<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/napoli/ancheloti-oshte-smyata-che-e-tochniyat-chovek-za-napoli.html"/>
    <meta property="og:site_name" content="Topsport.bg"/>
    <meta property="article:published_time" content="2019-12-09T16:31:07+00:00"/>
    <meta property="og:title" content="Анчелоти още смята, че е точният човек за Наполи"/>
    <meta property="og:description" content="&quot;Евентуалното ни продължаване напред не компенсира това, което като цяло правим от началото на сезона в Серия &quot;А&quot;"/>
  </head>
  <body>
    <article>
      <h1>Анчелоти още смята, че е точният човек за Наполи</h1>
      <address>
        <time datetime="2019-12-09T16:31:07+00:00">09 Dec 2019, 16:31</time>
      </address>
      <p>Треньорът на Наполи Карло Анчелоти продължава да е на мнение, че той е човекът, който трябва да води отбора. Медиите в Италия са на мнение, че специалистът ще бъде заменен от Дженаро Гатузо. </p>
      <p>"Ако не смятах, че аз съм най-удачният човек, който да може да се справи със ситуацията в клуба, нямаше да съм тук. Евентуалното ни продължаване напред не компенсира това, което като цяло правим от началото на сезона в Серия "А". </p>
      <p>Самият аз трябва да продължа да си върша работата и да не мисля толкова за това какво съм постигнал преди, а какви са резултатите ми сега. Никога не съм искал от футболистите да играят само за мен. Ако са го сторили, то това не е хубаво. Като цяло в момента отборът не е освободен психически, защото момчетата мислят за това какво не са направили", заяви Анчелоти.</p>
    </article>
  </body>
</html>