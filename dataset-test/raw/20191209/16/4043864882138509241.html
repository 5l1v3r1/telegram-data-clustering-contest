<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/12/9/7234330/"/>
    <meta property="og:site_name" content="Українська правда"/>
    <meta property="article:published_time" content="2019-12-09T16:52:44+00:00"/>
    <meta property="og:title" content="Гончарук планує виміряти якість Інтернету в усіх соцоб'єктах"/>
    <meta property="og:description" content="Прем’єр-міністр Олексій Гончарук каже, що його уряд вже до кінця поточного року знатиме про якість інтернету в усіх соціальних об’єктах."/>
  </head>
  <body>
    <article>
      <h1>Гончарук планує виміряти якість Інтернету в усіх соцоб'єктах</h1>
      <address>
        <time datetime="2019-12-09T16:52:44+00:00">09 Dec 2019, 16:52</time>
      </address>
      <p>Прем'єр-міністр Олексій Гончарук каже, що його уряд вже до кінця поточного року знатиме про якість інтернету в усіх соціальних об’єктах.</p>
      <p><b>Джерело:</b> пост очільника "уряду технократів" у <a href="https://www.facebook.com/PMHoncharuk/photos/a.122337865812800/160008808712372/?type=3&amp;theater">Facebook</a></p>
      <p><b>Пряма мова:</b> "У співпраці з усіма міністерствами та іншими органами виконавчої влади Мінцифра активно збирає інформацію на власному офіційному <a href="https://thedigital.gov.ua/">веб-сайті</a>. Кожне відомство направляє лист-інструкцію до установи, що знаходиться в його підпорядкуванні.</p>
      <p>Більше того, ще раніше у Мінцифри запустили <a href="https://broadband.gov.ua/">онлайн-сервіс</a>, що дозволяє абсолютно всім громадянам країни залишити відгук про наявне підключення до інтернету чи то у школах, чи то в себе вдома. Швидкість з‘єднання визначається автоматично, достатньо лише зайти на сайт і пройти експрес-тест зі свого комп’ютера чи смартфона".</p>
      <p><b>Деталі:</b> Гончарук зазначає, що уряд уже має офіційну статистику щодо підключення до інтернету українських шкіл. На черзі – дитсадки, бібліотеки, лікарні, ЦНАПи, музеї та інші об’єкти. За його словами, це дозволить ефективно використати бюджетні кошти на підключення до широкосмугового доступу важливих соціальних об’єктів.</p>
      <p><b>Чому це важливо:</b> На думку Гончарука, сучасний і швидкісний інтернет у лікарнях, закладах освіти чи надання послуг дозволить українцям отримувати більш якісні послуги, а громадянам – не втрачати зв’язок із державою та один з одним.</p>
      <p>
        <b>Читайте також: <i><a href="https://www.epravda.com.ua/publications/2019/09/30/652085/">Сервіс без чиновників. Як буде виглядати і працювати "держава в смартфоні" Зеленського</a></i></b>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/12/9/7234293/"/>
        <a href="https://www.pravda.com.ua/news/2019/12/6/7234056/"/>
        <a href="https://www.pravda.com.ua/news/2019/12/5/7233980/"/>
      </related>
    </article>
  </body>
</html>