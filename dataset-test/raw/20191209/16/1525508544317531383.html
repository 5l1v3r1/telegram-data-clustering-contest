<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4793539/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B1%D8%A7-%D8%A7%D8%B2-%D8%A7%D8%B3%D8%AA%D9%82%D9%84%D8%A7%D9%84-%D9%81%D8%B1%D8%A7%D8%B1%DB%8C-%D8%AF%D8%A7%D8%AF%D9%86%D8%AF-%D9%81%D8%A7%D8%AC%D8%B9%D9%87-%D8%A7%D8%B2-%D8%A7%D9%88%D9%84-%D9%84%DB%8C%DA%AF-%D8%B1%D8%AE-%D8%AF%D8%A7%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-12-09T16:50:09+00:00"/>
    <meta property="og:title" content="علی کریمی: استراماچونی را از استقلال فراری دادند/ فاجعه از اول لیگ رخ داد"/>
    <meta property="og:description" content="هافبک تیم استقلال گفت: مشکلات استراماچونی فقط مالی نبود بلکه بی اهمیتی به او بود."/>
  </head>
  <body>
    <article>
      <h1>علی کریمی: استراماچونی را از استقلال فراری دادند/ فاجعه از اول لیگ رخ داد</h1>
      <address>
        <time datetime="2019-12-09T16:50:09+00:00">09 Dec 2019, 16:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، علی کریمی  پس از تساوی ۲ بر ۲ تیمش برابر پیکان تهران گفت: متاسفانه فاجعه از اول لیگ برای ما رخ داد. در ابتدای فصل عده ای بدنبال این بودند که من، روزبه چشمی و چند بازیکن دیگر با استقلال قرارداد نبندیم اما به هدفشان نرسیدند.</p>
      <p>وی افزود: متاسفانه اتفاقات زیادی رخ داد تا شرایط استقلال روز به روز بدتر شود. ما در هفته های گذشته نتایج قابل قبولی کسب کردیم اما برخی نمی خواستند که استقلال موفق باشد و به اهدافشمان هم تا حدودی دست پیدا کردند.</p>
      <p>هافبک تیم استقلال  تصریح کرد: ما از ابتدای فصل تاکنون ضربه های زیادی خوردیم. توپ به دست بازیکن پیکان خورد اما داور به راحتی از این صحنه گذشت. متاسفانه از ابتدای فصل تا امروز هر هفته این اتفاق برای ما افتاده و ما نتوانستیم با این مقوله کنار بیاییم.</p>
      <p>وی در پاسخ به این پرسش که گفته می‌شود مجیدی سرمربی آینده استقلال خواهد بود گفت: من از این موضوع بی خبرم.</p>
      <p>کریمی در پاسخ به این پرسش که جلسه دیشب شما با مدیران باشگاه به کجا انجامید ادامه داد: این یک مسئله خصوصی است و من نمی خواهم در این مورد صحبت کنم.</p>
      <p>وی گفت: برخی استراماچونی را از استقلال فراری دادند و متاسفانه نگذاشتند مربی ای که خوب بود به کارش در استقلال ادامه دهد.</p>
    </article>
  </body>
</html>