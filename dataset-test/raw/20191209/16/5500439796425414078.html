<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/23011/starejsi-decki-ok-radenci-so-se-uvrstili-v-1-ligo.html"/>
    <meta property="og:site_name" content="Prlekija on net"/>
    <meta property="article:published_time" content="2019-12-09T16:31:00+00:00"/>
    <meta property="og:title" content="Starejši dečki OK Radenci so se uvrstili v 1. ligo"/>
    <meta property="og:description" content="Ekipa starejših dečkov OK Radenci je v soboto odigrala turnir v Murski Soboti. Fantje so najprej brez težav premagali Panvito Pomgrad, v drugi tekmi pa dobro konkurirali favoriziranemu Calcitu, a na koncu vseeno priznali premoč Kamničanom.Z eno zmago so si dečki že priigrali 2. mesto v svoji skupini in se uvrstili ..."/>
  </head>
  <body>
    <article>
      <h1>Starejši dečki OK Radenci so se uvrstili v 1. ligo</h1>
      <h2>Člani pa so prišli že do 9. zmage v letošnji sezoni in se povzpeli na vrh druge lige</h2>
      <address><time datetime="2019-12-09T16:31:00+00:00">09 Dec 2019, 16:31</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_12/starejsi-decki-ok-radenci-so-se-uvrstili-v-1-ligo_18910866156.jpg"/>
        <figcaption>Starejši dečki OK Radenci</figcaption>
      </figure>
      <p>Ekipa starejših dečkov OK Radenci je v soboto odigrala turnir v Murski Soboti. Fantje so najprej brez težav premagali Panvito Pomgrad, v drugi tekmi pa dobro konkurirali favoriziranemu Calcitu, a na koncu vseeno priznali premoč Kamničanom.</p>
      <p>Z eno zmago so si dečki že priigrali 2. mesto v svoji skupini in se uvrstili v 1. A ligo, kjer bo nastopalo 8 najboljših ekip v Sloveniji, kar so si nedvomno zaslužili s svojimi igrami.</p>
      <p>Radenci : Panvita Pomgrad 2:0 (25:20, 25:19)<br/>Radenci : Calcit Volley 0:2 (21:25, 11:25)</p>
      <h3>Z zmago na vrh druge lige</h3>
      <p>Člani pa so v Žirovnici prišli že do 9. zmage v letošnji sezoni. Gorenjce so premagali z rezultatom 0:3 (22:25, 19:25, 22:25) in se povzpeli na sam vrh 2. lige.</p>
      <p>Točke za Radence so dosegli: Horvat T. 24, Pelemiš 11, Bertalanič 5, Ajlec 5, Horvat P. 2, Ratkai 1, Banič 1, Krajcar 1</p>
    </article>
  </body>
</html>