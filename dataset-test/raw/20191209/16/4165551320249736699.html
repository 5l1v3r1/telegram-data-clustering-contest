<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/12/09/2727782/100-godishna-dama-poluchi-buket-i-podaratsi-ot-kmeta-na-burgas-dimitar-nikolov-po-sluchay-yubileya-y.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-12-09T16:52:00+00:00"/>
    <meta property="og:title" content="100-годишна дама получи букет и подаръци от кмета на Бургас Димитър Николов по случай юбилея й"/>
    <meta property="og:description" content="Бургас. 100-годишна дама получи букет и подаръци от кмета на Бургас Димитър Николов по случай юбилея й. Това съобщиха от пресцентъра на Община Бургас. &quot;Любовта към хората и работата са двете неща, които ме съхраниха в житейските бури и предизвикателства през годините&quot;, сподели навръх юбилея си усмихнатата столетница Руса Михалева. Бургазлийката отбеляза своя рожден ден в комп"/>
  </head>
  <body>
    <article>
      <h1>100-годишна дама получи букет и подаръци от кмета на Бургас Димитър Николов по случай юбилея й</h1>
      <address><time datetime="2019-12-09T16:52:00+00:00">09 Dec 2019, 16:52</time> by <a rel="author">Агенция "Фокус"</a></address>
      <p><b><i>Бургас. </i></b>100-годишна дама получи букет и подаръци от кмета на Бургас Димитър Николов по случай юбилея й. Това съобщиха от пресцентъра на <b>Община Бургас</b>. "Любовта към хората и работата са двете неща, които ме съхраниха в житейските бури и предизвикателства през годините", сподели навръх юбилея си усмихнатата столетница Руса Михалева. Бургазлийката отбеляза своя рожден ден в компанията на своите деца, внуци, правнуци и роднини.<br/><br/>Харизматичната 100-годишна дама получи букет и подаръци от кмета на Бургас Димитър Николов. Сред тях бе икона на Св. Николай Чудотворец, която баба Руса обеща да постави до леглото си.<br/><br/>Въпреки сериозната си възраст, 100-годишната бургазлийка сподели, че се интересува от всички новини, свързани с града и много се радва на активното му развитие.</p>
    </article>
  </body>
</html>