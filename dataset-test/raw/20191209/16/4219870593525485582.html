<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novosti.rs/vesti/naslovna/drustvo/aktuelno.290.html:835047-Direktor-bolnice-u-Kosovskoj-Mitrovici-Zdravstveno-stanje-Silvane-Arsovic-bolje"/>
    <meta property="og:site_name" content="Вечерње новости"/>
    <meta property="article:published_time" content="2019-12-09T16:13:00+00:00"/>
    <meta property="og:title" content="Direktor bolnice u Kosovskoj Mitrovici: Zdravstveno stanje Silvane Arsović bolje"/>
    <meta property="og:description" content="Posle nekoliko dana boravka u bolnici, u koronarnoj jedinici internog odeljenja, zdravlje Silvane Arsović je stabilizovano"/>
  </head>
  <body>
    <article>
      <h1>Direktor bolnice u Kosovskoj Mitrovici: Zdravstveno stanje Silvane Arsović bolje</h1>
      <address><time datetime="2019-12-09T16:13:00+00:00">09 Dec 2019, 16:13</time> by <a rel="author">Tanjug</a></address>
      <p>
        <b>Posle nekoliko dana boravka u bolnici, u koronarnoj jedinici internog odeljenja, zdravlje Silvane Arsović je stabilizovano</b>
      </p>
      <p>Posle nekoliko dana boravka u bolnici, u koronarnoj jedinici internog odeljenja, zdravlje Silvane Arsović je stabilizovano i ona je u ovom trenutku u znatno boljem opštem stanju, izjavio je danas direktor Zdravstvenog centra u Severnoj Mitrovici doktor Milan Ivanović.</p>
      <p>"Pacijentkinja će još neko vreme ostati na lečenju u našoj bolnici, dugo je pod stresom koji je uticao na pogoršanje njenog zdravstvenog stanja", rekao je Ivanović za Kosovo Onlajn i objasnio da je ona bila uznemirena, imala je visok pritisak i glavobolju.</p>
      <p>Prema njegovim rečima, svi parametri su sada stabilniji i bolji.</p>
      <p>Zbog pogoršanog zdravstvenog stanja i povišenog krvnog pritiska 3. decembra, u koronarnu jedinicu internog odeljenja Zdravstvenog centra u Severnoj Mitrovici, primljena je na bolničko lečenje Silvana Arsović, protiv koje je kosovsko Specijalno tužilaštvo podiglo optužnicu za umešanost u ubistvo lidera Građanske inicijative SDP Olivera Ivanovića.</p>
      <related>
        <h4>Srodne vesti</h4>
        <a href="https://www.novosti.rs/vesti/naslovna/drustvo/aktuelno.290.html:834371-Nisam-odgovorna-dovoljno-sam-patila-Silvana-Arsovic-za-Novosti-o-optuzbi-da-je-umesana-u-ubistvo-Olivera-Ivanovica"/>
        <a href="https://www.novosti.rs/vesti/naslovna/politika/aktuelno.289.html:834133-Pojavila-se-lazna-vest-o-smrti-saradnice-Olivera-Ivanovica-Lekar-otkrio-u-kom-je-stanju-Silvana-Arsovic"/>
        <a href="https://www.novosti.rs/vesti/naslovna/politika/aktuelno.289.html:833982-Silvana-se-jos-nije-oporavila-od-soka-kad-je-videla-mrtvog-Olivera-a-sad-je-sumnjice-za-ubistvo-Ksenija-Bozovic-o-torturi-pristinskih-vlasti"/>
      </related>
    </article>
  </body>
</html>