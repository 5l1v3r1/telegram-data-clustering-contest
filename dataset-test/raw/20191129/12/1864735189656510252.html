<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/uccide-la-moglie-chieti-1.4912135"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-29T12:22:19+00:00"/>
    <meta property="og:title" content="Chieti, uccide la moglie in strada al culmine di una lite"/>
    <meta property="og:description" content="L'uomo è stato fermato in tarda mattinata dai carabinieri: avrebbe colpito a morte la donna con una pietra o un bastone, poi ha chiamato il 118"/>
  </head>
  <body>
    <article>
      <h1>Chieti, uccide la moglie in strada al culmine di una lite</h1>
      <h2>L'uomo è stato fermato in tarda mattinata dai carabinieri: avrebbe colpito a morte la donna con una pietra o un bastone, poi ha chiamato il 118</h2>
      <address><time datetime="2019-11-29T12:22:19+00:00">29 Nov 2019, 12:22</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4912166.1575030140!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Ambulanza (foto d'archivio)</figcaption>
      </figure>
      <p>Chieti, 29 novembre 2019 - A Torino di Sangro, in provincia di Chieti, un uomo avrebbe <b>ucciso la moglie -</b> sembra al culmine di una lite - ed è stato fermato in tarda mattinata. Marito e moglie erano in auto quando è cominciata la <b>lite</b>, lungo una strada di campagna che dalla loro casa conduce al paese, poco distante. In base a una prima ricostruzione dei fatti, la macchina si è fermata, la donna, <b>Luisa Ciarelli, 65 anni, sarebbe scesa per fuggire</b>, ma il marito,<b> Domenico Giannicchi, 67enne</b>, l'avrebbe rincorsa, per poi colpirla ripetutamente con una grossa pietra o un bastone, fino a lasciarla esanime tra gli alberi.</p>
      <p>Quando lui si è reso conto di quello che aveva fatto ha chiamato il 118, dicendo di avere colpito la moglie; sono arrivati i carabinieri della locale stazione coordinati dal comandante, luogotenente Michele Cefaratti, al quale l'uomo ha sommariamente riferito l'accaduto, prima di essere accompagnato in caserma dove è attualmente in custodia. Fra i primi a giungere sul posto il sindaco di Torino di Sangro, Nino Di Fonso, "Siamo sgomenti", ha detto. "Stiamo raccogliendo elementi utili per ricostruire la vicenda - dice il comandante della Compagnia di Ortona ( Chieti), Roberto Ragucci - in attesa dell'arrivo del medico legale anche per capire la dinamica dell'omicidio». Le indagini sono coordinate da Gabriella De Lucia, sostituto procuratore della Repubblica presso il Tribunale di Vasto ( Chieti). Per i rilievi scientifici e per capire quale oggetto sia stato usato come<b> arma</b> sono al lavoro i Carabinieri del Ris.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilgiorno.it/brescia/cronaca/azzano-mella-morti-1.4911785"/>
      </related>
    </article>
  </body>
</html>