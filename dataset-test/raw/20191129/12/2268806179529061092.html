<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/tennis/rafael-nadal-daniil-medvedev-i-key-nishikori-shte-si-osporvat-titlata-v-barselona-prez-april.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T12:04:35+00:00"/>
    <meta property="og:title" content="Рафаел Надал, Даниил Медведев и Кей Нишикори ще си оспорват титлата в Барселона през април"/>
    <meta property="og:description" content="&quot;Матадора&quot; е 11-кратен шампион в каталунската столица"/>
  </head>
  <body>
    <article>
      <h1>Рафаел Надал, Даниил Медведев и Кей Нишикори ще си оспорват титлата в Барселона през април</h1>
      <address>
        <time datetime="2019-11-29T12:04:35+00:00">29 Nov 2019, 12:04</time>
      </address>
      <p>Tурнирът на клей от ATP 500 в Барселона е един от любимите на световния №1 Рафаел Надал. Той има 11 титли от 15 участия в каталунската столица и Централния корт е кръстен на негово име.</p>
      <p>Надал ще гони нов трофей през април догодина. Компания ще му правят: руската звезда Данийл Медведев и най-добрият азиатски тенисист Кей Нишикори, които вече са заявили своето участие.</p>
      <p>Тази година Надал се размина с четвърти пореден триумф, след като беше победен на полуфиналите от Доминик Тийм. За Медведев, който отстъпи на финала пред Тийм, това ще бъде второ участие в турнира, а за Нишикори - девето. Японецът е двукратен шампион в надпреварата.</p>
      <p>Турнирът в Барселона се провежда непосредствено след първия за сезона "Мастърс" 1000 на клей в Монте Карло, като българинът Григор Димитров е редовен участник в него.</p>
    </article>
  </body>
</html>