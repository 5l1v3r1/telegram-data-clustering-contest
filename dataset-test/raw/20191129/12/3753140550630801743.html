<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/reytyng_zelenskogo_padaye_cherez_azartni_igry_zmi"/>
    <meta property="og:site_name" content="espreso.tv"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Рейтинг Зеленського падає через азартні ігри, - ЗМІ"/>
    <meta property="og:description" content="Істотне зниження рівня довіри до нинішньої влади зафіксували Фонд &quot;Демократичні ініціативи&quot; імені Ілька Кучеріва та Київський міжнародний інститут соціології. Дані соцопитування Демініціатив і КМІС публікує Delo.ua"/>
  </head>
  <body>
    <article>
      <h1>Рейтинг Зеленського падає через азартні ігри, - ЗМІ</h1>
      <address>
        <time datetime="2019-11-29T12:00:00+00:00">29 Nov 2019, 12:00</time>
      </address>
      <p>Істотне зниження рівня довіри до нинішньої влади зафіксували Фонд "Демократичні ініціативи" імені Ілька Кучеріва та Київський міжнародний інститут соціології. Дані соцопитування Демініціатив і КМІС публікує Delo.ua</p>
      <p>Згідно з даними дослідження, на зниження рейтингу вплинули ініціативи Володимира Зеленського легалізувати ринок азартних ігор і ввести ринок земель сільськогосподарського призначення.</p>
      <figure>
        <img src="https://static.espreso.tv/uploads/article/2695419/images/im-IMG_2661.jpg"/>
      </figure>
      <p>"Згідно з даними опитування, більшість українців проти азартних ігор - 49,3%, за - 37,6%. Проте влада з ініціативи Зеленського все одно намагається прийняти відповідний закон. Стосовно ринку землі думку громадян України було відомо і раніше, але тепер дослідження виявило реальний рівень неприйняття продажу землі сільгосппризначення - 57,9% проти", - пише видання.</p>
      <p>На даний момент законопроект про ринок землі вже пройшов перше читання в парламенті. Законопроект про легалізацію грального бізнесу ще навіть не виносився до сесійної зали, але при цьому вплив очікуваної легалізації азартних ігор вже завдає істотної шкоди рейтингу влади.</p>
      <p>Нагадаємо, ще одне соцдослідження, яке було проведене групою Рейтинг, показало, що <a href="https://podrobnosti.ua/2327865-pochti-60-ukraintsev-kategoricheski-protiv-legalizatsii-igornogo-biznesa-opros.html">проти легалізації ринку грального бізнесу</a> виступають майже 60% українців.</p>
    </article>
  </body>
</html>