<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/29/funghi-velenosi-a-sassari-e-alghero-tre-intossicati-136-958681.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T12:50:28+00:00"/>
    <meta property="og:title" content="Funghi velenosi a Sassari e Alghero, tre intossicati"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">al pronto soccorso</h6>
      <h1>Funghi velenosi a Sassari e Alghero, tre intossicati</h1>
      <h2>Dopo averli mangiati i tre sono stati colpiti da dissenteria, vomito e dolori addominali</h2>
      <address>
        <time datetime="2019-11-29T12:50:28+00:00">29 Nov 2019, 12:50</time>
      </address>
      <p>Dissenteria, vomito e dolori addominali dopo aver mangiato funghi velenosi.</p>
      <p>Vittime tre persone, colpite da sindrome gastroenterica e soccorse a Sassari e Alghero.</p>
      <p>Per le dovute verifiche sono intervenuti, su richiesta del personale medico dell'ospedale Civile di Alghero e del Santissima Annunziata, gli operatori dell'Ispettorato Micologico della Assl Sassari: in tutti e tre i casi i funghi sono risultati specie appartenenti al gruppo "Agaricus Xanthodermus", dei prataioli tossici, facilmente confondibili con i prataioli commestibili.</p>
      <p>Per prevenire il rischio di intossicazioni la Assl di Sassari ha invitato i raccoglitori a recarsi nelle sedi dell'Ispettorato Micologico, a Sassari e Ozieri: la consulenza sui funghi è gratuita e il servizio è reso a tutti gli utenti, indipendentemente dal luogo di residenza o dalla località di raccolta.</p>
      <p>(Unioneonline/D)</p>
    </article>
  </body>
</html>