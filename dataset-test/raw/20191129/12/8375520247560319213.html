<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/virobniki-odyagu-hochut-skasuvati-chornu-pyatnicyu-643359.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T12:50:17+00:00"/>
    <meta property="og:title" content="Виробники одягу хочуть скасувати Чорну п'ятницю"/>
    <meta property="og:description" content="Чому Чорну п'ятницю хочу зробити зеленою"/>
  </head>
  <body>
    <article>
      <h1>Виробники одягу хочуть скасувати Чорну п'ятницю</h1>
      <address>
        <time datetime="2019-11-29T12:50:17+00:00">29 Nov 2019, 12:50</time>
      </address>
      <h4>Чому Чорну п'ятницю хочу зробити зеленою</h4>
      <p>Більш ніж 300 брендів одягу виступили з ініціативою відмовитись від масових закупівель у Чорну п'ятницю.</p>
      <p>Головна причина такого кроку - захист довкілля. Вони організували кампанію «Зробимо п'ятницю знову зеленою», в межах якої пояснюють, що знижки та акції спонукають людей купувати речі, які їм не потрібні.</p>
      <p>Натомість вони пропонують людям присвятити 29 листопада цього року перегляду речей у своїх шафах: подивитися, який одяг вони можуть полагодити, продати або віддати на переробку.</p>
      <p>Консорціум підприємств роздрібної торгівлі Великої Британії (BRC) не погоджується з такою позицією. Там вважають, що Чорна п'ятниця дає змогу купувати товари, які інакше люди не могли б собі дозволити.</p>
      <p>Команда активістів складається переважно з французьких брендів. Головний ініціатор - Ніколас Рор, один із засновників Faguo - компанії з виробництва одягу. «Сучасний процес споживання - дуже спотворений. Люди купують не тому, що їм це потрібно, а тому що підпадають під вплив і маніпуляції. Ми ж хочемо, щоб вони зосередились на тому, що вже мають у своїх шафах, і купували лише те, що дійсно необхідно».</p>
      <p>Як відомо, остання п'ятниця листопада в усьому світі - день неймовірних акцій та знижок на всі товари. Розпродаж зазвичай триває 24 години. Сама ідея зародилася в США. В американському бухобліку прибуток позначають чорним кольором, а збиток - червоним. Чорна п'ятниця – «прибуткова п'ятниця», тому й отримала таку назву. Адже лише в дні розпродажу магазини заробляють більше грошей, ніж їм доводиться витрачати.</p>
      <footer>Джерело: <a href="https://www.bbc.com/ukrainian">ВВС Україна</a></footer>
      <related>
        <a href="https://glavcom.ua/news/eksperti-dali-poradi-yak-ne-stati-zhertvoyu-shahraystva-pid-chas-chornoji-pyatnici-643352.html"/>
      </related>
    </article>
  </body>
</html>