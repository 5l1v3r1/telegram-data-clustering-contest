<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7967950/"/>
    <meta property="og:site_name" content="Sanook"/>
    <meta property="article:published_time" content="2019-11-29T12:26:37+00:00"/>
    <meta property="og:title" content="&quot;ฮ่องกงแอร์ไลน์&quot; อ่วมหนัก เลื่อนจ่ายเงินเดือนพนักงาน หลังเจอพิษประท้วง"/>
    <meta property="og:description" content="ฮ่องกงแอร์ไลน์ สายการบินต้นทุนต่ำของฮ่องกงประกาศ เลื่อนการจ่ายเงินเดือนพนักงานบางส่วนช้ากว่ากำหนด เนื่องจากบริษัทได้รับผลกระทบอย่างรุนแรงจากการท่องเที่ยวที่ซบเซา จากการประท้วงที่ดำเนินมานานเกือบ 6 เดือน โดยเงินเดือนของเดือนพฤศจิกายนจะเลื่อนออกในวันที่ 6 ธันวาคม"/>
  </head>
  <body>
    <article>
      <h1>"ฮ่องกงแอร์ไลน์" อ่วมหนัก เลื่อนจ่ายเงินเดือนพนักงาน หลังเจอพิษประท้วง</h1>
      <address>
        <time datetime="2019-11-29T12:26:37+00:00">29 Nov 2019, 12:26</time>
      </address>
      <p><b>ฮ่องกงแอร์ไลน์</b> สายการบินต้นทุนต่ำของฮ่องกงประกาศ เลื่อนการจ่ายเงินเดือนพนักงานบางส่วนช้ากว่ากำหนด เนื่องจากบริษัทได้รับผลกระทบอย่างรุนแรงจากการท่องเที่ยวที่ซบเซา จากการประท้วงที่ดำเนินมานานเกือบ 6 เดือน โดยเงินเดือนของเดือนพฤศจิกายนจะเลื่อนออกในวันที่ 6 ธันวาคม</p>
      <p>สำหรับ ฮ่องกงแอร์ไลน์ เป็นหนึ่งในบริษัทในเครือ HNA Group ที่กำลังประสบปัญหาและหาทางลดภาระหนี้ โดยก่อนหน้านี้ <b>HNA Group</b> เพิ่งขาย <b>HK Express</b> สายการบินต้นทุนต่ำอีกสายการบินหนึ่งให้แก่<b>สายการบินคาเธย์แปซิฟิค</b> เพื่อลดต้นทุน โดยต้นเดือนที่ผ่านมาสำนักงานเคหะและการขนส่งฮ่องกง เพิ่งมีคำสั่งให้ฮ่องกงแอร์ไลน์ แก้ไขสถานการณ์ทางการเงิน</p>
      <p>ทั้งนี้ อุตสาหกรรมการท่องเที่ยวของฮ่องกงได้รับผลกระทบหนักจากการประท้วง โดยจำนวนนักท่องเที่ยวตกไปถึงครึ่ง และเป็นอีกปัจจัยที่ส่งผลกระทบต่อเศรษฐกิจที่ถูกกดดันอยู่แล้วจากสงครามการค้าจีน-สหรัฐ</p>
    </article>
  </body>
</html>