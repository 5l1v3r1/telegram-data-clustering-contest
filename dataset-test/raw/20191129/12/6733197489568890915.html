<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/silny-vw-t-cross-ma-ceske-ceny-150-benzinovych-koni-stoji-stejne-jako-115-naftovych"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Silný VW T-Cross má české ceny. 150 benzinových koní stojí stejně jako 115 naftových"/>
    <meta property="og:description" content="Příplatek za nejvýkonnější motor není kdovíjak vysoký. Stále máte přitom na výběr ze dvou úrovní výbavy."/>
  </head>
  <body>
    <article>
      <h1>Silný VW T-Cross má české ceny. 150 benzinových koní stojí stejně jako 115 naftových</h1>
      <h2>Příplatek za nejvýkonnější motor není kdovíjak vysoký. Stále máte přitom na výběr ze dvou úrovní výbavy.</h2>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">Daniel Fuglevič</a></address>
      <p>Volkswagen drží slib a zveřejňuje cenovky nové motorizace v nabídce modelu T-Cross. Vrcholem je tak nyní známý <b>čtyřválec 1.5 TSI</b> o výkonu <b>110 kW (150 koní)</b> a točivém momentu <b>250 N.m</b>, který je výhradně spojen se sedmistupňovým automatem DSG. Motor doplňuje dosavadní tříválce 1.0 TSI (70 a 85 kW) a naftový čtyřválec 1.6 TDI (70 kW). Viz kompletní tabulka níže.</p>
      <related>
        <a href="https://www.autorevue.cz/vw-t-roc-r-ukazuje-ceskou-cenu-je-o-dost-levnejsi-nez-golf-r-i-ateca-cupra"/>
      </related>
      <p>S tímto motorem bude T-Cross rovněž nejsvižnější verzí se zrychlením na stovku za 8,5 sekundy a maximální rychlostí 200 km/h. Deklarovaná kombinovaná spotřeba by se měla pohybovat okolo 5,2 l/100 km. Stejně jako u dosud nejsilnější „litrovky“ spoléhá crossover na kotoučové brzdy vzadu. Pohon pouze předních kol zůstává, čtyřkolka pro městské crossovery koncernu VW v plánu nikdy nebyla.</p>
      <p>Úrovně výbavy zůstávají u T-Crossu s novou motorizací identické. Cena u <b>nižší výbavy Life</b> začíná na <b>544.900 Kč</b> a standardně čekejte manuální klimatizaci, dešťový senzor, systém pro udržování vozu v jízdním pruhu, sledování únavy řidiče, krizové brzdění s detekcí chodců, sledování mrtvého úhlu, kožený multifunkční volant, 16palcová litá kola, šest airbagů, infotainment s 6,5palcovým displejem, elektrické ovládání oken, elektricky nastavitelná a vyhřívaná vnější zrcátka, vnitřní zrcátko s automatickou clonou či přední halogenové světlomety.</p>
      <related>
        <a href="https://www.autorevue.cz/seat-tarraco-uz-dostava-k-motoru-15-tsi-i-automat-dsg-cekejte-priplatek-50-tisic"/>
      </related>
      <p><b>Vyšší výbava Style</b> začíná s motorem 1.5 TSI na ceně <b>586.900 Kč</b> a již má standardně také adaptivní tempomat s funkcí Stop&amp;Go, zadní parkovací kameru, automatickou dvouzónovou klimatizaci, 17palcová litá kola, infotainment s 8palcovým displejem, LED přední světlomety nebo ambientní osvětlení interiéru.</p>
      <table>
        <tr>
          <th colspan="5">Volkswagen T-Cross – technické údaje a české ceny</th>
        </tr>
        <tr>
          <td>
            <b>Motor</b>
          </td>
          <td align="center">
            <b>1.0 TSI </b>
          </td>
          <td align="center">
            <b>1.0 TSI </b>
          </td>
          <td align="center">
            <b>1.5 TSI</b>
          </td>
          <td align="center">
            <b>1.6 TDI</b>
          </td>
        </tr>
        <tr>
          <td>
            <b>Zdvihový objem [cm<sup>3</sup>]</b>
          </td>
          <td align="center">999</td>
          <td align="center">999</td>
          <td align="center">1498</td>
          <td align="center">1598</td>
        </tr>
        <tr>
          <td>
            <b>Válce/ventily</b>
          </td>
          <td align="center">3/4</td>
          <td align="center">3/4</td>
          <td align="center">4/4</td>
          <td align="center">4/4</td>
        </tr>
        <tr>
          <td>
            <b>Největší výkon [kW/min]</b>
          </td>
          <td align="center"> 70</td>
          <td align="center">85</td>
          <td align="center"> 110</td>
          <td align="center">70</td>
        </tr>
        <tr>
          <td>
            <b>Točivý moment [N.m/min]</b>
          </td>
          <td align="center">175/2000-<br/>3500</td>
          <td align="center"> 200/2000-3500</td>
          <td align="center">250/1500-3500</td>
          <td align="center"> 250/1500-2500</td>
        </tr>
        <tr>
          <td>
            <b>Převodovka</b>
          </td>
          <td align="center">5M</td>
          <td align="center">6M(7A)</td>
          <td align="center">7A</td>
          <td align="center">5M(7A)</td>
        </tr>
        <tr>
          <td>
            <b>Max. rychlost [km/h]</b>
          </td>
          <td align="center">180</td>
          <td align="center">193(193)</td>
          <td align="center">200</td>
          <td align="center">180(180)</td>
        </tr>
        <tr>
          <td>
            <b>Zrychlení 0-100 km/h [s]</b>
          </td>
          <td align="center"> 11,5</td>
          <td align="center">10,2(10,2)</td>
          <td align="center">8,5</td>
          <td align="center"> 11,9(12,5)</td>
        </tr>
        <tr>
          <td>
            <b>Pohotovostní hmotnost [kg]</b>
          </td>
          <td align="center">1245</td>
          <td align="center">1255<br/>(1275)</td>
          <td align="center"> 1330</td>
          <td align="center">1365<br/>(1385)</td>
        </tr>
        <tr>
          <td>
            <b>Spotřeba paliva [l/100 km]</b>
          </td>
          <td align="center"> 5,1</td>
          <td align="center">5,1-5,2<br/>(5,0-5,1)</td>
          <td align="center">5,2-5,3</td>
          <td align="center">4,2-4,3<br/>(4,2-4,3)</td>
        </tr>
        <tr>
          <td>
            <b>Cena Life [Kč]</b>
          </td>
          <td align="center">
            <b>445.900</b>
          </td>
          <td align="center">
            <b>465.900<br/>(506.900)</b>
          </td>
          <td align="center">
            <b>544.900</b>
          </td>
          <td align="center">
            <b>502.900<br/>(543.900)</b>
          </td>
        </tr>
        <tr>
          <td>
            <b>Cena Style [Kč]</b>
          </td>
          <td align="center">
            <b>-</b>
          </td>
          <td align="center">
            <b>507.900<br/>(548.900)</b>
          </td>
          <td align="center">
            <b>586.900</b>
          </td>
          <td align="center">
            <b>544.900<br/>(585.900)</b>
          </td>
        </tr>
        <tr>
          <td colspan="5">
            <i>Údaje v závorkách platí pro automatickou převodovku.</i>
          </td>
        </tr>
      </table>
      <h3>
        <a href="https://www.autorevue.cz/volkswagen-t-cross">Speciál: Volkswagen T-Cross</a>
      </h3>
      <p>T-Cross je městský crossover (tzv. B-SUV) automobilky Volkswagen. <a href="https://www.autorevue.cz/volkswagen-t-cross-nazivo-motory-rozmery-technicka-data-dojmy">Vůz byl oficiálně představen</a> na podzim roku 2018 v Amsterdamu. Stojí na <a href="https://www.autorevue.cz/modularni-platforma-automobilu-vstupenka-setreni-ale-take-unifikaci">modulární platformě MQB A0</a> s motory uloženými napříč a pohonem předních kol. Základem je tříválec 1.0 TSI (70 kW), vrcholná verze má čtyřválec 1.5 TSI (110 kW).</p>
      <p><a href="https://www.autorevue.cz/test-volkswagen-t-cross-10-tsi-dsg-r-line-dulezita-modni-zalezitost">TEST 1.0 TSI DSG</a> • <a href="https://www.autorevue.cz/volkswagen-t-cross-cena-rozmery-vybava-technicka-data">Cena, výbava, motory</a> • <a href="https://www.autorevue.cz/volkswagen-t-cross-2019-cena-vybava-life-style">Nejlevnější verze</a> • <a href="https://www.autorevue.cz/bude-novy-vw-t-cross-bestseller-zde-je-10-jeho-nejsilnejsich-rivalu">Srovnání s konkurencí</a></p>
      <related>
        <h4>Určitě si přečtěte</h4>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.auto.cz/sestnactivalce-pro-bezny-provoz-nejen-bugatti-cadillac-nebo-cizeta-132240"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.auto.cz/bmw-640d-xdrive-gran-turismo-jine-ale-skvele-132320"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
      </related>
    </article>
  </body>
</html>