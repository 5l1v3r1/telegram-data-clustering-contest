<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3394192/yahudi-isgalciler-filistinlilere-ait-30-zeytin-agacini-kesti"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T12:47:00+00:00"/>
    <meta property="og:title" content="Yahudi işgalciler Filistinlilere ait 30 zeytin ağacını kesti"/>
    <meta property="og:description" content="Filistin Enformasyon Merkezi'nde yer alan habere göre Yahudi işgalciler bu sabah erken saatlerde Nablus’un güneyindeki Es-Saviye köyünde Filistinlilere ait 30 zeytin ağacını kesti."/>
  </head>
  <body>
    <article>
      <h1>Yahudi işgalciler Filistinlilere ait 30 zeytin ağacını kesti</h1>
      <h2>Nablus’un güneyindeki Es-Saviye köyünde Yahudi işgalcilerin Filistinlilere ait 30 zeytin ağacını kestiği bildirildi.</h2>
      <address>
        <time datetime="2019-11-29T12:47:00+00:00">29 Nov 2019, 12:47</time>
      </address>
      <p>Filistin Enformasyon Merkezi'nde yer alan habere göre Yahudi işgalciler bu sabah erken saatlerde Nablus’un güneyindeki Es-Saviye köyünde Filistinlilere ait 30 zeytin ağacını kesti.</p>
      <p>Batı Şeria’nın kuzeyindeki Yahudi işgal birimi faaliyetlerini takipten sorumlu Gassan Dağlas, Rehelim Yahudi işgal birimi mensubu Yahudi işgalcilerden bir grubun Es-Saviye köyünün El-Vad bölgesinde asırlık 30 zeytin ağacını kestiğini söyledi.</p>
      <p>Dağlas, Yahudi işgalcilerce kesilen zeytin ağaçlarının Mahmud Süleyman isimli Filistinliye ait olduğunu, işgalcilerin bölgeye çadır kurduğunu ve bölgede yeni bir Yahudi işgal birimi kurulmasından endişe edildiğini bildirdi.</p>
      <p>İşgal güçleri himayesinde Batı Şeria'da terör estirmeyi sürdüren Yahudi işgalciler, her fırsatta Filistinlilere, evlerine ve işyerlerine saldırıyor, araçlarını ve ekili tarım arazilerini tahrip ediyor.</p>
      <p>Yahudi işgalcilerin saldırılarına göz yuman işgal güçleri, baskınlar sırasında işgalciler ile Filistinliler arasında çatışma çıkması halinde duruma müdahale ederek Yahudi işgalcileri koruyor ve olay yerinden güvenli bir şekilde uzaklaşmalarını sağlıyor.</p>
      <p>Zeytin hasadı mevsiminin başlamasıyla birlikte Yahudi işgalciilerin Filistinlilere ait zeytin bahçelerine saldırılarının ve toplanan zeytinlerin işgalcilerce çalınması olaylarının yoğunlaştığı kaydedildi.</p>
    </article>
  </body>
</html>