<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/intel_je_izgubio_kljucne_clanove_svog_marketing_tima_za_graficke_karte-82219"/>
    <meta property="og:site_name" content="Benchmark"/>
    <meta property="article:published_time" content="2019-11-29T12:30:00+00:00"/>
    <meta property="og:title" content="Intel je izgubio ključne članove svog marketing tima za grafičke karte"/>
    <meta property="og:description" content="Izgleda da je započeo svojevrstan egzodus iz Intelovog marketinškog tima, a kompaniju su napustila tri člana"/>
  </head>
  <body>
    <article>
      <h1>Intel je izgubio ključne članove svog marketing tima za grafičke karte</h1>
      <address>
        <time datetime="2019-11-29T12:30:00+00:00">29 Nov 2019, 12:30</time>
      </address>
      <figure>
        <img src="https://www.benchmark.rs/assets/img/news/main/5dfc33793cc1df5c2d469d592d8c166e.jpg"/>
      </figure>
      <p>Krajem 2017. godine i tokom čitave 2018, <a href="https://www.benchmark.rs/tag/intel-128"><b>Intel</b></a> je bio u fazi potrage za članovima tima svog odeljenja za grafičke karte. Raja Koduri je iz AMD-a prešao u Intel kako bi započeo rad na razvoju Intel Xe GPU arhitekture, dok je Chris Hook napustio AMD-ovu divizuju za marketing kako bi pomogao Intelovom GPU marketing timu.<br/><br/>Sada izgleda da je započeo svojevrstan egzodus iz Intelovog marketinškog tima, a kompaniju su napustila tri člana. Pomenuti Chris Hook, šef marketinga za Intel grafičke karte, je potvrdio na Twitteru da je napustio Intel. Ovo važi i za Heather Lennon i Jona Carvilla, koji su do sada bili na pozicijama senior marketing menadžera za Intel grafiku, odnosno potpredsednika marketinga i tehnologija.<br/><br/>Jon Carvill je u međuvremenu prešao u kompaniu NUVIA, koja predstavlja novi startap u segmentu proizvodnje čipova. Heather Lennon i Chris Hook još nisu potvrdili koje su njihove sledeće pozicije i gde.</p>
      <h3>Pogledajte još: <a href="https://www.benchmark.rs/vesti/intel_predstavio_665p_ssd_uz_96-slojni_qlc_nand_druge_generacije-82180">Intel predstavio 665p SSD uz 96-slojni QLC NAND druge generacije</a></h3>
      <p>Za sada nije poznato šta je uzrok ovih unutrašnjih promena u Intelovom odeljenju za grafičke karte, i da li je u pitanju deo većih promena koje Intel implementira ili su sva tri člana marketing tima slučajno u istom trenutku pronašli bolje pozicije u drugim firmama.<br/><br/><i>Izvor: <a href="https://www.kitguru.net/components/graphic-cards/matthew-wilson/intel-loses-key-members-of-graphics-marketing-team/">KitGuru</a></i></p>
      <figure>
        <iframe src="https://www.youtube.com/embed/LEFnEV5ejYU" width="600" height="450" data-service="Youtube" scrolling="no"/>
      </figure>
    </article>
  </body>
</html>