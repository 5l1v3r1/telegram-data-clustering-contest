<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/arhitekt-za-stroeja-na-novata-detska-bolnica-tova-bi-bil-chudovishten-prestypen-kompromis-news_1410941.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Архитект за строежа на новата детска болница: Това би бил чудовищен престъпен компромис"/>
    <meta property="og:description" content="По думите ѝ обследването залага на изпитвания от преди 12 години"/>
  </head>
  <body>
    <article>
      <h1>Архитект за строежа на новата детска болница: Това би бил чудовищен престъпен компромис</h1>
      <address><time datetime="2019-11-29T12:07:00+00:00">29 Nov 2019, 12:07</time> by <a rel="author" href="https://www.actualno.com/editors/uid/40" target="_blank">Евгения Чаушева</a></address>
      <p>"Конструктивното обследване на сградата, което МЗ е представило към обществената поръчка, залага на изпитвания, направени преди 12 години – на бетона и на армировката. Това е все едно да поставите диагноза и да назначите лечение на базата на изследвания, направени преди 12 години. Това крие огромни рискове." Това каза арх. Петкана Бакалова в интервю за БНР. <br/><br/><br/>"Съдът не е вникнал и не е разгледал проблема по същество... Няма как да се примирим, това би бил чудовищен престъпен компромис с националната детска болница. Ще алармираме всички национални и европейски институции, които имат отношение към спазването на правилата. Хората са готови на протести. Ние ще организираме допълнителни експертизи и действия, за да убедим обществото и управляващите, че тази сграда е рискова."</p>
      <related>
        <a href="https://www.actualno.com/healthy/mz-vyzobnovjava-porychkata-za-nacionalna-detska-bolnica-news_1379496.html"/>
      </related>
      <p>Това каза пред БНР арх. Петкана Бакалова, зам.-председател на УС на Камарата на архитектите в България, чиято жалба срещу обществената поръчка за национална детска болница беше отхвърлена. Припомняме, че на 27 ноември ВАС даде зелена светлина на Министерство на здравеопазването да възложи поръчка за <b><a href="https://www.actualno.com/healthy/vas-ostavi-v-sila-reshenieto-za-stroeja-na-nacionalnata-detska-bolnica-news_1410325.html">строителството</a></b>. <br/>Тя бе категорична, че обществената поръчка не може да гарантира качеството на бъдеща детска болница. Арх. Петкана Бакалова допълни: "Да се примирим, означава да бъдем мълчаливи свидетели на едно престъпление."</p>
      <related>
        <a href="https://www.actualno.com/healthy/tyrgyt-za-nacionalnata-detska-bolnica-zacikli-news_1372444.html"/>
      </related>
    </article>
  </body>
</html>