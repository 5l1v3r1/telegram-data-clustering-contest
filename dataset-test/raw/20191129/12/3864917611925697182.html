<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2827982-vceni-rozrobili-test-dla-viavlenna-hvorobi-parkinsona-za-pocerkom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T12:13:00+00:00"/>
    <meta property="og:title" content="Вчені розробили тест для виявлення хвороби Паркінсона за почерком"/>
    <meta property="og:description" content="Команда австралійських науковців запропонувала новаторський тест для виявлення хвороби Паркінсона на ранній стадії, який заснований на скринінгу малюнків і почерку."/>
  </head>
  <body>
    <article>
      <h1>Вчені розробили тест для виявлення хвороби Паркінсона за почерком</h1>
      <h2>Команда австралійських науковців запропонувала новаторський тест для виявлення хвороби Паркінсона на ранній стадії, який заснований на скринінгу малюнків і почерку.</h2>
      <address>
        <time datetime="2019-11-29T12:13:00+00:00">29 Nov 2019, 12:13</time>
      </address>
      <p>Про це повідомляє портал <a href="https://naked-science.ru/article/medicine/uchenye-razrabotali-test-dlya-obnaruzheniya-bolezni-parkinsona-po-pocherku">Naked Science</a>.</p>
      <p>"Команда австралійських учених із Мельбурнського королівського технологічного університету (RMIT) запропонувала новаторський тест для виявлення хвороби Паркінсона на ранній стадії: він заснований на скринінгу малюнків і почерку", - йдеться в повідомленні.</p>
      <figure>
        <img src="https://static.ukrinform.com/photos/2019_11/1575032226-107.jpg"/>
      </figure>
      <p>Як повідомляє портал, сам тест включає в себе сім різних завдань, які слід виконати на цифровому планшеті: серед них - малювання спіралі шляхом об'єднання точок, просте письмо та письмо з навантаженням на пам'ять.</p>
      <p>Після того як людина пройде тест, програма проаналізує отримані дані в режимі реального часу й видасть результат.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2821960-vceni-vinajsli-sposib-pererobki-vsih-vidiv-plastiku.html">Вчені винайшли спосіб переробки всіх видів пластику</a>
      </blockquote>
      <p>При цьому програмне забезпечення сумісне з існуючими <a href="https://www.ukrinform.ua/tag-tehnologii">технологіями</a>, тому єдине обладнання, яке буде потрібне для скринінг-тесту, - ручка, папір і планшет.</p>
      <p>Зазначається, що випробування показали 93-відсоткову точність визначення захворювання на дуже ранніх стадіях, запевнили дослідники.</p>
      <p>Якщо все піде за планом, тест може стати доступним для всіх охочих уже 2022 року.</p>
    </article>
  </body>
</html>