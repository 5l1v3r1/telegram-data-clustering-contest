<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140279-naau_stvorila_komitet_z_pitan_mitnogo_ta_podatkovogo_prava.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-29T12:36:00+00:00"/>
    <meta property="og:title" content="НААУ створила Комітет з питань митного та податкового права"/>
    <meta property="og:description" content="Очолив новостворений комітет доктор юридичних наук та доцент, автор понад 20 наукових робіт та монографії Яків Воронін. Новий комітет займатиметься захистом податкових прав та інтересів адвокатів."/>
  </head>
  <body>
    <article>
      <h1>НААУ створила Комітет з питань митного та податкового права</h1>
      <address>
        <time datetime="2019-11-29T12:36:00+00:00">29 Nov 2019, 12:36</time>
      </address>
      <p>
        <i>
          <b>Очолив новостворений комітет доктор юридичних наук та доцент, автор понад 20 наукових робіт та монографії Яків Воронін. Новий комітет займатиметься захистом податкових прав та інтересів адвокатів.</b>
        </i>
      </p>
      <p>Як повідомили <a href="http://zib.com.ua/">«ЗіБ»</a> в НААУ, Комітет з питань митного та податкового права забезпечуватиме активну участь адвокатської спільноти у митних та податкових взаємовідносинах. Комітет працюватиме над запуском на базі НААУ платформи для виявлення проблемних питань у митних та податкових питаннях та формування адвокатами єдиної практики застосування законодавства у профільному напрямку.</p>
      <p>Голова Комітету <b>Яків Воронін</b> розповів, чому створення Комітету наразі на часі.</p>
      <p><i>«Позиція держави, що адвокати повинні сплачувати єдиний соціальний внесок за періоди, коли вони не мали доходу, або сплачувати 22% з отриманого доходу, звужує обсяг прав адвокатів у порівнянні з підприємцями. Така диспропорція має бути скасована. Тому, враховуючи непоодинокі випадки податкової дискримінації адвокатів, одним із пріоритетних напрямів діяльності Комітету має бути вирішення питання оподаткування адвокатської діяльності. На сьогоднішній день законодавство не дає на це однозначної відповіді. Суди також не забезпечують єдності судової практики з обумовленої проблематики. Тобто на даний час відсутнє єдине розуміння у законотворців, адвокатів, податківців та суддів, яким чином слід оподатковувати адвокатську діяльність. Таке різноманіття підходів вимагає розробки та запровадження єдиної системи, яка буде зрозумілою та однозначною для всіх зацікавлених сторін»,</i> — підкреслив Я.Воронін.</p>
      <p>Голова Комітету зазначив, що масштабні зміни до податкового та митного законодавства вимагають їх ретельного аналізу перед імплементацією.</p>
      <related>
        <h4>Матеріали за темою</h4>
        <a href="https://zib.com.ua/ua/140288-startuvav_konkurs_molodiy_pravnik_roku.html"/>
        <a href="https://zib.com.ua/ua/140287-apu_vipovnilosya_17_rokiv.html"/>
        <a href="https://zib.com.ua/ua/140239-naukoviy_radnik_barristers_proanalizuvala_efektivnist_krimin.html"/>
        <a href="https://zib.com.ua/ua/issue/686/"/>
        <a href="https://zib.com.ua/ua/140238-yuristi-futbolisti_vid_evris_uzyali_uchast_u_zmagannyah.html"/>
        <a href="https://zib.com.ua/ua/140219-oprilyudneno_spisok_novih_goliv_komitetiv_apu_prizvischa.html"/>
        <a href="https://zib.com.ua/ua/140144-advokati_barristers_vigrali_chergovu_spravu_v_evropeyskomu_s.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140139-fahivci_jurimex_nadayut_yuridichniy_suprovid_dlya_nimecko-uk.html"/>
        <a href="https://zib.com.ua/ua/140127-u_kievi_proyde_yuridichniy_yarmarok_vakansiy.html"/>
        <a href="https://zib.com.ua/ua/140126-golaw_stala_yuridichnim_partnerom_energetichnogo_dnya.html"/>
        <a href="https://zib.com.ua/ua/140104-partner_barristers_uviyshov_do_skladu_zhuri_reytingu_liga_za.html"/>
        <a href="https://zib.com.ua/ua/140048-yuristi_ader_haber_organizuvali_biznes-snidanok_prisvyacheni.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140045-partner_evris_doluchivsya_do_obgovorennya_na_zasidanni_asoci.html"/>
        <a href="https://zib.com.ua/ua/140034-bossom_group_provela_krugliy_stil_schodo_agrobiznesu.html"/>
        <a href="https://zib.com.ua/ua/140033-v_apu_pidgotuvali_propozicii_schodo_zmin_do_procesualnih_kod.html"/>
        <a href="https://zib.com.ua/ua/issue/639/"/>
        <a href="https://zib.com.ua/ua/140020-v_apu_obrali_regionalnih_predstavnikiv_troh_komitetiv.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/140002-v_asociacii_advokativ_ukraini_obrali_novih_kerivnikiv_prizvi.html"/>
        <a href="https://zib.com.ua/ua/139971-partner_ader_haber_uzyala_uchast_u_batli_orendna_konfliktolo.html"/>
        <a href="https://zib.com.ua/ua/139952-radnik_golaw_uzyav_uchast_u_ukrainian_cfo_forum.html"/>
        <a href="https://zib.com.ua/ua/139941-knizhki_ekspertiv_jurimex_stali_peremozhnimi_u_konkursi_imsv.html"/>
        <a href="https://zib.com.ua/ua/139855-advokat_jurimex_uspishno_zahistila_interesi_ohmatditu.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>