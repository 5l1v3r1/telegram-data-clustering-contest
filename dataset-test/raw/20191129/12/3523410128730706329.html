<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642637/%D9%85%D8%A7%D8%B1-%D8%B4%D8%A7%D9%87-%DA%A9%D8%A8%D8%B1%D8%A7%DB%8C-%D8%BA%D9%88%D9%84%E2%80%8C%D9%BE%DB%8C%DA%A9%D8%B1%DB%8C-%DA%A9%D9%87-%D9%82%D8%B7%D8%A7%D8%B1-%D8%B1%D8%A7-%D9%85%D8%AA%D9%88%D9%82%D9%81-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="مار شاه کبرای غول‌پیکری که قطار را متوقف کرد!"/>
    <meta property="og:description" content="مار شاه کبرای غول پیکری که وارد یکی از قطارهای مسافربری بین شهری هند شده بود با کمک مأموران جنگلبانی و پرسنل قطار به بیرون از قطار منتقل شد."/>
  </head>
  <body>
    <article>
      <h1>
        <a href="https://www.bultannews.com/fa/news/642637/%D9%85%D8%A7%D8%B1-%D8%B4%D8%A7%D9%87-%DA%A9%D8%A8%D8%B1%D8%A7%DB%8C-%D8%BA%D9%88%D9%84%E2%80%8C%D9%BE%DB%8C%DA%A9%D8%B1%DB%8C-%DA%A9%D9%87-%D9%82%D8%B7%D8%A7%D8%B1-%D8%B1%D8%A7-%D9%85%D8%AA%D9%88%D9%82%D9%81-%DA%A9%D8%B1%D8%AF">مار شاه کبرای غول‌پیکری که قطار را متوقف کرد!</a>
      </h1>
      <h2>مار شاه کبرای غول پیکری که وارد یکی از قطارهای مسافربری بین شهری هند شده بود با کمک مأموران جنگلبانی و پرسنل قطار به بیرون از قطار منتقل شد.</h2>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>مار</b> شاه کبرای ۱۰ فوتی که وارد یک قطار مسافربری بین شهری <b>هند</b> شده بود موجب توقف قطار در یکی از ایستگاه‌ها شد. پس از رؤیت این مار شاه کبرا قطار در ایستگاه "کاتاگودام" متوقف و عملیات انتقال مار به بیرون از قطار آغاز شد.</p>
      <p>ویدئویی که توسط یکی از شاهدان عینی و با تلفن‌همراه ضبط شده است تیم جنگلبانی اوتارخاند به همراه تعدادی از پرسنل قطار را در حال انتقال مار به بیرون از قطار نشان می‌دهد. در این ویدئو مشاهده می‌شود که مأموران با استفاده از چوب موفق می‌شوند این مار را از زیر قطار بیرون بکشند. با وجود آنکه این مار شاه کبرا پس از خروج از واگن در زیر قطار پنهان شده بود، مأموران توانستند آن را خارج کرده و در جنگل رها کنند. هنوز مشخص نیست این مار چگونه وارد قطار شده بود.</p>
      <p>این ویدئو اولین بار در توئیتر منتشر و توجه بیش از ۵۰۰۰ بیننده را به خود جلب کرد. همچنین این ویدئو حدود ۱۲۱ کامنت نیز دریافت کرد. انتشار این ویدئو با واکنش کاربران نیز همراه بود. یکی از کاربران هندی ضمن قدردانی از پرسنل جنگلبانی محلی در کامنتی نوشت: «ممنون از تیم جنگلبانی محلی.»</p>
      <p> </p>
    </article>
  </body>
</html>