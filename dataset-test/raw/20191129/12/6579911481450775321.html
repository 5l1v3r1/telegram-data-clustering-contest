<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23522375-oficial-unay-emery-dat-afara-arsenal.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="OFICIAL Unai Emery, dat afară de la Arsenal"/>
    <meta property="og:description" content="Unai Emery nu mai este antrenorul celor de la Arsenal, formația londoneză anuntând despărțirea de tehnicianul iberic printr-o postare pe site-ul oficial."/>
  </head>
  <body>
    <article>
      <h1>OFICIAL Unai Emery, dat afară de la Arsenal</h1>
      <address><time datetime="2019-11-29T12:19:00+00:00">29 Nov 2019, 12:19</time> by <a rel="author">A.I.</a></address>
      <p><b>Unai Emery nu mai este antrenorul celor de la Arsenal, formația londoneză anuntând despărțirea de tehnicianul iberic printr-o postare pe site-ul oficial. <br/></b><b><br/></b>Joi seara, Arsenal a pierdut pe propriul teren, scor 2-1, meciul cu Eintracht Frankfurt, rezultat în urma căruia tunarii au ajuns la șapte meciuri fără victorie în toate competițiile. <br/><br/>În plus, în urma eșecului cu nemții, Arsenal a ajuns la cea mai lungă serie de meciuri fără victorie din ultimii aproape 28 de ani, scrie BBC. Precedentul record negativ a fost stabilit în februarie 1992, când londonezii nu au câștigat timp de opt meciuri sub comanda antrenorului George Graham.<br/><br/>Rezultatele nesastisfăcătoare i-au fost fatale lui Emery, acesta fiind până la urmă îndepărtat de la echipa londoneză.<br/><br/>Conform jurnaliștilor britanici, interimatul va fi asigurat de Freddie Ljungberg.<br/><br/>Mandatul lui Emery la Arsenal s-a întins între mai 2018 și noiembrie 2019. <br/><br/>Cel mai de succes, dar și cel mai longeviv, antrenor al tunarilor rămâne Arsene Wenger (octombrie 1996 - mai 2018). <br/><b><br/></b><b>Postarea prin care Arsenal anunță despărțirea de antrenorul Unai Emery:</b></p>
      <figure>
        <iframe data-src="https://twitter.com/Arsenal/status/1200356172471185408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>