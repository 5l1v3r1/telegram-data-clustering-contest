<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bloomberght.com/daimler-10-binden-fazla-kisiyi-isten-cikarabilir-2239110"/>
    <meta property="og:site_name" content="BloombergHT"/>
    <meta property="article:published_time" content="2019-11-29T12:10:02+00:00"/>
    <meta property="og:title" content="Daimler 10 binden fazla kişiyi işten çıkarabilir"/>
    <meta property="og:description" content="Daimler tarafından yapılan açıklamada tüm dünyada 2022 sonuna kadar binlerce kişinin işten çıkarılmasının planlandığı belirtildi. Personel şefi Porth, sayının 10 binin üzerinde olabileceğini söyledi"/>
  </head>
  <body>
    <article>
      <h1>Daimler 10 binden fazla kişiyi işten çıkarabilir</h1>
      <h2>Daimler tarafından yapılan açıklamada tüm dünyada 2022 sonuna kadar binlerce kişinin işten çıkarılmasının planlandığı belirtildi. Personel şefi Porth, sayının 10 binin üzerinde olabileceğini söyledi</h2>
      <address>
        <time datetime="2019-11-29T12:10:02+00:00">29 Nov 2019, 12:10</time>
      </address>
      <p>Alman üretici Daimler de rakipleri BMW AG ve Volkswagen AG'nin Audi biriminin ardından maliyet tasarrufuna gidiyor.</p>
      <p>Almanya merkezli otomobil şirketi Daimler AG, elektrikli ve otonom araçlara yönelik güçlü yatırımların <b>altında</b> ezilen kar marjlarını yükseltmek için dünya çapında binlerce kişiyi işten çıkarmayı planlıyor.</p>
      <p>Mercedes Benz otomobillerinin üreticisi Daimler tarafından Cuma günü yapılan açıklamada personel harcamalarından 1.4 milyar euro (1.5 milyar dolar) tasarruf edilmesini hedefleyen işten çıkarmaların 2022 yılının sonuna kadar tamamlanacağı belirtildi.</p>
      <p>Yapılan açıklamaya göre şirket Almanya'da erken emeklilik programlarını genişletmeyi ve idari personel sayısını azaltmak için emekliliğe teşvik etmeyi planlıyor.</p>
      <p>Yönetici pozisyonlarını yüzde 10 azaltacak olan Daimler, işten çıkarılacak toplam rakama ilişin bilgi vermedi.</p>
      <p>Personel şefi Wilfried Porth, şirketin “binlerce” kişinin işten çıkarılacağını belirttiği açıklamasının ardından Bloomberg ile gerçekleştirdiği mülakatta sayının muhtemelen 10 binin üzerinde olacağını söyledi.</p>
    </article>
  </body>
</html>