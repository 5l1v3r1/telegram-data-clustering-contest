<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623934/%DB%B1%DB%B0-%D8%A2%D8%B0%D8%B1-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D9%86%D9%82%D9%84-%D9%88-%D8%A7%D9%86%D8%AA%D9%82%D8%A7%D9%84-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%B9%D9%84%D9%88%D9%85-%D9%BE%D8%B2%D8%B4%DA%A9%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-29T12:37:00+00:00"/>
    <meta property="og:title" content="۱۰ آذر آخرین مهلت نقل و انتقال دانشجویان علوم پزشکی"/>
    <meta property="og:description" content="دانشجویان متقاضی انتقال و میهمانی دانشگاه ‏های علوم پزشکی برای نیمسال دوم ۹۹-۹۸ تا ۱۰ آذر فرصت دارند در سامانه ثبت نام کنند."/>
  </head>
  <body>
    <article>
      <h1>۱۰ آذر آخرین مهلت نقل و انتقال دانشجویان علوم پزشکی</h1>
      <h2>برای نیمسال دوم ۹۹-۹۸؛</h2>
      <address>
        <time datetime="2019-11-29T12:37:00+00:00">29 Nov 2019, 12:37</time>
      </address>
      <p>
        <i>دانشجویان متقاضی انتقال و میهمانی دانشگاه ‏های علوم پزشکی برای نیمسال دوم ۹۹-۹۸ تا ۱۰ آذر فرصت دارند در سامانه ثبت نام کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سامانه انتقال و میهمانی دانشجویان دانشگاه‏های علوم پزشکی برای نیمسال دوم ۹۹-۹۸ بر اساس زمان بندی اعلام شده فعال شده است و نقل و انتقال دانشجویان فقط از طریق سامانه های انتقال و میهمانی صورت می گیرد.</p>
      <p>دانشگاه‏ ها و دانشکده های علوم پزشکی که در نیمسال دوم ۹۹-۹۸ پذیرش دانشجوی انتقال یا میهمانی ندارند باید اطلاع رسانی های لازم را در این خصوص به انجام رسانند که تاکنون دانشگاه علوم پزشکی ارومیه اعلام کرده است که برای نیمسال دوم امکان پذیرش دانشجوی انتقالی و میهمانی دارند.</p>
      <figure>
        <img src="https://aftabnews.ir/files/fa/news/1398/9/8/364930_183.jpg"/>
      </figure>
      <p>ثبت نام دانشجویان متقاضی در دانشگاه های مبداء و بارگذاری مدارک لازم تا ۱۰ آذر ۹۸ امکان پذیر است و از ۱۱ آذر تا ۲۵ آذر ۹۸ بررسی مدارک و اعلام نقص توسط دانشگاه مبداء و ویرایش توسط دانشجو انجام می شود.</p>
      <p>با اتمام فرصت ویرایش دانشجویان، رسیدگی و اعلام نتیجه توسط دانشگاه مبداء در روزهای ۲۶ آذر تا ۱۰ دی ۹۸ انجام خواهد شد و در روزهای ۱۱ دی تا ۲۳ دی ۹۸ بررسی مدارک و اعلام نقص توسط دانشگاه مقصد و ویرایش توسط دانشجو صورت می گیرد.</p>
      <p>۲۴ دی تا ۸ بهمن ۹۸ فرصت ویرایش دانشجویان به اتمام می رسد و رسیدگی و اعلام نتیجه توسط دانشگاه های علوم پزشکی مقصد انجام می شود.</p>
    </article>
  </body>
</html>