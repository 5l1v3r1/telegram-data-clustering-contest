<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/koinotiki-allileggui-gia-tin-albania-kai-ton-albaniko-lao-pou-epligisan-apo-ton-katastrofiko-seismo-zita-me-erotisi-tou-pros-tin.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-29T12:27:00+00:00"/>
    <meta property="og:title" content="«Κοινοτική αλληλεγγύη για την Αλβανία και τον αλβανικό λαό που επλήγησαν από τον καταστροφικό σεισμό», ζητά με ερώτησή του προς την Ευρωπαϊκή Επιτροπή ο Μανώλης Κεφαλογιάννης"/>
    <meta property="og:description" content=" Ο Μανώλης Κ. Κεφαλογιάννης ως πρόεδρος της Κοινοβουλευτικής Επιτροπής Σταθεροποίησης και Σύνδεσης Ευρωπαϊκής Ένωσης-Αλβανίας με αφορμή τον πρόσφατο φονικό και καταστροφικό σεισμό …"/>
  </head>
  <body>
    <article>
      <h1>«Κοινοτική αλληλεγγύη για την Αλβανία και τον αλβανικό λαό που επλήγησαν από τον καταστροφικό σεισμό», ζητά με ερώτησή του προς την Ευρωπαϊκή Επιτροπή ο Μανώλης Κεφαλογιάννης</h1>
      <address>
        <time datetime="2019-11-29T12:27:00+00:00">29 Nov 2019, 12:27</time>
      </address>
      <p> Ο Μανώλης Κ. Κεφαλογιάννης ως πρόεδρος της Κοινοβουλευτικής Επιτροπής Σταθεροποίησης και Σύνδεσης Ευρωπαϊκής Ένωσης-Αλβανίας με αφορμή τον πρόσφατο φονικό και καταστροφικό σεισμό που έπληξε την Αλβανία ζητά με ερώτησή του προς την Ευρωπαϊκή Επιτροπή να επιδείξει αλληλεγγύη και να συνδράμει εμπράκτως τον αλβανικό λαό.</p>
      <p>
        <b>Αναλυτικά η ερώτηση:</b>
      </p>
      <p>«Ο φονικός και καταστροφικός σεισμός που έπληξε την Αλβανία εκτός του τραγικού αριθμού των θυμάτων, των αγνοουμένων και των τραυματιών άφησε πίσω του και χιλιάδες άστεγους πολίτες που είδαν τα σπίτια τους να γκρεμίζονται και τις περιουσίες τους να χάνονται.<br/>Δεκάδες σπίτια στην περιοχή του Δυρραχίου έχουν γκρεμιστεί η έχουν υποστεί ανεπανόρθωτες ζημιές που τα καταστούν μη κατοικήσιμα και κατεδαφιστέα<br/>Η  χώρα μου η Ελλάδα έχει πολλές φορές υποστεί τις καταστροφικές συνέπειες λόγω ισχυρών σεισμών και από τις πρώτες ώρες συνέδραμε την αλβανική κυβέρνηση και τον αλβανικό λαό με την ειδική μονάδα διάσωσης του πυροσβεστικού σώματος.<br/>Η Αλβανία είναι μια ευρωπαϊκή χώρα. Μια υπό ένταξη χώρα στην Ευρωπαϊκή Ένωση.<br/>Η Ευρώπη της Αλληλεγγύης πρέπει σε αυτή την πολύ δύσκολη ώρα που περνά ο αλβανικός λαός να σταθεί δίπλα του και να συνδράμει έμπρακτα.<br/><br/>Ερωτάται η Επιτροπή:</p>
      <p>- Σε τι ενέργειες προτίθεται να προβεί  ώστε να συνδράμει τον αλβανικό λαό και να απαλύνει τις συνέπειες του καταστροφικού σεισμού που έπληξε την Αλβανία;»</p>
    </article>
  </body>
</html>