<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tyden.cz/rubriky/byznys/zmeny-v-komunikaci-automobilky-hyundai_535823.html"/>
    <meta property="og:site_name" content="TÝDEN.cz"/>
    <meta property="article:published_time" content="2019-11-29T12:06:00+00:00"/>
    <meta property="og:title" content="Změny v komunikaci automobilky Hyundai"/>
    <meta property="og:description" content="Komunikace společnosti Hyundai se v posledním roce výrazně změnila. Můžou za to především personální změny v nejvyšším managementu. Kromě úplného zastavení..."/>
  </head>
  <body>
    <article>
      <h1>Změny v komunikaci automobilky Hyundai</h1>
      <address><time datetime="2019-11-29T12:06:00+00:00">29 Nov 2019, 12:06</time> by <a rel="author" href="https://www.tyden.cz/autori-tydne/red/" target="_blank">- red -</a></address>
      <p>
        <b>Komunikace společnosti Hyundai se v posledním roce výrazně změnila. Můžou za to především personální změny v nejvyšším managementu. Kromě úplného zastavení reklam vymezujících se vůči konkurenci přešla automobilka k otevřené komunikaci zaměřené především na budování pozitivních emocí.</b>
      </p>
      <p>Nově jsou kampaně automobilky daleko více imagové, čímž společnost oslovuje také mladší cílovou skupinu. Na první pohled jsou znatelné proměny v reklamních spotech, které jsou nyní zaměřeny především na individualitu značky, přednosti vozů a nadstandardní benefity, které získá každý zákazník s novým vozem.</p>
      <p>Jana Sekeráková, marketingová ředitelka společnosti Hyundai Motor Czech, k tomu říká: "Nově klademe velký důraz na budování brandu. Prostřednictvím reklamních kampaní se soustředíme na vytváření pozitivních emocí a jasný positioning, který naší značce doposud chyběl."</p>
      <p>Příkladem může být kampaň "Kráčíme vpřed", která promítá příběh dělníka, který stál za zrodem, dnes již celosvětové, značky Hyundai. Celý příběh je možné si přečíst zde: <a href="https://www.hyundai.cz/kracimevpred">https://www.hyundai.cz/kracimevpred</a>.</p>
      <p>Hyundai se zaměřuje také na aktivaci dosavadních sponzorských aktivit, a to jak v kulturní, CSR, tak sportovní sféře. "Pouhé logo na propagačních materiálech nestačí. Cílem je využívat nestandardní formáty a nové způsoby komunikace, která je interaktivní a cílovou skupinu pobaví," dodává Jana Sekeráková.</p>
      <p>Hyundai dále rozšiřuje svou působnost a účastní se eventů, kterých se doposud značka neúčastnila. Příkladem může být Mistrovství ČR v počítačových hrách, kde byl Hyundai generálním partnerem. "Zasáhnout mladší publikum je v dnešní době stále obtížnější, jelikož nesleduje televizi, nečte tištěná média a rovněž má v online prostředí velmi specifické chování. Kromě YouTube však neustále nabývá na popularitě gaming, a proto jsme se rozhodli mistrovství podpořit," komentuje Jana a dodává "pro oslovení mladší cílové skupiny je velmi důležitá komunikace na sociálních sítích, kde pouhá přítomnost nestačí. Naším cílem je hovořit jazykem sociálních sítí a využívat nestandardní přístupy jako např. triková videa, která jsme komunikovali jak na sociálních sítích, tak v online."</p>
      <p>Pro Hyundai jsou na prvním místě zákazníci, a proto letos uvedl soutěž o SUV Hyundai Tucson v limitované zimní edici IceBreaker a každý, kdo se tak zapojil do soutěže, mohl vyhrát vůz zcela zdarma. Toto speciální poděkování bylo vyhlášeno v rámci důležitého milníku značky, a to vyrobení miliontého kusu modelu Tucson v nošovickém výrobním závodě.</p>
      <p>Komunikace značky Hyundai je pod novým vedením celkově více otevřená a rozhodla se zásadněji zasahovat do dění v automobilovém průmyslu. Příkladem může být členství ve Svazu dovozců automobilů nebo participace na nových eventech, což automobilce nově přináší možnost se setkávat také se zástupci ostatních značek a dalšími představiteli českého automobilového průmyslu. Jedním z klíčových témat, kterým se v rámci SDA Hyundai věnuje, je oblast čisté mobility. Obnoveny byly také vztahy se všemi českými mediálními domy a výrazně se zlepšila také komunikace s výrobním závodem v Nošovicích u Frýdku-Místku.</p>
    </article>
  </body>
</html>