<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/europa-league/article/1419901/valerien-ismael-apo-tin-apaxiosi-ston-apollona-stin-megalyteri-epityhia-tis-karieras-toy"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T12:39:00+00:00"/>
    <meta property="og:title" content="Βαλεριέν Ισμαέλ: Από την απαξίωση στον Απόλλωνα, στην μεγαλύτερη επιτυχία της καριέρας του!"/>
    <meta property="og:description" content="Ο πρώην τεχνικός του Απόλλωνα Σμύρνης, Βαλεριέν Ισμαέλ οδηγεί την Λίντσερ σε ιστορικές επιτυχίες, καθώς ο αυστριακός σύλλογος στην πρώτη συμμετοχή του σε ομίλους του Europa League προκρίθηκε στους «32» της διοργάνωσης."/>
  </head>
  <body>
    <article>
      <h6 class="kicker">ΤΑ ΚΑΤΟΡΘΩΜΑΤΑ ΤΟΥ ΙΣΜΑΕΛ ΣΤΗΝ ΛΙΝΤΣΕΡ</h6>
      <h1>Βαλεριέν Ισμαέλ: Από την απαξίωση στον Απόλλωνα, στην μεγαλύτερη επιτυχία της καριέρας του!</h1>
      <h2>Ο πρώην τεχνικός του Απόλλωνα Σμύρνης, Βαλεριέν Ισμαέλ οδηγεί την Λίντσερ σε ιστορικές επιτυχίες, καθώς ο αυστριακός σύλλογος στην πρώτη συμμετοχή του σε ομίλους του Europa League προκρίθηκε στους «32» της διοργάνωσης.</h2>
      <address><time datetime="2019-11-29T12:39:00+00:00">29 Nov 2019, 12:39</time> by <a rel="author" href="http://www.gazzetta.gr/dimosiografos/giannis-georgopoulos" target="_blank">Γιάννης Γεωργόπουλος</a></address>
      <p>Ο Γάλλος προπονητής κατάφερε να κοουτσάρει στον Απόλλωνα Σμύρνης σε μόλις ένα ματς του περυσινού πρωταθλήματος και συγκεκριμένα στην πρεμιέρα γνωρίζοντας την ήττα με 1-0 από την Λάρισα.</p>
      <p>Προτού καλά-καλά εγκλιματιστεί στην ελληνική ομάδα απολύθηκε πληρώνοντας το μάρμαρο της κακής εικόνας του συλλόγου από τα φιλικά προετοιμασίας.</p>
      <p>Ο 44χρονος τεχνικός στις 27 Μαϊου προσελήφθη από την Λίντσερ καταφέρνοντας να ανεβάσει την αυστριακή ομάδα επίπεδο.</p>
      <p>Με τον Ισμαέλ στον πάγκο, η Λίντσερ έφτασε μια ανάσα από τους ομίλους του Champions League, μένοντας τελικά «εκτός νυμφώνος» στα play-off από την Κλαμπ Μπριζ!</p>
      <p>Τα καλύτερα ήρθαν στη συνέχεια αφού η LASK προκρίθηκε για πρώτη φορά όχι μόνο στους ομίλους του Europa League, αλλά κατάφερε με απολογισμό 3 νίκες, 1 ισοπαλία και 1 ήττα να εξασφαλίσει μια αγωνιστική πριν το φινάλε την πρόκριση της στυς «32» αφήνοντας πίσω της PSV Αϊντχόφεν Ρόζενμποργκ.</p>
      <p>Το σύνολο του Ισμαέλ στα τελευταία 16 παιχνίδια έχει υποστεί μόλις μια ήττα, ενώ στο Europa League νίκησε δύο φορές την Ρόζενμποργκ (1-0, 2-1), συνέτριψε την Αϊντχόφεν εντός έδρας (4-1), ενώ απέσπασε «λευκή» ισοπαλία στην Ολλανδία.</p>
      <p><i>«Είναι απίστευτα όσα έχουμε πετύχει. Δεν υπάρχει ταβάνι για αυτή την ομάδα. Οι παίκτες έχουν ποιότητα και ο προπονητής πάντα βασίζεται σε αυτό. Είμαι ευγνώμων», </i>τόνισε χαρακτηριστικά ο Γάλος προπονητής.</p>
    </article>
  </body>
</html>