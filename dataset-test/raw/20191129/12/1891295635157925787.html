<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://muzyka.dziennik.pl/news/artykuly/614148,mela-koteluk-migawka-winyl.html"/>
    <meta property="og:site_name" content="muzyka.dziennik.pl"/>
    <meta property="article:published_time" content="2019-11-29T12:46:00+00:00"/>
    <meta property="og:title" content="Winylowa wersja albumu Meli Koteluk &quot;Migawka&quot; już w sklepach"/>
    <meta property="og:description" content="Dokładnie rok od premiery &quot;Migawki&quot;, Mela wydała winylową wersję tego materiału na poszerzonym, podwójnym czarnym krążku."/>
  </head>
  <body>
    <article>
      <h1>Winylowa wersja albumu Meli Koteluk "Migawka" już w sklepach</h1>
      <h2>Dokładnie rok od premiery "Migawki", Mela wydała winylową wersję tego materiału na poszerzonym, podwójnym czarnym krążku.</h2>
      <address>
        <time datetime="2019-11-29T12:46:00+00:00">29 Nov 2019, 12:46</time>
      </address>
      <figure>
        <img src="https://s6.dziennik.pl/pliki/11792000/11792694-mela-koteluk-900-600.jpg"/>
        <figcaption>Mela Koteluk / Materiały prasowe</figcaption>
      </figure>
      <p>Redakcja Dziennik.pl</p>
      <p>Oprócz wszystkich utworów pochodzących z albumu, zawiera ono unikatową wersję piosenki „Odprowadź”, która powstała specjalnie na tę okazję we współpracy z charyzmatyczną pianistką Hanią Rani - wschodzącą gwiazdą europejskiego formatu.</p>
      <p><i>Po wielu miesiącach od powstania tego materiału miałam potrzebę uzupełnić opowieść z „Migawki” o pewien dodatkowy nastrój i czułam, że uda mi się go osiągnąć właśnie w zderzeniu z Hanią Rani. Było to dla mnie bardzo inspirujące spotkanie, pełne zdecydowania i intuicji, z którego wynikła długa, bo siedmiominutowa impresja „Odprowadź”. Dla mnie ta wersja emocjonalnie podsumowuje całą „Migawkę”</i>  - mówi Mela.</p>
      <p>Utwór „Odprowadź” w nowym opracowaniu dostępny jest wyłącznie na czarnym krążku.  Nagrań dokonano pomiędzy kwietniem a wrześniem 2018 roku, za mix i mastering odpowiada Leszek Kamiński.  „Odprowadź” (piano version) nagrano 8 i 9 września 2019 roku w <a href="https://www.dziennik.pl/tagi/warszawa">Warszawie</a>, za realizację nagrań i mix odpowiada Piotr Wieczorek.</p>
      <p>Album "Migawka" na CD ukazał się w listopadzie zeszłego roku, a w marcu 2019 został wyróżniony Fryderykiem w kategorii "Album Roku Pop Alternatywny".</p>
      <p>Już 1 grudnia w Krakowie Mela rozpocznie zimową część <a href="https://www.dziennik.pl/tagi/trasy">trasy</a> koncertowej, podczas której wystąpi w Gdańsku, Poznaniu, Zielonej Górze, Wrocławiu, a zakończy ją 21 grudnia w Warszawie.</p>
      <p>Najbliższe wydarzenia:</p>
      <p>01.12 KRAKÓW / Forty Kleparz<br/>10.12 GDAŃSK / Stary Maneż<br/>12.12 POZNAŃ / Tama<br/>15.12 ZIELONA GÓRA / Kawon<br/>16.12 WROCŁAW / Stary Klasztor<br/>21.12 WARSZAWA / Palladium</p>
      <p>Na każdym z koncertów, w sklepiku z płytami, zostaną ukryte po dwa egzemplarze własnoręcznie przez Melę wytłoczonych winyli.</p>
    </article>
  </body>
</html>