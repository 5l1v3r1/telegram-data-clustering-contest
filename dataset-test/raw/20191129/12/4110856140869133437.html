<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/perifereia_kentrikis_makedonias_sygkentrosi_anthropistikis_boitheias_gia_tous_seismopliktous_tis_albanias-590600/"/>
    <meta property="og:site_name" content="Real.gr"/>
    <meta property="article:published_time" content="2019-11-29T12:10:00+00:00"/>
    <meta property="og:title" content="Ο Κώστας Δροσόπουλος για το Christmas Market του Πολιτεία tennis club"/>
    <meta property="og:description" content="Πρωτοβουλία για τη συγκέντρωση ανθρωπιστικής βοήθειας για τους πληγέντες από το σεισμό στην Αλβανία ανέλαβε η Περιφέρεια Κεντρικής Μακεδονίας και καλεί όσους πολίτες έχουν τη δυνατότητα να βοηθήσουν."/>
  </head>
  <body>
    <article>
      <h1>
        <a href="https://www.real.gr/koinonia/arthro/o_kostas_drosopoulos_gia_to_christmas_market_tou_politeia_tennis_club-590595/">Ο Κώστας Δροσόπουλος για το Christmas Market του Πολιτεία tennis club</a>
      </h1>
      <address><time datetime="2019-11-29T12:10:00+00:00">29 Nov 2019, 12:10</time> by <a rel="author">ΑΠΕ-ΜΠΕ</a></address>
      <p>
        <b>Πρωτοβουλία για τη συγκέντρωση ανθρωπιστικής βοήθειας για τους πληγέντες από το σεισμό στην Αλβανία ανέλαβε η Περιφέρεια Κεντρικής Μακεδονίας και καλεί όσους πολίτες έχουν τη δυνατότητα να βοηθήσουν.</b>
      </p>
      <p>Όπως ανακοινώθηκε, από σήμερα και μέχρι και την Τετάρτη 4 Δεκεμβρίου 2019, θα συγκεντρώνονται τρόφιμα και άλλα είδη πρώτης ανάγκης και στις επτά Περιφερειακές Ενότητες της Κ. Μακεδονίας, ενώ τη δράση αλληλεγγύης συντονίζει ο Τομεάρχης Κοινωνικής Αλληλεγγύης της Περιφέρειας Κεντρικής Μακεδονίας Δημήτρης Ασλανίδης. «Είναι χρέος μας να συμπαρασταθούμε και να μην κλείσουμε τα μάτια στην τραγωδία που βιώνει η γειτονική χώρα», αναφέρει μεταξύ άλλων ο κ. Ασλανίδης, σημειώνοντας ότι «στην Κεντρική Μακεδονία γνωρίζουμε πολύ καλά τι σημαίνει φυσική καταστροφή. Μάθαμε να ζούμε με τους σεισμούς και σε τέτοιες στιγμές γνωρίζουμε την αξία που έχει η βοήθεια από το συνάνθρωπο».</p>
      <p>Στο άγαλμα Βενιζέλου στην Πλατεία Αριστοτέλους της Θεσσαλονίκης, όπου βρίσκεται το κεντρικό σημείο συγκέντρωσης της ανθρωπιστικής βοήθειας, ομάδα εθελοντών θα υποδέχεται την προσφορά των πολιτών από τις 8 το πρωί έως τις 5 το απόγευμα.</p>
      <p>Τα είδη πρώτης ανάγκης που μπορούν να προσφέρουν οι πολίτες είναι: τρόφιμα μακράς διάρκειας (όσπρια, κονσέρβες, μπισκότα, ξηρούς καρπούς, βρεφικές τροφές και άλλες συσκευασμένες τροφές μακράς διάρκειας, εμφιαλωμένα νερά και χυμούς). Επίσης βρεφικές πάνες, κουβέρτες, κλινοσκεπάσματα, είδη ρουχισμού, παπούτσια και είδη ατομικής υγιεινής.</p>
      <p>«Tο σύνολο της βοήθειας που θα συγκεντρωθεί θα μεταφερθεί στο Δυρράχιο και θα παραδοθεί στις αρμόδιες αρχές του γειτονικού κράτους. Όσοι θέλουν να βοηθήσουν μπορούν να προσφέρουν μια σειρά από είδη πρώτης ανάγκης», επισήμανε ο κ. Ασλανίδης, εκφράζοντας τις ευχαριστίες του στους Αντιπεριφερειάρχες και τους Δήμους γαι τη συνεργασία.</p>
      <p>Σύμφωνα με την ανακοίνωση της ΠΚΜ, τα υπόλοιπα σημεία συγκέντρωσης ανά Περιφερειακή Ενότητα είναι:</p>
      <p>Στη Θεσσαλονίκη, εκτός από το άγλαμα Βενιζέλου, το Κέντρο Πολιτισμού «Χρήστος Τσακίρης», Λαγκαδά 221 Σταυρούπολη (ώρες 08:00 – 20:00) στον Δ. Παύλου Μελά, καθώς και σε όλα τα ΚΑΠΗ του Δήμου Θέρμης (ώρες 08:00 - 15:00).</p>
      <p>Στη Χαλκιδική έχουν οριστεί τρία σημεία συγκέντρωσης της ανθρωπιστικής βοήθειας, στο Διοικητήριο Περιφερειακής Ενότητας Χαλκιδικής στον Πολύγυρο ( 08:00- 15:00), στο Δημαρχείο Ιερισσού (08:00- 15:00) και στον Ι. Μητροπολιτικό Ναό Αγίου Στεφάνου στην Αρναία (09:00- 12:00).</p>
      <p>Στην Ημαθία:</p>
      <p>Στο φουαγιέ στέγης Γραμμάτων και Τεχνών στη Βέροια, Αντωνιάδη 17, στο ΚΑΠΗ Μητροπόλεως 9 στη Νάουσα όπως και στο Γραφείο Κοινωνικής Προστασίας Παιδείας και Πολιτισμού, Πλατεία Σιδηροδρομικού Σταθμού στον Δ. Αλεξάνδρειας.</p>
      <p>Στις Σέρρες:</p>
      <p>Στο Διοικητήριο της πόλης, Κ. Καραμανλή 36 (08:00 - 15:00).</p>
      <p>Στο Κιλκίς:</p>
      <p>Στο Συνεδριακό Κέντρο Δήμου Κιλκίς: Γ. Καπέτα 17(0 8:00 – 15:00) και στο Πολιτιστικό Κέντρο Δήμου Παιονίας, Πλατεία Ελευθερίας Πολύκαστρο (08:00- 15:00).</p>
      <p>Στην Πέλλα:</p>
      <p>στο Διοικητήριο Έδεσσας, 18ης Οκτωβρίου 25.</p>
      <p>Στην Πιερία:</p>
      <p>στο Διοικητήριο, πρώην Νομαρχία, 28ης Οκτωβρίου 48, Κατερίνη.</p>
    </article>
  </body>
</html>