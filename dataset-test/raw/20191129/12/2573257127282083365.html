<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/free-wifi-in-tutta-italia-la-connessione-del-mise-sbarca-alle-poste-631604"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T12:05:34+00:00"/>
    <meta property="og:title" content="Wifi Gratis: addio rete mobile di Tim, Wind, Tre e Vodafone"/>
    <meta property="og:description" content="La connettività nei comuni raggiungerà un nuovo livello grazie al progetto che porterà il Wi-Fi in tutte le piazze e le poste italiane"/>
  </head>
  <body>
    <article>
      <h1>Wifi Gratis: addio rete mobile di Tim, Wind, Tre e Vodafone</h1>
      <h2>La connettività nei comuni raggiungerà un nuovo livello grazie al progetto che porterà il Wi-Fi in tutte le piazze e le poste italiane</h2>
      <address><time datetime="2019-11-29T12:05:34+00:00">29 Nov 2019, 12:05</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/piazza-wifi-italia.png"/>
      </figure>
      <p>La diffusione <b>sempre più capillare delle reti Wi-Fi </b>porterà notevole giovamento alla connettività dei cittadini.</p>
      <p>Tanto da poter decidere di fare a meno di attivare nuovi piani mobili, ad esempio a supporto di tablet, perché in Italia è sbarcato ormai da qualche mese il <b>progetto Piazza WiFi Italia</b> che a occuperà di fornire un <b>supporto per la connessione internet a tutti i comuni d’Italia.</b></p>
      <p>Il piano nasce dall’iniziale stanziamento di fondi per i comuni di <b>Lazio, Abruzzo, Umbria e Marche</b> colpiti dal sisma nell’estate del 2016. Questi <b>138 paesi</b>, secondo una delibera già approvata qualche anno fa, sarebbero stati coperti da una serie di fondi per portare il <b>Wi-Fi gratuito nelle piazze italiane.</b></p>
      <p>D’altra parte, un successivo aumento dei fondi investiti ha consentito al progetto di diventare di più ampio respiro, andando a favorire lo <b>sviluppo socio-culturale attraverso la connessione internet</b> anche in molti altri comuni. A partire dai più piccoli, favorendo le realtà con un numero di abitanti inferiore a 2000.</p>
      <h3>Piazza Wi-Fi Italia: la connettività a portata di piazza (e di posta)</h3>
      <p>Ad arricchire ulteriormente le iniziali prospettive, da qualche settimana si è raggiunto un accordo con il <b>Gruppo Poste Italiane</b>. Grazie al protocollo d’intesa siglato dalle parti, anche gli uffici postali metteranno a disposizione del progetto le proprie connessioni Wi-Fi, consentendo così una <b>copertura che si sarebbe altrimenti raggiunta in tempi decisamente più lunghi.</b></p>
      <p>Connettersi agli hotspot già attivi (consultabili sul sito del progetto) è semplicissimo: basta scaricare l’app dedicata, <b>wifi.italia.it</b>, e <b>registrarsi con le proprie generalità</b>. Dopo il primo accesso, non sarà più necessario ripetere il login, e le credenziali rimarranno salvate.</p>
    </article>
  </body>
</html>