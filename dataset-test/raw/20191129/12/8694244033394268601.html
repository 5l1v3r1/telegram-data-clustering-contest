<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/269022/foto-la-scoala-militara-de-subofiteri-de-jandarmi-petru-rares-falticeni-a-avut-loc-ceremonia-de-absolvire-si-avansare-in-gradul-de-sergent-major-a-absolventilor-din-promotia-febr"/>
    <meta property="og:site_name" content="NewsBucovina"/>
    <meta property="article:published_time" content="2019-11-29T12:14:09+00:00"/>
    <meta property="og:title" content="FOTO // La Şcoala Militară de Subofiţeri de Jandarmi “Petru Rareş” Fălticeni a avut loc ceremonia de absolvire şi avansare în gradul de sergent major a absolvenților din promoţia februarie – noiembrie 2019"/>
    <meta property="og:description" content="Vineri, 29 noiembrie, în cadrul Şcolii Militare de Subofiţeri de Jandarmi “Petru Rareş” Fălticeni a avut loc ceremonia de absolvire şi acordare a gradului militar de sergent major celor 345 de absolvenți din promoţia februarie – noiembrie 2019 a Şcolii Militare de Subofiţeri de Jandarmi “Petru Rareş” Fălticeni. Potrivit unui comunicat al instituției, festivitatea a …"/>
  </head>
  <body>
    <article>
      <h1>FOTO // La Şcoala Militară de Subofiţeri de Jandarmi “Petru Rareş” Fălticeni a avut loc ceremonia de absolvire şi avansare în gradul de sergent major a absolvenților din promoţia februarie – noiembrie 2019</h1>
      <address>
        <time datetime="2019-11-29T12:14:09+00:00">29 Nov 2019, 12:14</time>
      </address>
      <p>Vineri, 29 noiembrie, în cadrul Şcolii Militare de Subofiţeri de Jandarmi “Petru Rareş” Fălticeni a avut loc ceremonia de absolvire şi acordare a gradului militar de sergent major celor 345 de absolvenți din promoţia februarie – noiembrie 2019 a Şcolii Militare de Subofiţeri de Jandarmi “Petru Rareş” Fălticeni.</p>
      <p>Potrivit unui comunicat al instituției, festivitatea a debutat cu prezentarea onorului colonelului Daniel Badea<b>,</b> prim adjunct al inspectorului general al Jandarmeriei Române şi salutul tinerei generaţii de subofiţeri jandarmi. A urmat alocuţiunea domnului colonel Postelnicu Ionel, comandantul şcolii și rugăciunea de binecuvântare a promoţiei.</p>
      <figure>
        <img src="https://www.newsbucovina.ro/wp-content/uploads/2019/11/IMG-20191129-WA0035.jpg"/>
      </figure>
      <p>După acest moment, s-a dat citire ordinelor, de acordare a gradului de sergent major promoţiei februarie – noiembrie 2019, precum şi a ordinului inspectorului general privind desemnarea şefului de promoţie şi înscrierea numelui acestuia pe placa de onoare.</p>
      <p>În continuare, au fost acordate diplome absolvenţilor cu cele mai bune rezultate la învăţătură, respectiv sergent major Țabrean Rareș-Petru, sergent major Macovei Florin, sergernt major Jardă Alexandru-Gabriel, şi a luat cuvântul şeful promoţiei februarie – noiembrie 2019, sergent major Țabrean Rareș (media 9,58).</p>
      <figure>
        <img src="https://www.newsbucovina.ro/wp-content/uploads/2019/11/IMG-20191129-WA0028.jpg"/>
      </figure>
      <p>Sursa citată mai menționează că din rândul oficialităților participante la activitate au rostit alocuțiuni Ghioca Mugurel – subinspector de poliție, deputatul Rădulescu Alexandru din partea Parlamentului României, Marin Gheorghe Niță – vicepreședintele Consiliului Județean Suceava și Bulaicon Constantin – viceprimarul mun. Fălticeni.</p>
      <p>După discursul lui Daniel Badea, a urmat defilarea absolvenţilor în aplauzele asistenţei şi pe ritmurile Muzicii Militare ale Brigăzii 15 Mecanizate „Podul Înalt” Iaşi.</p>
      <p>Totodată, comunicatul precizează că, în data de 26 noiembrie, în cadrul Şcolii Militare a avut loc repartiția absolvenților din promoţia februarie – noiembrie 2019 în unitățile Jandarmeriei Române, urmând a se prezenta la unităţile operative începând cu data de 02 decembrie a.c..</p>
      <slideshow>
        <figure>
          <img src="https://www.newsbucovina.ro/wp-content/uploads/2019/11/IMG-20191129-WA0046.jpg"/>
        </figure>
        <figure>
          <img src="https://www.newsbucovina.ro/wp-content/uploads/2019/11/IMG-20191129-WA0045.jpg"/>
        </figure>
        <figure>
          <img src="https://www.newsbucovina.ro/wp-content/uploads/2019/11/IMG-20191129-WA0043.jpg"/>
        </figure>
        <figure>
          <img src="https://www.newsbucovina.ro/wp-content/uploads/2019/11/IMG-20191129-WA0042.jpg"/>
        </figure>
        <figure>
          <img src="https://www.newsbucovina.ro/wp-content/uploads/2019/11/IMG-20191129-WA0040.jpg"/>
        </figure>
      </slideshow>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/269247/un-jeep-inmatriculat-in-marea-britanie-plin-cu-tigari-de-contrabanda-gasit-de-politistii-de-frontiera-suceveni-abandonat-cu-cheile-in-contact-si-cu-usile-deschise-in-apropiere-de-brodina-autoturis"/>
        <a href="https://www.newsbucovina.ro/actualitate/269238/mii-de-suceveni-la-parada-de-ziua-nationala-gheorghe-flutur-e-nevoie-de-mai-multa-unitate-sa-simtim-mai-multa-europa-la-noi-acasa-si-sa-actionam-pentru-intoarcerea-celor-care-au-plecat-in-strainata"/>
        <a href="https://www.newsbucovina.ro/actualitate/269082/traficul-rutier-va-fi-blocat-pe-mai-multe-strazi-din-zona-centrala-a-municipiului-suceava-pana-la-ora-1400"/>
      </related>
    </article>
  </body>
</html>