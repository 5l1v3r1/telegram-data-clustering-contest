<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/cristian-imparato-guendalina-tavassi-chat-gaia/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T12:10:14+00:00"/>
    <meta property="og:title" content="Cristian Imparato contro Guendalina Tavassi: le chat private con Gaia"/>
    <meta property="og:description" content="A seguito dello scontro tra Guendalina Tavassi e sua figlia Gaia, che pubblica le chat private con la madre, interviene Cristian Imparato."/>
  </head>
  <body>
    <article>
      <h1>Cristian Imparato contro Guendalina Tavassi: le chat private con Gaia</h1>
      <address><time datetime="2019-11-29T12:10:14+00:00">29 Nov 2019, 12:10</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>A seguito dello scontro tra Guendalina Tavassi e sua figlia Gaia, che pubblica le chat private con la madre, interviene Cristian Imparato</h3>
      <p>Non è la prima volta, come ben sappiamo, che avviene uno scontro tra <b>Cristian Imparato</b> e <b>Guendalina Tavassi</b>. Per settimane i due si sono lanciati numerose frecciatine e provocazioni, dando il via a diversi scontri social. Da qualche tempo, però, i due ex concorrenti del <b><a href="https://www.grandefratello.mediaset.it/">Grande Fratello</a></b> sembravano aver raggiunto una tregua, o almeno così si pensava. <a href="https://www.novella2000.it/guendalina-tavassi-figlia-gaia-nicolini-attacco-risposta-instagram/">Dopo aver visto gli attacchi di <b>Gaia</b>, figlia di <b>Guendalina</b>, a sua madre, che in queste ore stanno facendo discutere il web</a>, il cantante è tornato all’attacco. Nel mentre la primogenita della <b>Tavassi</b> ha anche pubblico delle <b>chat private</b> con sua madre, che evidenziano le tensioni tra le due. Così <b>Imparato</b> non solo ha commentato i comportamenti della sua acerrima nemica, ma anche i messaggi tra madre e figlia. Scopriamo tutto quello che è accaduto.</p>
      <p>Solo pochi mesi fa <b>Cristian Imparato</b> ha partecipato al <b>Grande Fratello 16</b>, diventando uno dei protagonisti assoluti del reality. Fin da subito infatti il giovane artista ha mostrato il suo carattere forte e deciso, finendo spesso al centro della polemica. Non sono mancati anche diversi scontri con l’esterno, in particolare con <b>Guendalina Tavassi</b>. <a href="https://www.novella2000.it/cristian-imparato-guendalina-tavassi-acceso-scontro-gf-16/">L’ex gieffina ha accusato <b>Cristian</b> di essere ricorso spesso alla chirurgia estetica, criticandolo per il suo aspetto</a>. A quel punto <b>Imparato</b> non ha potuto fare altro che replicare, dando il via ad una serie di scontri che sono andati avanti per settimane.</p>
      <p>Adesso, a seguito delle tensioni tra <b>Guendalina Tavassi</b> e sua figlia <b>Gaia</b>, che ha pubblicato le <b>chat private</b> con sua madre, <b>Cristian Imparato</b> interviene in merito, e dice la sua su questa scottante questione. Scopriamo le sue forti parole contro la blogger.</p>
      <h3>Gaia, figlia di Guendalina Tavassi, pubblica le chat private con sua madre. Cristian Imparato interviene</h3>
      <p>Come abbiamo visto, nelle ultime ore <b>Gaia</b>, figlia di <b>Guendalina Tavassi</b>, <a href="https://www.novella2000.it/guendalina-tavassi-figlia-gaia-nicolini-contro-madre-pesanti-critiche/">ha accusato sua madre di non essere mai stata presente nella sua vita, facendo un duro sfogo</a>. La ragazza ha insinuato come all’ex gieffina importi solo della sua fama e della sua popolarità, raccontando come i loro rapporti siano ormai gelidi. Come se non bastasse <b>Gaia</b> ha anche pubblicato delle <b>chat private</b> con la <b>Tavassi</b>, facendo intendere di essere stata picchiata da <b>Guendalina</b>. Così, adesso ad intervenire è stato <b>Cristian Imparato</b>, che sui social, oltre a riportare le chat tra madre e figlia, attacca la sua nemica, spendendo forti parole nei suoi confronti. Queste le sue immagini pubblicate dapprima da <b>Gaia</b>, e poi dal cantante:</p>
      <figure>
        <img src="https://static.nexilia.it/bitchyf/2019/11/guendalina-tavassi-gaia.jpg"/>
      </figure>
      <figure>
        <img src="https://static.nexilia.it/bitchyf/2019/11/guendalina-tavassi-figlia.jpg"/>
      </figure>
      <p>A quel punto <b>Cristian Imparato</b> ha fatto un lungo sfogo contro <b>Guendalina Tavassi</b>, prendendo le difese di <b>Gaia</b>. Queste le sue forti dichiarazioni:</p>
      <blockquote>“Ragazzi capite? Sono schifato. Io non ammetto la violenza sui figli. Ma soprattutto per delle cavolate. Parliamo di una donna che pensa solo a sé stessa e fa schifo. È una grande vipera, io non avevo torto quando l’ho vista raccontare le mie cose per avere visibilità. Ma stiamo scherzando? Contenuti pari a zero. Menomale che tua figlia ti ha smer**to. Fai schifo poveraccia. C’hai 4 follower comprati”</blockquote>
      <p>Come replicherà <b>Guendalina Tavassi</b> alle forti parole di <b>Cristian Imparato</b>? Che tra i due stia per arrivare un nuovo scontro social? Ma soprattutto, l’ex gieffina e sua figlia <b>Gaia</b> riusciranno a chiarire i loro problemi? Rimaniamo in attesa di ulteriori aggiornamenti.</p>
      <related>
        <a href="https://www.novella2000.it/fedez-imputato-lite-vicino-casa-fabio-rovazzi/"/>
        <a href="https://www.novella2000.it/pamela-prati-autobiografia-dagospia-estratto/"/>
        <a href="https://www.novella2000.it/giulia-de-lellis-respinta-sanremo-2020/"/>
      </related>
    </article>
  </body>
</html>