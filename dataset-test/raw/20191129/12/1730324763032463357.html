<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/247167/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-29T12:49:56+00:00"/>
    <meta property="og:title" content="กพช.ไฟเขียวเกณฑ์โรงไฟฟ้าชุมชน 16 ธ.ค.นี้"/>
    <meta property="og:description" content="สกพ.พร้อมทำตามนโยบายโรงไฟฟ้าชุมชน เตรียมร่างประกาศระเบียบรับซื้อไฟฟ้าแล้วเสร็จ 1-2 เดือน หลังกพช.ไฟเขียวหลักเกณฑ์ 16 ธันวาคมนี้ "/>
  </head>
  <body>
    <article>
      <h1>กพช.ไฟเขียวเกณฑ์โรงไฟฟ้าชุมชน 16 ธ.ค.นี้</h1>
      <address><time datetime="2019-11-29T12:49:56+00:00">29 Nov 2019, 12:49</time> by <a rel="author" href="https://www.thebangkokinsight.com/author/saranya-thongthab/" target="_blank">SARANYA THONGTHAB</a></address>
      <p>
        <b>สกพ.พร้อมทำตามนโยบายโรงไฟฟ้าชุมชน เตรียมร่างประกาศระเบียบรับซื้อไฟฟ้าแล้วเสร็จ 1-2 เดือน หลังกพช.ไฟเขียวหลักเกณฑ์ 16 ธันวาคมนี้ </b>
      </p>
      <figure>
        <img src="https://www.thebangkokinsight.com/wp-content/uploads/2019/11/LINE_P20191129_192448833-700x466.jpg"/>
      </figure>
      <p><b>นางสาวนฤภัทร อมรโฆสิต</b> เลขาธิการสำนักงานคณะกรรมการกำกับกิจการพลังงาน (กกพ.) กล่าวว่าหลังจากที่รัฐบาลกำหนดหลักเกณฑ์โรงไฟฟ้าชุมชน 1,000 เมกะวัตต์แล้วเสร็จ และนำเข้าคณะกรรมการนโยบายพลังงานแห่งชาติ (กพช.)วันที่ 16 ธันวาคมนี้ ทางกกพ.จะเร่งร่างประกาศระเบียบรับซื้อไฟฟ้ารองรับ คาดว่าภายใน 1-2 เดือนจะแล้วเสร็จ หรือไม่เกินช่วงไตรมาส 1 ปี 2563 จะสามารถประกาศระเบียบรับซื้อได้</p>
      <p>โดยต้องติดตามนโยบาย ที่จะออกมาด้วย ว่าจะแบ่งเป็นโครงการ Quick Win หรือโครงการที่มีอยู่แล้ว เพื่อนำร่อง และโครงการใหม่ รวมถึงแนวทางการรับซื้อ และราคารับซื้อ ซึ่งแน่นอนว่าการผลิตไฟฟ้าจากการผลิตพลังงานหมุนเวียน ต้องกระทบกับค่าไฟฟ้าในภาพรวมอยู่แล้ว แต่จะเป็นเท่าใดต้องคำนวณอีกครั้ง โดยต้องนำตัวเลขที่ผลิตไฟฟ้าจากโครงการโรงไฟฟ้าเป็นรายหน่วย มาเฉลี่ยตัวเลขการผลิตไฟฟ้าในภาพรวมปัจจุบัน</p>
      <figure>
        <img src="https://www.thebangkokinsight.com/wp-content/uploads/2019/11/264310-700x467.jpg"/>
      </figure>
      <p>
        <i>“ทั้งนี้โดยหลักการแล้วกกพ.จะต้องทำหน้าที่ประกาศระเบียบรับซื้อไฟฟ้า และกำกับ ส่วนการไฟฟ้าทำหน้าที่คัดเลือกโรงไฟฟ้าชุมชนเข้าระบบ  เพื่อแยกการกำกับดูแล ออกจากผู้คัดเลือก ไม่ให้เกิดผลประโยชน์ขัดแย้งกัน “</i>
      </p>
      <p>และนอกจากหลักเกณฑ์โรงไฟฟ้าชุมชนแล้ว ในวันที่ 16 ธันวาคมนี้ กพช.ยังมีวาระพิจารณาสำคัญอีกหลายเรือ่ง อาทิ การติดตามการซื้อก๊าซธรรมชาติเหลว (แอลเอ็นจี) ตลาดจร (spot) 130,000 ตัน 2 ล็อต ของการไฟฟ้าฝ่ายผลิตแห่งประเทศไทย (กฟผ.) และแนวทางการรับซื้อพลังงานหมุนเวียนที่ติดปัญหาล่าช้าในกรณีเหตุสุดวิสัย เป็นต้น</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F247167%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/247372/"/>
        <a href="https://www.thebangkokinsight.com/247158/"/>
        <a href="https://www.thebangkokinsight.com/247143/"/>
        <a href="https://www.thebangkokinsight.com/247128/"/>
      </related>
    </article>
  </body>
</html>