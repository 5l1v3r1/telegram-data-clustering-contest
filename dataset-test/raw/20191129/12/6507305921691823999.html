<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/tuttosport-milan-pioli-continua-il-suo-lavoro-sulla-testa-dei-giocatori-l-obiettivo-e-creare-una-mentalita-offensiva-353508"/>
    <meta property="og:site_name" content="MilanNews.it"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Tuttosport - Milan, Pioli continua il suo lavoro sulla testa dei giocatori: l'obiettivo è creare una mentalità offensiva"/>
    <meta property="og:description" content="Mercoledì sera, in un noto ristorante in centro a Milano, c'è stata una bella cena di squadra, con Stefano Pioli che alla fine ha pagato per tutti: si è trattato di un bel momento tutti insieme, utile per cementare ulteriormente il gruppo. Per uscire dal momento difficile, è fondamentale essere tutti uniti e compatti e dunque non c'è nulla di meglio di una bella cena in compagnia. "/>
  </head>
  <body>
    <article>
      <h1>Tuttosport - Milan, Pioli continua il suo lavoro sulla testa dei giocatori: l'obiettivo è creare una mentalità offensiva</h1>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">Enrico Ferrazzi</a></address>
      <p>Mercoledì sera, in un noto ristorante in centro a Milano, c'è stata una bella cena di squadra, con Stefano Pioli che alla fine ha pagato per tutti: si è trattato di un bel momento tutti insieme, utile per cementare ulteriormente il gruppo. Per uscire dal momento difficile, è fondamentale essere tutti uniti e compatti e dunque non c'è nulla di meglio di una bella cena in compagnia. </p>
      <p><b>LAVORO SULLA TESTA </b>- Come spiega questa mattina Tuttosport, Pioli sa bene che deve lavorare soprattutto sulla testa dei suoi giocatori se vuole risollevare il Milan: il suo arrivo al posto di Giampaolo ha portato sicuramente un'atmosfera più positiva nella formazione milanista, anche se per il momento i risultati non sono ancora arrivati. L'obiettivo del tecnico rossonero è quello di creare una mentalità offensiva nella squadra, che possa portare i giocatori a guardare sempre davanti e meno indietro. </p>
      <p><b>PASSI AVANTI </b>- Rispetto a qualche mese fa, si sono certamente visti dei passi in avanti, soprattutto a livello di atteggiamento: ora la squadra gioca infatti meglio e più libera di testa, tanto da essersela giocata alla pari contro Roma, Lazio, Juventus e Napoli. Purtroppo, nelle ultime quattro partite, è arrivato un solo punto e quindi la classifica continua ad essere piuttosto deludente. Ora il calendario che attende il Diavolo è, sulla carta, meno impegnativo e dunque è arrivato il momento di tornare finalmente a vincere. <br/> </p>
    </article>
  </body>
</html>