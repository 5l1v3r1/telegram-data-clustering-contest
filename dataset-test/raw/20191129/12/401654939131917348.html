<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/south-korea-popstars-got-arrested-and-got-this-punishment-for-gangraping-woman-tmov-1-1141507.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-29T12:47:47+00:00"/>
    <meta property="og:title" content="कोरिया के पॉपस्टार ने किया गैंगरेप फिर शेयर किया वीडियो, कोर्ट ने दी ये सजा"/>
    <meta property="og:description" content="साउथ कोरिया के पॉपस्टार जंग जून यंग और चोई जॉन्ग हूं को सियोल सेंट्रल डिस्ट्रिक्ट कोर्ट ने क्रमश 6 और 5 साल की सजा सुनाई है. जंग जून पर एक महिला को नशे में धुत्त कर गैंगरेप करने का आरोप है. पॉपस्टार जंग पर आरोप है कि उसने सीक्रेट तरीके से एक महिला के रेप वीडियो बनाई और इन सीक्रेट सेक्स वीडियोज को शेयर भी किया."/>
  </head>
  <body>
    <article>
      <h1>कोरिया के पॉपस्टार ने किया गैंगरेप फिर शेयर किया वीडियो, कोर्ट ने दी ये सजा</h1>
      <h2>साउथ कोरिया के पॉपस्टार जंग जून यंग और चोई जॉन्ग हूं को सियोल सेंट्रल डिस्ट्रिक्ट कोर्ट ने क्रमश 6 और 5 साल की सजा सुनाई है. जंग जून पर एक महिला को नशे में धुत्त कर गैंगरेप करने का आरोप है. पॉपस्टार जंग पर आरोप है कि उसने सीक्रेट तरीके से एक महिला के रेप वीडियो बनाई और इन सीक्रेट सेक्स वीडियोज को शेयर भी किया.</h2>
      <address>
        <time datetime="2019-11-29T12:47:47+00:00">29 Nov 2019, 12:47</time>
      </address>
      <p>साउथ कोरिया के पॉपस्टार जंग जून यंग और चोई जॉन्ग हूं को सियोल सेंट्रल डिस्ट्रिक्ट कोर्ट ने क्रमश 6 और 5 साल की सजा सुनाई है. जंग जून पर एक महिला को नशे में धुत्त कर गैंगरेप करने का आरोप लगा था. पॉपस्टार जंग पर आरोप है कि उसने सीक्रेट तरीके से एक महिला के रेप वीडियो बनाई और इन सीक्रेट सेक्स वीडियोज को शेयर भी किया.</p>
      <p>जज कांग सियोन्ग ने कहा 'दोनों आरोपी जाने-माने सेलेब्स हैं और इनके पास से सामने आई चैट में सामने आया है कि ये महिलाओं को भोग की वस्तुओं से ज्यादा नहीं समझते हैं और इन्होंने जो क्राइम किए हैं वे बेहद गंभीर हैं. इन आरोपियों को 80 घंटों की सेक्शुएल हिंसा ट्रीटमेंट एजुकेशन भी प्रदान की जाएगी.'  डिस्ट्रिक्ट कोर्ट ने माना कि दोनों पॉप स्टार्स जंग और चोई ऐसे ऑनलाइन चैट ग्रुप्स के सदस्य रहे हैं जो महिलाओं को ड्रग्स देकर रेप करने जैसे गंभीर अपराध को लेकर जोक करते हैं और इन ग्रुप्स में सीक्रेट सेक्स टेप्स भी शेयर की जाती थीं.</p>
      <p>पॉपस्टार जंग जून यंग और चोई जॉन्ग हूं की उम्र 30 साल है. जंग को इस साल मार्च में गिरफ्तार किया गया था. जंग पर आरोप थे कि उन्होंने महिला की सहमति के बगैर उसके सेक्शुएल वीडियोज को सीक्रेट ग्रुप्स में शेयर किया था. जंग के अलावा बिग बैंग स्टार Seungri और एफ.टी आइलैंड मेंबर चोइ जॉन्ग हूं को भी गिरफ्तार किया गया है. Seungri फिलहाल ट्रायल पर चल रहे हैं.</p>
      <p>
        <b>जंग ने कबूला था अपना गुनाह</b>
      </p>
      <p>इससे पहले मार्च में पॉपस्टार जंग ने अपने क्राइम को कबूला था और कहा था, मैं बेहद शर्मिंदा हूं. मैं अपने खिलाफ लगे सारे आरोपों को स्वीकार करता हूं. मैं इंवेस्टिगेटिव एजेंसी द्वारा लगाए गए आरोपों को चैलेंज नहीं करूंगा और मैं कोर्ट के फैसले का आदर करुंगा. वही चोई ने लगातार ये कहा कि उन्होंने किसी महिला का रेप नहीं किया है और उन्होंने ये भी कहा कि उन्हें याद नहीं कि उन्होंने उस महिला के साथ शारीरिक संबंध बनाए थे और अगर ऐसा था तो ये आपसी सहमति से ही हुआ था.</p>
      <figure>
        <video src="https://aajtak-pdelivery.akamaized.net/aajtak/video/2019_11/15_nov_19_subah_subah_01_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/pamela-anderson-appeals-to-indian-pm-modi-to-focus-on-vegan-lifestyle-and-global-warming-issue-tmov-1-1141524.html"/>
        <a href="https://aajtak.intoday.in/story/priyanka-reddy-death-bollywood-reaction-hyderabad-telangana-tmov-1-1141506.html"/>
        <a href="https://aajtak.intoday.in/story/hrithik-roshan-ayushmann-khurrana-movie-war-bala-box-office-latest-collection-tmov-1-1141497.html"/>
        <a href="https://aajtak.intoday.in/story/hello-ji-song-sunny-leone-ragini-mms-returns-season-2-web-series-tmov-1-1141491.html"/>
      </related>
    </article>
  </body>
</html>