<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/auktion-och-insamling-gav-80-000/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-29T12:13:18+00:00"/>
    <meta property="og:title" content="Succé för konstauktion – samlade in 80 000 kronor till jultomtarna och Tranan"/>
    <meta property="og:description" content="Det blev stor succé för Rotarys konstauktion på torsdagskvällen. Tavelförsäljningen gav tillsammans med donationer 80 000 kronor, vilket klubben givetvis är nöjda med. – Det är ett fantastiskt resultat, så nu kommer Sällskapet Jultomtarna och kvinnohuset Tranan få 40 000 var, säger Jessica Hedenberg till tidningen."/>
  </head>
  <body>
    <article>
      <h1>Succé för konstauktion – samlade in 80 000 kronor till jultomtarna och Tranan</h1>
      <address><time datetime="2019-11-29T12:13:18+00:00">29 Nov 2019, 12:13</time> by <a rel="author">Leif Claesson, Kristina Claesson</a></address>
      <slideshow>
        <figure>
          <img src="https://imengine.hall.infomaker.io/imengine/image.php?uuid=28b00e47-7f06-5ce2-8678-d609a0c52f9a&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Filip Rapp agerade utropare, till sin hjälp hade han Nicklas Bergfeldt och Pär Bönnestig.<cite>Kristina Claesson</cite></figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=b1163b61-c44d-52cf-ad46-e0b8be4f737b&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Initiativtagare Jessica Hedenberg fanns på plats på torsdagskvällen tillsammans med Rotarykollegor.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=dbe37353-8e3d-5fda-89c8-c361bf511664&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>
            <cite>Kristina Claesson</cite>
          </figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=d42464e0-78e4-5a16-a1e2-3633cbb1d485&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Konstauktionen gav tillsammans med donationer 80 000 kronor, som nu Sällskapet Jultomtarna och kvinnohuset Tranan får dela på.<cite>Kristina Claesson</cite></figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=def2ce7c-f048-5d92-a77b-1ed291f749dc&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>
            <cite>Kristina Claesson</cite>
          </figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=d3494e88-da56-5489-8ce2-5db24deab5c7&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>
            <cite>Kristina Claesson</cite>
          </figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=0896e472-5fac-5d4d-a7f2-c8c80fafcb11&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
        </figure>
        <figure>
          <img src="https://imengine.hall.infomaker.io/imengine/image.php?uuid=86b2a0e2-5810-5781-a8c3-c66f329c2a70&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>
            <cite>Kristina Claesson</cite>
          </figcaption>
        </figure>
      </slideshow>
      <p>
        <i>Det blev stor succé för Rotarys konstauktion på torsdagskvällen.<br/>Tavelförsäljningen gav tillsammans med donationer 80 000 kronor, vilket klubben givetvis är nöjda med.<br/>– Det är ett fantastiskt resultat, så nu kommer Sällskapet Jultomtarna och kvinnohuset Tranan få 40 000 var, säger Jessica Hedenberg till tidningen.</i>
      </p>
      <p>Hon fanns på plats på torsdagskvällen tillsammans med sina Rotarykollegor.</p>
      <p>Jessica konstaterade att det mestadels var verk av lokala konstnärer som skulle auktioneras ut. Bland annat Mercedes Murat, Maria Biederbeck som senare i år ska ha en utställning i New York, Tobias Andersson, Julia Wallin och Emil Sydhagen. Bland de mer kända konstnärerna fanns Jan Andersson.</p>
      <p>– Det är för tredje året vi arrangerar det här. Första gången var mer på prov och visste inte så mycket om vad vi kunde vänta oss, men nu har vi klivit upp ett par steg, fortsätter Jessica Hedenberg.</p>
      <h3>Pappas idé</h3>
      <p>Det var Jessicas pappa som inspirerat henne till att dra igång konstauktionerna. I Skövde arrangeras de till förmån för Sällskapet Jultomtarna och kvinnohuset Tranan.</p>
      <p>– Jag tog med idén när jag gick med i Rotary och i år har jag fått med mig Nicklas Bergfeldt, berättar Jessica.</p>
      <p>Jo då, han är bror till USA-korrespondenten Carina Bergfeldt. Nytt för i år är att även Filip Rapp varit engagerad.</p>
      <p>– Han håller en massa centrumevent och agerade utropare under auktionen. Hans insats har definitivt påverkat insamlingen positivt.</p>
      <p>Filip Rapp har också ett, enligt Jessica, fantastiskt nätverk som lämpar sig väl i de här sammanhangen.</p>
      <p>Auktionerna brukar ge ungefär 20 000 kronor, men i år blev det alltså 80 000 kronor.</p>
    </article>
  </body>
</html>