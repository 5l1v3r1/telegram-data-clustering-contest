<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/475283-on-odpowiadal-za-msw-totalna-kompromitacja-sienkiewicza"/>
    <meta property="og:site_name" content="wPolityce.pl"/>
    <meta property="article:published_time" content="2019-11-29T12:16:46+00:00"/>
    <meta property="og:title" content="Totalna kompromitacja Sienkiewicza. Nabrał się na fałszywy tweet &quot;szefa NIK&quot;. Internauci: &quot;I dziwić się, że budka pod ambasadą spłonęła&quot;"/>
    <meta property="og:description" content="Jeden z użytkowników Twittera podszył się na Twitterze pod szefa NIK. We wpisie podkreślił, że nie ulegnie naciskom PiS."/>
  </head>
  <body>
    <article>
      <h1>Totalna kompromitacja Sienkiewicza. Nabrał się na fałszywy tweet "szefa NIK". Internauci: "I dziwić się, że budka pod ambasadą spłonęła"</h1>
      <address><time datetime="2019-11-29T12:16:46+00:00">29 Nov 2019, 12:16</time> by <a rel="author" href="https://wpolityce.pl/autorzy/806-zacwierkane-na-twitterze" target="_blank">Zaćwierkane na Twitterze</a></address>
      <p>
        <b>Dalsze losy szefa Najwyższej Izby Kontroli Mariana Banasia są tematem numer jeden w mediach, także tych społecznościowych. Jeden z użytkowników Twittera podszył się na Twitterze pod szefa NIK. We wpisie podkreślił, że nie ulegnie naciskom PiS. Na fałszywe konto dał się złapać… były szef ministerstwa spraw wewnętrznych.</b>
      </p>
      <p>CZYTAJ TAKŻE: <a href="https://wpolityce.pl/polityka/475266-premier-mysle-ze-marian-banas-poda-sie-dzis-do-dymisji">Premier Morawiecki: „Myślę, że Marian Banaś poda się dziś do dymisji, jeśli się tak nie stanie, mamy plan B”</a></p>
      <p>
        <a href="https://wpolityce.pl/polityka/475257-mocne-slowa-mazurek-ws-banasia-czas-dac-ludziom-odpowiedz">Mocne słowa Mazurek: „Prezes Banaś pogrąża siebie i nas. Pobudka, czas wstać, ludziom odpowiedź dać: rezygnacja czy nie?”</a>
      </p>
      <p>W czwartek po południu w siedzibie PiS doszło do spotkania kierownictwa partii z prezesem NIK Marianem Banasiem, w trakcie którego - jak informowała PAP rzeczniczka partii Anita Czerwińska - prezes PiS Jarosław Kaczyński i wiceprezes Mariusz Kamiński wyrazili oczekiwanie, żeby szef NIK podał się do dymisji.</p>
      <p>We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera”, Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami.</p>
      <p>Prezes NIK, który w środę uczestniczył w posiedzeniu sejmowej Komisji ds. Kontroli Państwowej, opiniującej wnioski o powołanie dwóch wiceprezesów Izby, oświadczył, że „ze spokojem” oczekuje zakończenia procedur podjętych przez urzędy państwowe w sprawie jego oświadczeń majątkowych.</p>
      <p>Z kolei premier Morawiecki przyznał podczas konferencji prasowej, że myśli, że Marian Banaś poda się dziś do dymisji.</p>
      <p>Jeden z użytkowników Twittera podszył się pod szefa NIK i napisał, że nie ugnie się pod naciskami PiS.</p>
      <blockquote>
        <b>Szanowni Państwo, informuję, że Prezes Najwyższej Izby Kontroli jest organem niezależnym, który kontroluje działania administracji rządowej. Dlatego też nie ulegnę bezprawnym naciskom ze strony @pisorgpl</b>
      </blockquote>
      <p>— napisał podszywający się pod Mariana Banasia „napalonywikary”.</p>
      <figure>
        <iframe data-src="https://twitter.com/napalonywikary/status/1200359016276344832" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/KarolDarmoros/status/1200391157148246016" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Co ciekawe, na jego wpis dał się nabrać były szef ministerstwa spraw wewnętrznych Bartłomiej Sienkiewicz. Do tego jego wpis „polubiła” Platforma Obywatelska!</b>
      </p>
      <figure>
        <img src="https://wpolityce.pl/p/636575"/>
      </figure>
      <p>Komentarz byłego ministra, który za swojego urzędowania odpowiadał za służby specjalne natychmiast wychwycili internauci.</p>
      <figure>
        <img src="https://wpolityce.pl/p/636577"/>
      </figure>
      <figure>
        <img src="https://wpolityce.pl/p/636578"/>
      </figure>
      <figure>
        <img src="https://wpolityce.pl/p/636579"/>
      </figure>
      <figure>
        <img src="https://wpolityce.pl/p/636580"/>
      </figure>
      <figure>
        <img src="https://wpolityce.pl/p/636582"/>
      </figure>
      <figure>
        <img src="https://wpolityce.pl/p/636583"/>
      </figure>
      <figure>
        <img src="https://wpolityce.pl/p/636584"/>
      </figure>
      <figure>
        <img src="https://wpolityce.pl/p/636585"/>
      </figure>
      <p>wkt/TT</p>
    </article>
  </body>
</html>