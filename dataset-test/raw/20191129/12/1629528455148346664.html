<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/sport/motorsport/treninky-na-zavod-mistrovstvi-sveta-vozu-formule-1-velka-cena-abu-zabi.A191129_121619_motorsport_ten"/>
    <meta property="og:site_name" content="iDNES.cz"/>
    <meta property="article:published_time" content="2019-11-29T12:18:00+00:00"/>
    <meta property="og:title" content="Páteční tréninky v Abú Zabí patřily Bottasovi z Mercedesu"/>
    <meta property="og:description" content="Oba páteční tréninky na závěrečný závod sezony MS formule 1 Velkou cenu Abú Zabí vyhrál Valtteri Bottas. Finský pilot Mercedesu dopoledne předčil Maxe Verstappena z Red Bullu, ve druhé rychlejší části, která se už jela za podobných podmínek jako večerní závod, porazil mistra světa a týmového kolegu Lewise Hamiltona."/>
  </head>
  <body>
    <article>
      <h1>Páteční tréninky v Abú Zabí patřily Bottasovi z Mercedesu</h1>
      <address><time datetime="2019-11-29T12:18:00+00:00">29 Nov 2019, 12:18</time> by <a rel="author">iDNES.cz</a></address>
      <p>fotbal - Anglická Premier League - 14:Chelsea vs. West Hamfotbal - Anglická Premier League - 14:Liverpool vs. Brightonfotbal - Anglická Premier League - 14:Tottenham vs. Bournemouthfotbal - Anglická Premier League - 14:Newcastle vs. Manchester City Oba páteční tréninky na závěrečný závod sezony MS formule 1 Velkou cenu Abú Zabí vyhrál Valtteri Bottas. Finský pilot Mercedesu dopoledne předčil Maxe Verstappena z Red Bullu, ve druhé rychlejší části, která se už jela za podobných podmínek jako večerní závod, porazil mistra světa a týmového kolegu Lewise Hamiltona.</p>
      <p>Bottas před dvěma týdny závod v Brazílii nedokončil a do Spojených arabských emirátů přijel s novým motorem, se kterým zaznamenal v odpoledním tréninku čas 1:36,256. Kvůli překročení povoleného limitu pohonných jednotek má už nyní jistotu, že do nedělního závodu odstartuje z posledního místa.</p>
      <p>
        <b>
          <a href="https://www.idnes.cz/sport/motorsport/treninky-na-zavod-mistrovstvi-sveta-vozu-formule-1-velka-cena-abu-zabi.A191129_121619_motorsport_ten/foto">Fotogalerie</a>
        </b>
      </p>
      <slideshow>
        <figure>
          <img src="https://1gr.cz/fotky/idnes/19/113/org/TEN7fb1b3_p201911290306001.jpg"/>
          <figcaption>Valtteri Bottas z Mercedesu na okruhu v Abú Zabí</figcaption>
        </figure>
        <figure>
          <img src="https://1gr.cz/fotky/idnes/19/113/org/TEN7fb1b0_p201911280676401.jpg"/>
          <figcaption>Max Verstappen z Red Bullu na tiskové konferenci</figcaption>
        </figure>
        <figure>
          <img src="https://1gr.cz/fotky/idnes/19/113/org/TEN7fb1b0_p201911290308701.jpg"/>
          <figcaption>Max Verstappen z Red Bullu na okruhu v Abú Zabí</figcaption>
        </figure>
        <figure>
          <img src="https://1gr.cz/fotky/idnes/19/113/org/TEN7fb1ad_AI_MOTOR_F1_UAE_1129_1B_4.JPG"/>
          <figcaption>Lewis Hamilton z Mercedesu na okruhu v Abú Zabí</figcaption>
        </figure>
      </slideshow>
      <p>
        <a href="https://www.idnes.cz/sport/motorsport/treninky-na-zavod-mistrovstvi-sveta-vozu-formule-1-velka-cena-abu-zabi.A191129_121619_motorsport_ten/foto">Zobrazit fotogalerii</a>
      </p>
      <p>Bottas porazil Hamiltona o tři desetiny a o nejrychlejší čas dne ho nepřipravila ani kolize s Romainem Grosjeanem z Haasu. Kvůli nehodě byl trénink asi na sedm minut přerušen, oba vozy byly značně poškozeny. „Najel do mě a nenechal mi ani trochu místa,“ řekl Bottas.</p>
      <p>Na třetí a čtvrté příčce se seřadili jezdci Ferrari a vylepšili dojem z úvodního tréninku. Charles Leclerc ztratil necelé čtyři desetiny, zatímco Sebastian Vettel, který do Spojených arabských emirátů dorazil po narození syna se zpožděním, ztratil 435 tisícin.</p>
      <p>Dopoledne se Ferrari nedařilo a Leclerc byl se ztrátou 2,3 sekundy sedmý a Vettel měl na pátém místě o 1,9 sekundy pomalejší čas než vítěz. V závěru navíc poškodil vůz po nárazu do bariéry a trénink byl o pár minut dřív ukončen. Ještě před tím byla úvodní část na zhruba patnáct minut přerušena kvůli úniku oleje z renaultu Daniela Ricciarda. </p>
      <h3>Velká cena Abú Zabí</h3>
      <p>Tréninky na závod mistrovství světa vozů formule 1</p>
      <p><b>První trénink:</b> 1. Bottas (Fin./Mercedes) 1:36,957, 2. Verstappen (Niz./Red Bull) -0,535, 3. Hamilton (Brit./Mercedes) -0,634, 4. Albon (Thaj./Red Bull) -1,127, 5. Vettel (Něm./Ferrari) -1,949, 6. Grosjean (Fr./Haas) -2,189.</p>
      <p><b>Druhý trénink:</b> 1. Bottas 1:36,256, 2. Hamilton -0,310, 3. Leclerc (Mon./Ferrari) -0,386, 4. Vettel -0,435, 5. Verstappen -0,551, 6. Albon -1,032.</p>
    </article>
  </body>
</html>