<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/noozpets/1563833/i-eyrwpi-apofasise-tis-gatas-o-trachilos-zygo-den-ypomenei"/>
    <meta property="og:site_name" content="NOOZ."/>
    <meta property="article:published_time" content="2019-11-29T12:26:00+00:00"/>
    <meta property="og:title" content="Η Ευρώπη αποφάσισε: &quot;Της γάτας ο τράχηλος... ζυγό δεν υπομένει&quot;"/>
    <meta property="og:description" content="Οι εφτάψυχοι φίλοι μας θα μπορούν ελεύθερα να μετακινούνται, χωρίς να φορέσουν ποτέ κολάρο και λουρί, αποφάσισε η Ευρωπαϊκή Ένωση."/>
  </head>
  <body>
    <article>
      <h1>Η Ευρώπη αποφάσισε: "Της γάτας ο τράχηλος... ζυγό δεν υπομένει"</h1>
      <address>
        <time datetime="2019-11-29T12:26:00+00:00">29 Nov 2019, 12:26</time>
      </address>
      <p>
        <b>Οι εφτάψυχοι φίλοι μας θα μπορούν ελεύθερα να μετακινούνται, χωρίς να φορέσουν ποτέ κολάρο και λουρί, αποφάσισε η Ευρωπαϊκή Ένωση.</b>
      </p>
      <p>Έκλεισε, με τον τρόπο αυτό, κάθε συζήτηση για περιορισμό του συμπαθούς αιλουροειδούς, όπως ήθελαν ορισμένοι, επικαλούμενοι μάλιστα την προστασία των πουλιών και του περιβάλλοντος.</p>
      <p>Όπως αναφέρει η σχετική ανακοίνωση:</p>
      <p>«[Η Ευρωπαϊκή Επιτροπή είναι] ένθερμη υποστηρίκτρια του δικαιώματος της ελεύθερης μετακίνησης, ακόμα και των εφτάψυχων φίλων του ανθρώπου».</p>
      <p>Οι θεωρίες για λουρί και κολάρο είχαν προκύψει μετά από μία πρόσφατη μελέτη που δημοσίευσαν στην επιθεώρηση Journal of Environmental Law του πανεπιστημίου της Οξφόρδης ερευνητές από το πανεπιστήμιο του Τίλμπουργκ της Ολλανδίας.</p>
      <p>Υποστήριζαν ότι οι οικόσιτες γάτες που κυκλοφορούν ελεύθερες, κάνουν ζημιά στην βιοποικιλότητα και στην πανίδα με το να τρώνε πουλιά και άλλα ζώα και να μεταδίδουν ασθένειες. Σημειώνεται ότι πρόσφατη έρευνα διαπίστωσε ότι η οικόσιτη γάτα σκοτώνει κάθε χρόνο στις ΗΠΑ 4 δισεκατομμύρια πουλιά και 21 δισεκατομμύρια θηλαστικά – αν και η πλειοψηφία αυτών των γατών είναι αδέσποτες.</p>
      <p>Όπως ανέφερε η μελέτη:</p>
      <p>«[Οι ελεύθερες οικόσιτες γάτες] επενεργούν δυσμενώς στη βιοποικιλότητα, εξαιτίας της θήρας, της διαταραχής, του ανταγωνισμού, των διαφόρων παθήσεων που μεταδίδουν και του υβριδισμού.»</p>
      <p>Με βάση αυτόν τον ισχυρισμό, οι Ολλανδοί επιστήμονες ζήτησαν από την Ευρωπαϊκή Επιτροπή να εκδώσει οδηγία που θα υποχρεώνει τους ιδιοκτήτες γατών να κλείνουν τα ζώα τους στο σπίτι και να τα βγάζουν έξω δεμένα με λουρί.</p>
      <p>Ευτυχώς, τίποτα απ' αυτά δεν θα ισχύσει...</p>
      <related>
        <a href="https://www.nooz.gr/lifestyle/1367675/i-mprizit-mparnto-thelei-na-swsei-tis-agriogates"/>
      </related>
    </article>
  </body>
</html>