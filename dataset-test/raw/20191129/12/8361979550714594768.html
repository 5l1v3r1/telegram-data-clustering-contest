<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-na-vihidni-v-ukrajini-poholodnishaye-50056461.html"/>
    <meta property="og:site_name" content="НВ"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Грудень принесе похолодання: прогноз погоди на вихідні"/>
    <meta property="og:description" content="У вихідні дні тепле і вологе повітря буде відступати з території України, в результаті чого прийде похолодання."/>
  </head>
  <body>
    <article>
      <h1>Грудень принесе похолодання: прогноз погоди на вихідні</h1>
      <h2>У вихідні дні тепле і вологе повітря буде відступати з території України, в результаті чого прийде похолодання.</h2>
      <address>
        <time datetime="2019-11-29T12:00:00+00:00">29 Nov 2019, 12:00</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр.</p>
      <p>У суботу, 30 листопада, на Лівобережжі та в Криму продовжаться дощі, місцями значні. На решті території очікується невеликий дощ, на заході та півночі країни переходить в мокрий сніг.</p>
      <p>Вітер переважно західний, 7−12 м/с, на сході та півдні можливі пориви до 15−20 м/с.</p>
      <p>Температура протягом доби коливатиметься від 0° до 5° тепла. У Криму вночі 3−8° тепла, вдень 8−13°.</p>
      <p>У Києві в суботу місцями невеликий дощ з мокрим снігом, вітер північно-східний 7−12 м/с, температура протягом доби — 1−3° тепла.</p>
      <p>У неділю, 1 грудня, істотних опадів в Україні не очікується, лише в Криму та Приазов'ї місцями можливий мокрий сніг.</p>
      <p>Вітер північно-західний, 7−12 м/с.</p>
      <p>Температура вночі 1−6° морозу, в Карпатах 5−10° морозу. Вдень повітря трохи прогріється — від 3° морозу до 2° тепла. На півдні вночі 0°, вдень 1−6° тепла.</p>
      <p>У Києві в неділю також без опадів, вітер північно-західний, 7−12 м/с. Температура вночі коливатиметься від 2° до 4° морозу, вдень підніметься до 0°.</p>
    </article>
  </body>
</html>