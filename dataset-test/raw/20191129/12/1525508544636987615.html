<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783930/%D8%AD%D9%88%D8%A7%D8%AF%D8%AB-%D8%A7%D8%AE%DB%8C%D8%B1-%D8%A7%D9%86%D9%82%D9%84%D8%A7%D8%A8-%D8%B1%D8%A7-%D9%86%D8%B4%D8%A7%D9%86%D9%87-%DA%AF%D8%B1%D9%81%D8%AA%D9%87-%D8%A8%D9%88%D8%AF-%D8%AA%D8%AF%D8%A8%DB%8C%D8%B1-%D8%B1%D9%87%D8%A8%D8%B1%DB%8C-%D8%A2%D8%AA%D8%B4-%D8%B1%D8%A7-%D8%AE%D8%A7%D9%85%D9%88%D8%B4"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:16:01+00:00"/>
    <meta property="og:title" content="امام‌جمعه شاهرود: حوادث اخیر انقلاب را نشانه گرفته بود/تدبیر رهبری آتش را خاموش کرد"/>
    <meta property="og:description" content="شاهرود - امام‌جمعه شاهرود بابیان اینکه حادثه اخیر انقلاب را نشانه گرفته بود، گفت: تدبیر ولایت‌فقیه آتش فتنه‌ای که دشمنان برافروختند را خاموش کرد."/>
  </head>
  <body>
    <article>
      <h1>امام‌جمعه شاهرود: حوادث اخیر انقلاب را نشانه گرفته بود/تدبیر رهبری آتش را خاموش کرد</h1>
      <address>
        <time datetime="2019-11-29T12:16:01+00:00">29 Nov 2019, 12:16</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام عباس امینی ظهر آدینه در خطبه‌های نماز جمعه این هفته شاهرود به میزبانی مصلای مدرسه قلعه این شهر بابیان اینکه عده‌ای در اعتراض‌های مردمی پیرامون گرانی بنزین انقلاب را نشانه گرفته بودند، ابراز داشت: تدبیر رهبر معظم انقلاب آتش فتنه‌ای که دشمنان برافروختند را خاموش کرد و آرامش به شهرها و استان‌های کشور بازگشت.</p>
      <p>وی بابیان اینکه دشمن همواره در ابزار خود به دنبال ایجاد تفرقه و اختلاف بین گروه‌ها، مسئولان و مردم است، افزود: ملت با بصیرت ایران علیرغم همه مشکلات موجود اثبات کردند که به این توطئه‌ها توجهی نمی‌کنند و پای ارزش‌های انقلاب و نظام ایستادند.</p>
      <p>امام‌جمعه شاهرود بابیان اینکه امروز دیگر موضوع حملات دشمن از ناحیه نظامی نیست بلکه از طرق فضای مجازی و رسانه می‌کوشد تا به اهداف خود دست پیدا کند، ابراز داشت: اراده و افکار مهم‌ترین اهدافی که دشمن بر روی آن متمرکزشده است که برای به کار گرفتن آن چاره‌ای جز فضای مجازی ندارد لذا قطع اینترنت ازاین‌رو صورت گرفت و نباید از آن دلگیر شد.</p>
      <p>امینی بابیان اینکه رهبر معظم انقلاب در جمع بسیجیان نیز فرمودند که برای افزایش آمادگی در همه زمینه‌ها باید به نیروی مردمی مجهز شد، تصریح کرد: ارتباط بسیج و مسجد و در اختیار قرار داشتن خدمات لازم به مردم و تلاش برای رفع محرومیت ازجمله اهداف این نیروی مردمی است.</p>
      <p>وی افزود: دهم آذرماه روز مجلس و ثبت‌نام از نامزدهای انتخابات است که انتظار می‌رود افرادی که خود را برای کاندید معرفی می‌کنند شرایط حضور خود را در مجلس ببینند و شورای نگهبان و مردم نیز در بین این افراد به کسی که توانایی و شایستگی بیشتر برای ارائه خدمات دارند رأی دهند.</p>
    </article>
  </body>
</html>