<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3366737/prva-ispovest-severine-posle-porodjaja-milan-i-ja-se-volimo-i-svadjamo-evo-kako-je-krila-stomacic-i-sta-je-jos-otkrila"/>
    <meta property="og:site_name" content="kurir.rs"/>
    <meta property="article:published_time" content="2019-11-29T12:41:00+00:00"/>
    <meta property="og:title" content="PRVA ISPOVEST SEVERINE POSLE POROĐAJA! Milan i ja se volimo i SVAĐAMO! Evo kako je krila stomačić i šta je još otkrila!"/>
    <meta property="og:description" content="Severina Kojić, koja je izgubila starateljstvo nad sinom Aleksandrom, budući da ga je sud u Zagrebu dodelio ocu Milanu Popoviću, pre sedam godina govorila je o ulozi roditelja, pričala je o majčinstvu i podelila svoje najveće strahove koje je osetila svaka ..."/>
  </head>
  <body>
    <article>
      <h6 class="kicker">VIDEO INTERVJU</h6>
      <h1>PRVA ISPOVEST SEVERINE POSLE POROĐAJA! Milan i ja se volimo i SVAĐAMO! Evo kako je krila stomačić i šta je još otkrila!</h1>
      <address>
        <time datetime="2019-11-29T12:41:00+00:00">29 Nov 2019, 12:41</time>
      </address>
      <p><a href="https://www.kurir.rs/tag/348633/severina-kojic">Severina</a> Kojić, koja je izgubila starateljstvo nad sinom Aleksandrom, budući da ga je sud u Zagrebu dodelio ocu <a href="https://www.kurir.rs/tag/39618/milan-popovic">Milanu Popoviću</a>, pre sedam godina govorila je o ulozi roditelja, pričala je o majčinstvu i podelila svoje najveće strahove koje je osetila svaka majka.</p>
      <p>"Majčinstvo je zaista najlepši i kažu najteži posao na svetu. Ja sam iskusila ovo prvo, da mi je najlepši. Mada, sve se menja i ta prva dva meseca, u stvari prve tri nedelje pretvoren si u automat za mleko i menjanje pelena i to još ne znaš da li si dobar automat, ne znaš da li si dobra ili loša majka. Nemaš nikakvu povratnu informaciju. Kad sam videla osmeh svog anđela prvi put usmeren meni, baš meni, nije pravio nikakve grimase, nego baš se meni nasmejao to je bio jedan od najlepših osećaja u mom životu. Ne mogu to da uporedim ni sa čim. Neprocenjivo", rekla je svojevremeno pevačica za RTL.</p>
      <figure>
        <img src="https://www.kurir.rs/data/images/2019/11/29/13/2069365_screenshot-8_ff.jpg?ver=1575029502"/>
        <figcaption>
          <cite>foto: Printscreen Youtube RTL</cite>
        </figcaption>
      </figure>
      <p>Otkrila je kakav je bio Aleksandar kao beba i u čemu je najviše uživala.</p>
      <p>"Svaka majka hvali svoje dete i nije što je moje, ali moje je najlepše. Presladak je, ima velike oči, znatiželjan je, učestvuje u razgovoru, sedi sa nama za stolom i ko god priča on ga gleda. Sav je kao neki mali gospodin, intelektualac, sve ga zanima. Neverovatno za dete od 3 meseca, dobar je. Nije plačljivo dete, baš je dobar", rekla je tada Severina i dodaje da ju je mali Aleksandar naučio strpljenju koje joj je nedostajalo.</p>
      <figure>
        <img src="https://www.kurir.rs/data/images/2019/11/29/12/2069345_screenshot-5_ff.jpg?ver=1575027480"/>
        <figcaption>
          <cite>foto: Printscreen Youtube RTL</cite>
        </figcaption>
      </figure>
      <p>Severina se takođe osvrnula na to da joj je prvo dete donelo zaista poseban osećaj jer joj je mali Aleksandar otvorio sva čula i doneo posebnu vrstu osećaja, pa se osećala ranjivo čak i kad bi ga uspavljivala jer se strašno bojala da ga ne probudi, a onda je jedva čekala kad će se probuditi. Pevačica se čak bojala da Aleksandra dohranjuje jer se pitala da li je to čini lošom majkom.</p>
      <related>
        <h4>NE PROPUSTITE</h4>
        <a href="https://www.kurir.rs/stars/3366685/zlocin-je-posle-7godina-oduzeti-majci-dete-deda-keba-tuguje-za-aleksandrom-a-snajki-severini-dao-podrsku-video"/>
        <a href="https://www.kurir.rs/stars/3366073/severina-se-gusi-u-suzama-posle-presude-o-oduzimanju-sina-ne-znam-sta-bih-rekla-jos-ne-zna-gde-ce-ga-milan-odvesti"/>
      </related>
      <p>U porodilištu je volela da provodi vreme nasamo sa svojim sinom, čitala mu je knjige naglas, gledali su televiziju i da ih niko ne bi ometao u druženju slagala je najbliže kako doktori ne daju baš da se dolazi u posete.</p>
      <figure>
        <iframe src="https://www.youtube.com/embed/u6QyZ18xi4M" width="560" height="315" data-service="Youtube" scrolling="no"/>
      </figure>
      <p>Za svoju vezu sa Milanom Popovićem Severina Kojić je tada imala samo najlepše reči.</p>
      <p>"Mi smo kao svi mladi parovi. Volimo se i dobili smo dete. Ljubimo se, grlimo se, svađamo kao pas i mačka, mirimo, ali bitno je da se volimo i da obožavamo jedno drugo i onda je to sve nekako lako", rekla je.</p>
      <figure>
        <iframe src="https://www.youtube.com/embed/-YkkM0C8HiU" width="560" height="315" data-service="Youtube" scrolling="no"/>
      </figure>
      <p>
        <b>Kurir.rs/Foto: Printscreen, Youtube RTL</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/stars/3366507/severina-nije-sama-odvela-sina-milanu-veceras-se-dovezla-do-njegove-kuce-a-on-joj-nije-ispunio-poslednju-molbu"/>
        <a href="https://www.kurir.rs/stars/3366477/severina-dovela-sina-na-popovicevu-adresu-pevacica-ispostovala-privremenu-meru-koja-je-izrecena"/>
        <a href="https://www.kurir.rs/stars/3366409/one-su-izgubile-starateljstvo-nad-svojom-decom-severina-nije-jedina-i-dan-danas-pevacice-se-bore-svim-silama"/>
        <a href="https://www.kurir.rs/stars/3366147/milan-popovic-progovorio-o-starateljstvu-nad-sinom-evo-da-li-dete-odvodi-u-srbiju"/>
      </related>
    </article>
  </body>
</html>