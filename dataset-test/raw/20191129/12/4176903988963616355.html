<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/italijanski-pokret-sardine-alternativa-mateu-salviniju/"/>
    <meta property="og:site_name" content="Krstarica"/>
    <meta property="article:published_time" content="2019-11-29T12:02:00+00:00"/>
    <meta property="og:title" content="Italijanski pokret „Sardine“ alternativa Mateu Salviniju"/>
    <meta property="og:description" content="RIM - U polarizovanom političkom pejzažu Italije pojavio se novi politički pokret &quot;Sardine&quot; s ciljem da budu alternativa desničarskom populisti Mateu"/>
  </head>
  <body>
    <article>
      <h1>Italijanski pokret „Sardine“ alternativa Mateu Salviniju</h1>
      <address><time datetime="2019-11-29T12:02:00+00:00">29 Nov 2019, 12:02</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>RIM – U polarizovanom političkom pejzažu Italije pojavio se novi politički pokret „Sardine“ s ciljem da budu alternativa desničarskom populisti Mateu Salviniju.</p>
      <p>Pokret su tokom ručka osnovala četvorica bivših cimera u 30-im godinama, kojima je dosadila gruba, nacionalistička retorika lidera Lige, preneo je AP.</p>
      <p>Koristeći jednu od prednosti Salvinija, kampanju preko društvenih medija, prijatelji su brzo organizovali skup početkom meseca na centralnom trgu u Bolonji, na Pjaca Mađore, kao alternativu Salvinijevoj izbornoj kampanji u gradu uoči ključnih regionalnih izbora u januaru.</p>
      <p>Oni su očekivali da će se na kiši koja je padala pojaviti 6.000 ljudi, a umesto toga, na trgu se „spakovalo“ oko 15.000 ljudi poput sardina i rođen je novi politički pokret.</p>
      <p>(Tanjug)</p>
    </article>
  </body>
</html>