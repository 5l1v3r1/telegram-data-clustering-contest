<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/%d0%b8%d0%b3%d1%80%d0%b0%d0%b9%d1%82%d0%b5-%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%be-%d1%86%d1%8f%d0%bb%d0%b0-%d1%81%d0%b5%d0%b4%d0%bc%d0%b8%d1%86%d0%b0-overwatch-323742.html"/>
    <meta property="og:site_name" content="kaldata.com"/>
    <meta property="article:published_time" content="2019-11-29T12:46:57+00:00"/>
    <meta property="og:title" content="Играйте безплатно цяла седмица Overwatch - kaldata.com"/>
    <meta property="og:description" content="Всеки обича безплатните неща и Blizzard знае това. Честите безплатни периоди за игра на Overwatch са подарък за почитателите на шутърите и е време за нов"/>
  </head>
  <body>
    <article>
      <h1>Играйте безплатно цяла седмица Overwatch - kaldata.com</h1>
      <address><time datetime="2019-11-29T12:46:57+00:00">29 Nov 2019, 12:46</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Всеки обича безплатните неща и Blizzard знае това. Честите безплатни периоди за игра на Overwatch са подарък за почитателите на шутърите и е време за нов такъв безплатен период на игра, който ще продължи до четвърти декември.</p>
      <p>Предложението важи за платформите на Xbox One, PlayStation 4, PC и Nintendo Switch. За PS4 и Xbox One, ще ви трябва регистрация в PS Plus и Live Gold. Офертата е част от намаленията, стартирани от Blizzard за Черния петък и както може да предположите Overwatch получава сериозно намаление при закупуване за всяка една платформа, система и издание. И разбира се, ако сте останали доволни от безплатната седмица и си закупите някое от изданията, прогресът, направен от вас по време на този период, ще се прехвърли в току-що закупената от вас игра.</p>
      <p>По време на безплатната седмица ще получите достъп до пълната игра: 31 героя, разпределени в три класа, всеки от тях с различни умения, 28 карти и куп различни режими. Освен това през този период ще може да вземете участие в специалното събитие Charity Challenge, където до втори декември всеки спечелен мач, както и гледането ви носят различни награди и козметики.</p>
      <p>Както вероятно вече знаете, по време на Blizzcon 2019 беше анонсиран Overwatch 2, продължението на популярната игра, която през 2020 ще чества своята четвърта годишнина. Вместо да спира сървърите на първата игра обаче и да принуждава феновете на играта да изоставят света на Overwatch и да си закупуват новото заглавие, общностите на двете игри ще делят един свят, като след време, клиентите на Overwatch 1 и 2 <a href="https://www.kaldata.com/%d0%b8%d0%b3%d1%80%d0%b8/blizzard-%d0%ba%d0%bb%d0%b8%d0%b5%d0%bd%d1%82%d0%b8%d1%82%d0%b5-%d0%bd%d0%b0-overwatch-%d0%b8-overwatch-2-%d1%89%d0%b5-%d1%81%d0%b5-%d0%be%d0%b1%d0%b5%d0%b4%d0%b8%d0%bd%d1%8f%d1%82-%d0%b2-%d0%b1-322246.html">ще се обединят </a>и така прехода към новата игра ще е плавен и неусетен.</p>
      <p>Акценти в новата игра, освен използването на преработена версия на енджина зад Overwatch и предимствата, което носи това, ще са фокусът над историята, новия PvP режим Push, кооперативните мисии, свързани с историята и новата система за развитие на героя.</p>
    </article>
  </body>
</html>