<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/29/na_hersonschini_pravoohorontsi_vijavili_nezakonnij_vidobutok_nadr.html"/>
    <meta property="og:site_name" content="Соцпортал"/>
    <meta property="article:published_time" content="2019-11-29T12:50:00+00:00"/>
    <meta property="og:title" content="​На Херсонщині правоохоронці виявили незаконний видобуток надр"/>
    <meta property="og:description" content="Правоохоронці припинили незаконний видобуток надр України. Сировину відправляли на завод анексованого Криму."/>
  </head>
  <body>
    <article>
      <h1>​На Херсонщині правоохоронці виявили незаконний видобуток надр</h1>
      <address>
        <time datetime="2019-11-29T12:50:00+00:00">29 Nov 2019, 12:50</time>
      </address>
      <h4>Правоохоронці припинили незаконний видобуток надр України. Сировину відправляли на завод анексованого Криму.</h4>
      <figure>
        <img src="https://socportal.info/media/contentimages/eb95de0f92c48edb.jpg"/>
      </figure>
      <p>Про це <a href="https://www.npu.gov.ua/news/zlochini-proti-dovkillya/na-xersonshhini-pravooxoronczi-pripinili-nezakonnij-vidobutok-ta-vikoristannya-nadr-ukrajini-okupaczijnoyu-vladoyu-krimu/?fbclid=IwAR2BDRDB4IYuhPY-9n2us_UIgirnIEPnT2PY8GXyK6naEkmvB-jD4zDVAfQ">повідомив</a> начальник Головного управління Нацполіції в АР Крим та м. Севастополь Віталій Стрижак.</p>
      <p>Посадовці одного з київських підприємств вступили у змову із владою анексованого півострова. Під час обшуків на столичному підприємстві вилучено значну кількість документації, створеної представниками Російської Федерації на тимчасово окупованій території. Правоохоронці вже нарахували державні збитки майже 30 мільйонів гривень. Кримінальне провадження відкрили за чотирма статтями. Зокрема, незаконне використання надр та зловживання владою. Підозрюваним може загрожувати до 15-ти років позбавлення волі.</p>
      <blockquote>Під час проведення слідчих дій було встановлено, що на території насосної станції знаходиться шість промислових насосів, за допомогою яких сировина подається до содового заводу. Також правоохоронці виявили електролінію, яка незаконно подавала електроенергію з окупованого Криму до зазначеної насосної станції, – розповів Віталій Стрижак.</blockquote>
      <figure>
        <iframe src="https://www.youtube.com/embed/nv-G8WGBA4k" width="640" height="360" data-service="Youtube" scrolling="no"/>
      </figure>
      <p><a href="https://socportal.info/category/occupation/">Останні новини Криму</a> читайте в розділі #Окупація на Соцпорталі.</p>
    </article>
  </body>
</html>