<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/odpowie-za-nielegalny-polow-ryb-na-wisle-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-29T12:17:00+00:00"/>
    <meta property="og:title" content="Odpowie za nielegalny połów ryb na Wiśle (zdjęcia)"/>
    <meta property="og:description" content="Policjanci z Opola Lubelskiego wspólnie z funkcjonariuszami Państwowej Straży Rybackiej zatrzymali mężczyznę, który poławiał nielegalnie ryby na Wiśle. Wkrótce 33-latek stanie przed sądem."/>
  </head>
  <body>
    <article>
      <h1>Odpowie za nielegalny połów ryb na Wiśle (zdjęcia)</h1>
      <address>
        <time datetime="2019-11-29T12:17:00+00:00">29 Nov 2019, 12:17</time>
      </address>
      <p>
        <b>Policjanci z Opola Lubelskiego wspólnie z funkcjonariuszami Państwowej Straży Rybackiej zatrzymali mężczyznę, który poławiał nielegalnie ryby na Wiśle. Wkrótce 33-latek stanie przed sądem.</b>
      </p>
      <p>W ręce policjantów i funkcjonariuszy straży rybackiej wpadł 33-latek z gminy Józefów. Mężczyzna nielegalnie poławiał ryby na Wiśle.</p>
      <p>Jak informują policjanci 33-latek kłusował ryby przy użyciu sznurów rozgałęzionych wielohakowych. Wczoraj w samochodzie mężczyzny funkcjonariusze ujawnili sznur z haczykami wykorzystywany do nielegalnego połowu ryb.</p>
      <p>Co więcej, podczas przeszukania pomieszczeń mieszkalnych i gospodarczych zajmowanych przez 33-latka, mundurowi ujawnili i zabezpieczyli kotwiczki, sznurek oraz gotowy sznur uzbrojony w haki. Mężczyzna został zatrzymany i przesłuchany. Grozi mu kara do 2 lat pozbawienia wolności.</p>
      <figure>
        <img src="https://www.lublin112.pl/wp-content/uploads/2019/11/68-159016.jpg"/>
      </figure>
      <p>(fot. Policja Opole Lubelskie)</p>
    </article>
  </body>
</html>