<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/bulvaras-panasu-kad-b-markauskas-vel-maskavosi-po-ukininko-kauke-1753559/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T12:01:00+00:00"/>
    <meta property="og:title" content="Bulvaras: Panašu, kad B. Markauskas vėl maskavosi po ūkininko kauke"/>
    <meta property="og:description" content="Reklama"/>
  </head>
  <body>
    <article>
      <h1>Bulvaras: Panašu, kad B. Markauskas vėl maskavosi po ūkininko kauke</h1>
      <address><time datetime="2019-11-29T12:01:00+00:00">29 Nov 2019, 12:01</time> by <a rel="author">„Bulvaro" inf.</a></address>
      <p>Reklama</p>
      <p>Visai neseniai į Klaipėdos rajono savivaldybės mero Broniaus Markausko paskyrą socialiniame tinkle buvo įkelta įtartino persirengėlio, sėdinčio mero krėsle, nuotrauka.</p>
      <p>"Kas atsisėdo į gerbiamo mero kėdę? O gal kokie piktavaliai įsilaužė į mero kabinetą ir feisbuko paskyrą?" - piktinosi tikri Gargždų patriotai.</p>
      <p>Tada "Bulvaro analitikai garsiai svarstė, kad meras galbūt netyčia atskleidė, kaip maskuojasi, kai nori pabūti paprastu gyventoju ir ramiai be aplinkinių dėmesio nueiti apsipirkti, pažvejoti ar pasiklausyti, ką žmonės šneka apie savo rūpesčius ir valdžią.</p>
      <p>Juk, pasak pasakojimų ir legendų, tokią strategiją senovėje vadovai ir valdovai plačiai taikydavo.</p>
      <p>Užvakar meras vėl pasidalijo savo įžvalgomis apie Lietuvoje vykusią taikią ūkininkų protesto akciją, kurios metu per penkios dešimtys žemdirbių traktoriais važiavo ir Gargžduose.</p>
      <p>Tik šį kartą mūsų taip lengvai nepagausi. Žinant, kad gerbiamas meras Bronius Markauskas mėgsta maskuotis ir viską matyti savo akimis, akivaizdu, kad viename iš šių traktorių garantuotai važiavo jis pats. Tik nežinome - kuriame?</p>
      <p>Reklama</p>
      <p>Laukiame skaitytojų komentarų ir tikslesnės informacijos. Už vertingą informaciją suteiksime vertingą atlygį.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/bulvaras/bulvaras-ciuozykla-uzdaryta-1753285/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-ciuozykla-jau-veikia-1752969/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-nezinodami-istorijos-paisto-nesamones-1751912/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-skaudina-neisnaudotos-progos-1751625/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-kelione-i-tilze-stebes-visa-matanti-briedzio-akis-1751339/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-seniai-laikas-susisiekimo-ministerija-perkelti-i-klaipeda-1751083/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-in-memoriam-seniesiems-jurininku-prospekto-sviesoforams-1750739/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/bulvaras-isbego-bet-laimei-ne-kretingiskis-1750097/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>