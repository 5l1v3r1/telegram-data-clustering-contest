<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/storsta-shoppinghelgen-i-usa-5462693.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T12:58:08+00:00"/>
    <meta property="og:title" content="Största shoppinghelgen i USA"/>
    <meta property="og:description" content="Ekonomi Årets största shoppinghelg har rivstartat i USA. Redan i torsdags, helgdagen Thanksgiving Day, satte det i gång. Försäljningen under hela långhelgen väntas dock kulminera under klämdagen Black Friday då många i USA av tradition tar ledigt för att shoppa."/>
  </head>
  <body>
    <article>
      <h1>Största shoppinghelgen i USA</h1>
      <address><time datetime="2019-11-29T12:58:08+00:00">29 Nov 2019, 12:58</time> by <a rel="author">TT-Reuters</a></address>
      <figure>
        <img src="https://img7.ntm.eu/unt/public/img/5462694/1129140016/fullt-os-i-butikerna-pa-black?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Diane Bondareff | Fullt ös i butikerna på Black Friday. Arkivbild</figcaption>
      </figure>
      <p>Ekonomi Årets största shoppinghelg har rivstartat i USA. Redan i torsdags, helgdagen Thanksgiving Day, satte det i gång. Försäljningen under hela långhelgen väntas dock kulminera under klämdagen Black Friday då många i USA av tradition tar ledigt för att shoppa.</p>
      <p>Omkring 165 miljoner konsumenter i USA beräknas ge sig ut i butiker eller online under långhelgen, enligt den amerikanska detaljhandelns branschorganisation NRF.</p>
      <p>Klämdagen Black Friday har dock tappat något i tyngd i USA:s handel på senare år, i spåren av ökad e-handel och det faktum att vissa kampanjer från detaljhandelskedjorna sträcker sig hela vägen från Halloween-helgen och ända fram till julafton.</p>
      <p>E-handeln under Black Friday i USA beräknas i år öka med 20 procent till 7,5 miljarder dollar, enligt företaget Adobe Analytics, som mäter transaktioner från 80 av USA:s hundra största onlinekedjor.</p>
      <p>I en preliminär Adobe-mätning av de första timmarnas e-handel under Thanksgiving Day uppgick lyftet till drygt 20 procent till 2,1 miljarder, men då ingick alltså inte Black Friday-försäljningen som tar fart på fredagen.</p>
    </article>
  </body>
</html>