<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_544055/"/>
    <meta property="og:site_name" content="INNnews"/>
    <meta property="article:published_time" content="2019-11-29T12:55:30+00:00"/>
    <meta property="og:title" content="นราฯฝนตกหนักระดับน้ำในแม่น้ำโก-ลกสูง"/>
    <meta property="og:description" content="นายเมฆินค์ ขีนทัพไทย วิศวกรชลประทานชำนาญการ รักษาการ ผอ…"/>
  </head>
  <body>
    <article>
      <h1>นราฯฝนตกหนักระดับน้ำในแม่น้ำโก-ลกสูง</h1>
      <h2>นราฯฝนตกหนัก ระดับน้ำในแม่น้ำโก-ลกสูงขึ้นต่อเนื่อง ผู้ว่าฯสั่งชุมชนสุ่มเสี่ยงเตรียมรับสถานการณ์น้ำล้นตลิ่ง</h2>
      <address>
        <time datetime="2019-11-29T12:55:30+00:00">29 Nov 2019, 12:55</time>
      </address>
      <p>นายเมฆินค์ ขีนทัพไทย วิศวกรชลประทานชำนาญการ รักษาการ ผอ.โครงการชลประทานนราธิวาส เปิดเผยว่า จากสภาวะฝนที่ตกลงมาอย่างหนักและต่อเนื่องในพื้นที่ลุ่มแม่น้ำโก-ลก ตั้งแต่วันที่ 26 – 28 พ.ย.ที่ผ่านมาโดยล่าสุดปริมาณน้ำฝนสะสมที่ อ.แว้ง 70.2 มิลลิเมตร สุไหงโก-ลก 73.6 มิลลิเมตร  ตากใบ 102.2 มิลลิเมตร และสุไหงปาดี 65.5 มิลลิเมตร ซึ่งปริมาณน้ำฝนที่สะสมอาจทำให้เกิดน้ำป่าไหลหลากในพื้นที่ราบเชิงเขาและน้ำท่วมขังในพื้นที่ราบลุ่ม ขณะที่ระดับน้ำในแม่น้ำโก-ลกเพิ่มสูงขึ้นอย่างต่อเนื่อง ล่าสุดวันนี้เวลา 15.00 น. ระดับน้ำในแม่น้ำโก-ลก ที่ บ.บูเก๊ะตา อ.แว้ง เพิ่มขึ้นชั่วโมงละ 1-2 เซนติเมตร ต่ำกว่าตลิ่ง -0.46 เมตร แม่น้ำโก-ลก ที่สะพานลันตู เพิ่มขึ้นชั่วโมงละ 7-8 เซนติเมตร ต่ำกว่าตลิ่ง -0.61 เมตร โดยคาดว่าระดับน้ำที่สะพานลันตูจะเพิ่มสูงขึ้น หากยังมีฝนตกลงมาอย่างต่อเนื่อง</p>
      <figure>
        <img src="https://www.innnews.co.th/wp-content/uploads/2019/11/1575030302837.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/1575030301438.jpg"/>
      </figure>
      <p>ทางด้าน นายเอกรัฐ หลีเส็น ผวจ.นราธิวาสได้สั่งการไปยังผู้ที่เกี่ยวข้องให้แจ้งเตือนประชาชนในพื้นที่อ.สุไหงปาดี และประชาชนที่อยู่บริเวณริมแม่น้ำโก-ลก ตั้งแต่ อ.แว้งลงมา ในเขต อ.สุไหงโก-ลก เขตเทศบาลสุไหงโก-ลก ต.มูโนะ และ อ.ตากใบเฝ้าระวังและเตรียมรับมือกับสถานการณ์น้ำที่สูงขึ้นจนล้นตลิ่ง และจะท่วมขังพื้นที่บริเวณลุ่มต่ำรวมทั้งน้ำป่าไหลหลากได้ โดยขอให้ติดตามสถานการณ์น้ำจากทางราชการอย่างใกล้ชิด</p>
      <figure>
        <img src="https://www.innnews.co.th/wp-content/uploads/2019/11/1575030296829.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/1575030305306.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/1575030298605.jpg"/>
      </figure>
      <p> </p>
    </article>
  </body>
</html>