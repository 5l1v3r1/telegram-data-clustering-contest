<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/psv-verkloot-europese-overwintering-nu-al-4e-seizoen-op-rij/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T12:42:47+00:00"/>
    <meta property="og:title" content="PSV verkloot Europese overwintering nu al voor het 4e seizoen op rij"/>
    <meta property="og:description" content="Het is eind november en PSV is klaar in Europa. Niets nieuws voor de Eindhovenaren, de laatste 4 seizoenen werd Europese overwintering niet gehaald. Het AD maakte een overzicht. Een penaltyserie houdt PSV in maart 2016 nog van een enorme stunt. In de 8e finales van de Champions League schiet Luciano Narsingh tijdens de penaltyserie…"/>
  </head>
  <body>
    <article>
      <h1>PSV verkloot Europese overwintering nu al voor het 4e seizoen op rij</h1>
      <address>
        <time datetime="2019-11-29T12:42:47+00:00">29 Nov 2019, 12:42</time>
      </address>
      <p>
        <b>Het is eind november en PSV is klaar in Europa. Niets nieuws voor de Eindhovenaren, de laatste 4 seizoenen werd Europese overwintering niet gehaald. <a href="https://www.ad.nl/dossier-europa-league/psv-stapelt-al-vier-jaar-europees-debacle-op-debacle~abe0620a/">Het AD</a> maakte een overzicht.</b>
      </p>
      <p>Een penaltyserie houdt PSV in maart 2016 nog van een enorme stunt. In de 8e finales van de Champions League schiet Luciano Narsingh tijdens de penaltyserie tegen Atletico Madrid de bal op de lat. PSV ligt uit Europa en vanaf dan begint de Europese winterangst.</p>
      <figure>
        <img src="https://sportnieuws.nl/app/uploads/2019/11/imageName64607755_original.jpg"/>
      </figure>
      <p><b>Rostov</b><br/>PSV wordt datzelfde jaar wel gewoon landskampioen en mag dus weer de Champions League in. In de groepsfase treft PSV het niet: Bayern München, weer Atletico Madrid en het Russische FK Rostov. Plek 3 lijkt haalbaar, maar zelfs dat lukt niet. PSV verzamelt slechts 2 punten in de groep, door gelijke spelen uit en thuis tegen Rostov. Plek 4 is het eindresultaat.</p>
      <figure>
        <img src="https://sportnieuws.nl/app/uploads/2019/11/imageName73258328_original.jpg"/>
      </figure>
      <p><b>Osijek</b><br/>Na een slecht seizoen moet PSV in de zomer van 2017 de Europa League-voorrondes in. Te beginnen tegen het nietige NK Osijek, de huidige nummer 3 van Kroatië. De ploeg van Phillip Cocu speelt in eigen huis dramatisch en leidt een beschamende 1-0 nederlaag. Een week later komt een wanhopig PSV weer niet tot scoren in het bloedhete Kroatië. Opnieuw een 1-0 nederlaag, en voor het eerst na 43 opeenvolgende seizoenen spelen de Eindhovenaren geen Europees voetbal in een hoofdtoernooi.</p>
      <figure>
        <img src="https://sportnieuws.nl/app/uploads/2019/11/imageName109335691_original.jpg"/>
      </figure>
      <p><b>Poule des doods in de Champions League</b><br/>PSV herpakt zich na het drama van Osijek en wordt met overmacht landskampioen. De nieuwe trainer Mark van Bommel wacht meteen een Champions League-avontuur nadat in de voorronde wordt afgerekend met BATE Borisov. Wat volgt is een groepsfase met FC Barcelona, Inter en Tottenham Hotspur. PSV doet het over het algemeen niet slecht tegen de Europese grootmachten, maar een zege komt er niet. Alleen de Spurs en Inter worden 2 keer op een gelijkspel gehouden. PSV eindigt als 4e en is uitgeschakeld.</p>
      <figure>
        <img src="https://sportnieuws.nl/app/uploads/2019/11/imageName137182236_original.jpg"/>
      </figure>
      <p><b>Wanprestaties</b><br/>Zo slecht is dit Europese seizoen van PSV eerst eigenlijk helemaal niet. Ja, er wordt van FC Basel verloren in de CL-kwalificaties en de voorrondes van de Europa League tegen Haugesund zijn een ideaal slaapmiddel. Maar met prima zeges op Sporting (3-2) en Rosenborg (1-4) staat PSV er na de eerste 2 groepswedstrijden prima voor.<br/><br/>Eind oktober begint, net als in de competitie, echter de complete chaos in Eindhoven. Na een 0-0 in eigen huis verliest PSV met liefst 4-1 in Oostenrijk van LASK Linz. Daardoor mag er in Lissabon niet worden verloren, maar de Eindhovenaren leveren opnieuw <a href="https://sportnieuws.nl/voetbal/psv-uitgeschakeld-europa-league/">een collectieve wanprestatie</a>. Een 4-0 nederlaag tegen Sporting betekent weer geen Europese winter.</p>
      <figure>
        <img src="https://sportnieuws.nl/app/uploads/2019/11/imageName161602088_original.jpg"/>
      </figure>
    </article>
  </body>
</html>