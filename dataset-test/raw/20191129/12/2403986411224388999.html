<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/vidviv_u_zakinutu_budivlyu_ta_zvaltuvav_kiyanina_pidozryuyut_u_rozbeshhenni_shkolyarki_n1241302"/>
    <meta property="og:site_name" content="24 Канал"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Відвів у закинуту будівлю та зґвалтував: киянина підозрюють у розбещенні школярки"/>
    <meta property="og:description" content="У Києві затримали 41-річного мешканця, якого підозрюють у зґвалтуванні десятирічної дівчинки. Поліція обрала йому запобіжний захід у вигляді тримання під вартою строком на 2 місяці."/>
  </head>
  <body>
    <article>
      <h1>Відвів у закинуту будівлю та зґвалтував: киянина підозрюють у розбещенні школярки</h1>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>
        <b>У Києві затримали 41-річного мешканця, якого підозрюють у зґвалтуванні десятирічної дівчинки. Поліція обрала йому запобіжний захід у вигляді тримання під вартою строком на 2 місяці.</b>
      </p>
      <p>Через соціальні мережі зловмисник налагоджував контакт із неповнолітніми, додавався до них у друзі та починав спілкування. "Познайомившись із 10-річною школяркою, чоловік почав надсилати їй повідомлення сексуального змісту та фотографії порнографічного характеру", – повідомляє <a href="https://kyiv.gp.gov.ua/ua/news.html?_m=publications&amp;_t=rec&amp;id=261782">пресслужба</a> прокуратури міста Києва.</p>
      <blockquote>Важливо:<a href="https://24tv.ua/na_volini_troye_cholovikiv_zvaltuvali_i_zhorstoko_pobili_divchinu_n1237207"> На Волині троє чоловіків зґвалтували і жорстоко побили дівчину</a></blockquote>
      <p>Після зустрічі із потерпілою, чоловік відвів її у недобудовану закинуту будівлю, де й зґвалтував школярку.</p>
      <p>Наразі зловмиснику повідомлено про підозру за вчинення розпусних дій щодо малолітньої особи та вчинення дій сексуального характеру щодо особи, яка не досягла чотирнадцяти років. Встановлюється причетність підозрюваного до вчинення інших злочинів.</p>
    </article>
  </body>
</html>