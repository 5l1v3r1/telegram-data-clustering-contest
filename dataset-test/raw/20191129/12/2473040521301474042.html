<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/247415/industria-it-a-incurajat-si-in-acest-an-activitatea-didactica-din-universitati-prin-proiectul-bursele-anis-reactiile-cadrelor-di.html"/>
    <meta property="og:site_name" content="Wall-Street"/>
    <meta property="article:published_time" content="2019-11-29T12:43:27+00:00"/>
    <meta property="og:title" content="Industria IT a incurajat si in acest an activitatea didactica din Universitati, prin proiectul Bursele ANIS. Reactiile cadrelor didactice"/>
    <meta property="og:description" content="In contextul unei cereri constante de tinere talente in industria tech, ANIS - Asociatia Patronala a Industriei de Software si Servicii - a luat, inca de anul trecut, decizia de a se implica in educarea noii generatii de profesionisti inca din primele stadii de specializare in domeniu, de pe bancile facultatii. Iar cum in prima linie de formare se regasesc cadrele didactice, sustinerea acestora a devenit unul dintre obiectivele Asociatiei pe termen lung, care se reflecta concret prin demersuri precum programul Bursele ANIS."/>
  </head>
  <body>
    <article>
      <h1>Industria IT a incurajat si in acest an activitatea didactica din Universitati, prin proiectul Bursele ANIS. Reactiile cadrelor didactice</h1>
      <address><time datetime="2019-11-29T12:43:27+00:00">29 Nov 2019, 12:43</time> by <a rel="author">Alex Goaga</a></address>
      <p>
        <b>In contextul unei cereri constante de tinere talente in industria tech, ANIS - Asociatia Patronala a Industriei de Software si Servicii - a luat, inca de anul trecut, decizia de a se implica in educarea noii generatii de profesionisti inca din primele stadii de specializare in domeniu, de pe bancile facultatii. Iar cum in prima linie de formare se regasesc cadrele didactice, sustinerea acestora a devenit unul dintre obiectivele Asociatiei pe termen lung, care se reflecta concret prin demersuri precum programul Bursele ANIS.</b>
      </p>
      <p>Aceasta initiativa reprezinta primul pas in stabilirea parteneriatului dintre industria tech si mediul academic, prin care companiile private din domeniu recompenseaza eforturile si pasiunea cadrelor didactice tinere in adoptarea celor mai inovative cursuri si metode de predare. La editia de anul acesta au fost inscrise 27 de proiecte, 12 dintre acestea fiind numite castigatoare, iar candidatii au fost premiati cu cate 5.000 de euro in cadrul Galei Bursele ANIS 2019.</p>
      <p>Potrivit declaratiilor celor premiati, pe langa recunoasterea activitatii lor didactice, care ii motiveaza sa continue proiectele existente si sa dezvolte altele noi, initiativa ANIS deschide portile unei colaborari imperios necesare dintre mediul privat si sistemul educational, care va genera, pe termen mediu si lung, rezultate remarcabile pentru ambele parti ale aceluiasi intreg.</p>
      <p><i>„Ma bucur sa vad ca industria isi doreste sa contribuie la dezvoltarea educatiei in mod direct. Poate ca urmatorul pas este sa largim cercul acesta de constientizare si sa-i determinam pe cei care au putere de decizie sa modernizeze sistemul educational si regulile invechite dupa care functioneaza acesta”</i>, spune Andrei Arusoaie, lector in cadrul Universitatii Alexandru Ioan Cuza din Iasi, care, alaturi de colegul sau, Emanuel Onica, a propus cursul Blockchain – Fundament si Aplicatii, pentru care au castigat bursa FinTech, oferita de Endava Romania. „<i>Acest premiu mi-a accentual motivatia de a mentine continutul cursului actualizat la zi, domeniul acestuia fiind unul cu o evolutie foarte dinamica</i>”, a completat Onica.</p>
      <p>In aceeasi nota, Ovidiu Stan, lector la Universitatea Tehnica din Cluj-Napoca, declara: „<i>Acest premiu reprezinta, de fapt, recunoasterea efortului depus din spatele catedrei in anii precedenti, care ma mobilizeaza sa ma implic si mai mult in a-mi imbunatati modul prin care sa transmit abilitatile si competentele necesare studentilor mei, pentru job-urile viitorului</i>”. Ovidiu Stan a castigat bursa Cybersecurity oferita de Bitdefender pentru cursul Securitate Digitala.</p>
      <p>
        <a href="https://www.wall-street.ro/articol/IT-C-Tehnologie/209877/blidarus-softelligence-educatia-pilonul-principal-care-trebuie-rezolvat-pentru-a-creste-industria-it.html">Citeste si:<br/>Blidarus, Softelligence: educatia, pilonul principal in IT</a>
      </p>
      <figure>
        <img src="https://img.wall-street.ro/image_thumbs/thumbs/2f9/2f977feae6d283e846632a2f5ab62e2c-400x250-00-65.jpg?v=1492682350"/>
      </figure>
      <p>Ruxandra Olimid, lector la Universitatea din Bucuresti, al carei curs Securitatea Retelelor (SecRet) a primit bursa Cybersecurity, oferita de Enea Services Romania, considera ca premiul oferit de ANIS reprezinta dovada obiectiva a abilitatilor sale de predare, iar implicarea partenerilor din industrie in acordarea premiului reprezinta, de asemenea, si dovada utilitatii continutului cursului pentru mediul profesional actual. De aceeasi parere este si Marius Gavrilescu, lector in cadrul Universitatii Tehnice Gheorghe Asachi din Iasi, care se declara mandru de premiul ANIS, pe care il vede ca o confirmare ca munca sa a produs rezultate concrete, iar efortul si timpul personal merita investite in continuare in aceasta directie. Acesta a fost premiat cu bursa Machine Learning pentru cursul Invatare Automata oferita de Qualitance QBS.</p>
      <p>„<i>Din 50 de studenti pe care i-am avut la curs, 5 echipe au participat la Innovation labs, una ajungand in finala”, </i>spune despre rezultatele cursului sau Alexandru Radovici, lector la Universitatea Politehnica din Bucuresti, care a propus cursul Arhitecturi si Servicii IoT si a castigat bursa IOT oferita de Adobe Systems Romania. „<i>Premiul imi va permite sa investesc in materiale hardware”, </i>adauga acesta<i>.</i></p>
      <p><i>„Un astfel de premiu este oricand binevenit. E de notorietate ca educatia si cercetarea sunt subfinantate in Romania”, </i>declara si Grigore Burloiu, lector – cercetator in cadrul UNATC I.L. Caragiale din Bucuresti, care a primit bursa AI, oferita de Adobe Systems Romania pentru cursul Creative Coding and Softeware Design 3 – Machine Learning. Un alt cadru didactic premiat, Sergiu Nisoi, asistent in cadrul Universitatii din Bucuresti, si care activeaza, de asemenea, de opt ani in mediul privat, este de parere ca o colaborare oficiala intre industrie si universitati este ideala pentru ambele parti. <i>„Personal, activitatea din universitate ma ajuta sa ma mentin la curent cu zona de cercetare”</i>, declara Nisoi, care a castigat bursa Cybersecurity, oferita de Atos, pentru cursul Laborator retele de calculatoare.</p>
      <p><i>„Ma bucur foarte tare sa intalnesc si reprezentanti ai agentilor economici care au dorit sa se implice in acest consortiu, deoarece parteneriatele de acest tip sunt extrem de importante si pot genera si proiecte mai ample, cum ar fi aplicarea comuna pentru atragerea de fonduri nationale sau chiar internationale</i>”, considera Codruta Istin, lector la Universitatea Politehnica din Timisoara, cea care a pus bazele cursului Bioinformatica si a obtinut bursa Machine Learning, oferita de Wipro Technologies.</p>
      <p>
        <a href="https://www.wall-street.ro/articol/IT-C-Tehnologie/203767/avem-nevoie-de-12-000-de-specialisti-noi-pe-an-in-it-acum-avem-6-000.html">Citeste si:<br/>Piata care are nevoie de 12.000 de specialisti noi pe an in IT</a>
      </p>
      <figure>
        <img src="https://img.wall-street.ro/image_thumbs/thumbs/d17/d17aac4171926185e2103df99c2eb493-400x250-00-65.jpg?v=1476271222"/>
      </figure>
      <p>„<i>Consider ca acest premiu deschide usi pentru inovare si construirea de modele de succes in legatura atat de necesara universitate - industrie. Unii fara altii nu putem exista, nu putem genera progres”, </i>adauga Madalin Frunzete, lector la Universitatea Politehnica din Bucuresti, ce a castigat bursa Fintech, oferita de Deutsche Bank Global Technology, pentru cursul Criptografie si Protectia Datelor (CPD). Mihai Badea, asistent la Universitatea Politehnica din Bucuresti (UPB), este de parere ca mediul academic si cel privat se completeaza reciproc, mai ales in domeniul Machine Learnig, intrucat cercetatorii din universitati au adesea mai multa libertate in experimentele lor, nefiind neaparat aceeasi presiune in ceea ce priveste rezultatele imediate. Totusi, aceste rezultate pot fi accesibile ulterior companiilor private, ce dezvolta produse cu impact mai mare in viata cotidiana. Mihai Badea a primit bursa Machine Learning, oferita de Bitdefender, pentru cursul Ingineria Sistemelor cu Inteligenta Artificiala.</p>
      <p>Vlad Georgescu, lector la Universitatea Politehnica din Bucuresti, care a castigat bursa IoT, oferita de Atos, pentru cursul Senzori si circuite de conditionare a semnalelor, spune ca premiul oferit l-a impulsionat sa continue munca inceputa, de creare a unei echipe tinere in jurul acestui proiect, care sa aiba la dispozitie resursele necesare generarii de solutii tehnice in domeniul IoT - solutii relevante pentru mediul industrial si pentru viitorul apropiat. La randul sau, Camelia Florea, lector la Universitatea Tehnica din Cluj Napoca, a creat cursul Imagistica digitala pentru aplicatii speciale (IDAS) si a primit bursa Health Tech oferita de Cornerstone Technologies. Aceasta conchide:<i> „Ma bucura enorm atentia adresata cadrelor didactice din partea firmelor si dorinta de a sprijini procesul didactic. Consider benefice astfel de actiuni pentru incurajarea personalului didactic, atat prin interesul aratat in ridicarea nivelului invatamantului actual, cat si din punct de vedere financiar, prin acordarea acestei burse, intr-o perioada cand sustinerea nationala, mai ales pe partea de finantare proiecte si sustinere didactica, este aproape inexistenta”.</i></p>
    </article>
  </body>
</html>