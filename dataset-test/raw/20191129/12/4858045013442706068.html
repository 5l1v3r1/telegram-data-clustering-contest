<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/marcel-ciolacu-face-acuzatii-grave-la-adresa-pnl-guvernul-imprumuta-40000-de-euro-pe-minut_1408148.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:46:21+00:00"/>
    <meta property="og:title" content="Marcel Ciolacu: Guvernul împrumută 40.000 de Euro pe minut. PNL îngroapă România"/>
    <meta property="og:description" content="Noul lider PSD, Marcel Ciolacu, i-a acuzat vineri pe liberalii aflați la guvernare că împrumută 40.000 de Euro pe minute în contul României,..."/>
  </head>
  <body>
    <article>
      <h1>Marcel Ciolacu: Guvernul împrumută 40.000 de Euro pe minut. PNL îngroapă România</h1>
      <address><time datetime="2019-11-29T12:46:21+00:00">29 Nov 2019, 12:46</time> by <a rel="author">Ionel Dancu, Reporter</a></address>
      <p>
        <b>Noul lider PSD, Marcel Ciolacu, i-a acuzat vineri pe liberalii aflați la guvernare că împrumută 40.000 de Euro pe minute în contul României, că „aruncă în aer” cursul de schimb și astfel „explodează” ratele și creditele românilor și că împing „premeditat” România în deficit bugetar excesiv. „Concluzie: PNL face reformă. Îngroapă România!”, a scris șeful PSD pe Facebook.</b>
      </p>
      <ul>
        <li>Vezi si:<a href="https://www.stiripesurse.ro/kelemen-hunor-pune-cruce-anticipatelor-guvernul-orban-trebuie-demis-sau-sa-si-dea-demisia_1407721.html"> Kelemen Hunor pune cruce anticipatelor: Guvernul Orban trebuie demis sau să-și dea demisia</a> .</li>
      </ul>
      <p>„Shhht...liniște! PNL face reformă! Scurtă recapitulare:</p>
      <p>- reforma în Muncă începe prin desființarea salariului minim pentru cei cu studii superioare. Legea salarizării ar putea să nu se mai aplice la anul. Adică toate salariile să fie înghețate. Urmează pensiile probabil. Habarnistul de la Finanțe ne spune să stăm liniștiți și să strângem cureaua!</p>
      <p>- reforma în Sănătate începe prin a da afară managerul Spitalului Județean Timișoara. Un om competent și foarte apreciat. Personalul medical face grevă. În rest, nimic!</p>
      <p>- reforma în Justiție începe prin a spune că recursul compensatoriu nu poate fi abrogat pentru că așa și pe dincolo. În opoziție, ziceau total pe dos.</p>
      <p>Între timp, în România reală:</p>
      <p>- PNL se împrumută dublu față de PSD. Și la dobânzi mult mai mari. În două săptămâni, peste 6,5 miliarde de lei. Adică 40 de mii de euro pe minut. Asta da performanță!</p>
      <p>- PNL aruncă în aer cursul de schimb. Euro se cumpăra deja cu 5 lei! Ratele și creditele explodează.</p>
      <p>- PNL împinge România premeditat în deficit bugetar excesiv. Rating-ul de țară- în pericol să fie retrogradat. Adică ne întoarcem de unde am plecat.</p>
      <p>Concluzie: PNL face reformă. Îngroapă România!”, a scris Marcel Ciolacu pe Facebook.</p>
    </article>
  </body>
</html>