<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3394104/bolivyada-gecici-hukumet-once-abd-simdi-de-israil-ile-anlasti"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T12:06:00+00:00"/>
    <meta property="og:title" content="Bolivya'da geçici hükümet, önce ABD şimdi de İsrail ile anlaştı"/>
    <meta property="og:description" content="Bolivya’da geçici hükümet İsrail ile diplomatik ilişkilerin yeniden kurulacağını açıkladı."/>
  </head>
  <body>
    <article>
      <h1>Bolivya'da geçici hükümet, önce ABD şimdi de İsrail ile anlaştı</h1>
      <h2>Bolivya’da geçici hükümet İsrail ile diplomatik ilişkilerin yeniden kurulacağını açıkladı.</h2>
      <address>
        <time datetime="2019-11-29T12:06:00+00:00">29 Nov 2019, 12:06</time>
      </address>
      <p>Bolivya’da geçici hükümet, 11 yıl sonra<b> ABD</b>’ye büyükelçi atarken<b> İsrail</b> ile diplomatik ilişkilerin de yeniden kurulacağını duyurdu.</p>
      <p><b>Bolivya</b>’da geçici devlet başkanı <b>Jeanine Anez</b> yönetimindeki hükümet, iki ülke arasındaki ilişkilerin kopmasından 10 yıl sonra İsrail ile diplomatik ilişkilerin yeniden başlayacağını açıkladı.</p>
      <h3>İSRAİL İLE İLİŞKİLERİ YENİDEN KURACAĞIZ</h3>
      <p>Bolivya Dışişleri Bakanı <b>Karen Longaric</b>, <b>"İsrail ile ilişkileri yeniden kuracağız"</b> açıklamasını yaptı. Longaric, diplomatik ilişkilerin devam etmesinin her iki taraf için de olumlu olacağını söyledi.</p>
      <p>İsrail Dışişleri Bakanı <b>Israel Katz</b> da Bolivya'nın aldığı kararı memnuniyetle karşıladı.</p>
      <h3>MORALES, İSRAİL İLE İLİŞKİLERİ KOPARMIŞTI</h3>
      <p>2009 yılında <b>Evo Morales</b>, İsrail’in Gazze’ye saldırmasından sonra bu ülkeyle diplomatik ilişkilerini koparmış, 2010 yılında Filistin’i resmen tanımıştı.</p>
    </article>
  </body>
</html>