<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642649/%D8%B9%D8%B1%D8%A7%D9%82-%D8%AF%D8%B3%D8%AA%D8%AE%D9%88%D8%B4-%D9%81%D8%AA%D9%86%D9%87%E2%80%8C-%D8%AA%D8%B1%DA%A9%DB%8C%D8%A8%DB%8C-%D8%AC%D8%AF%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:28:00+00:00"/>
    <meta property="og:title" content="عراق دستخوش فتنه‌ ترکیبی جدید"/>
    <meta property="og:description" content="در چند روز گذشته، دور جدید بحران _ فتنه در عراق آعاز شده است.‌ نجف به‌عنوان کانون شروع مجدد بود که به مرور به برخی شهرهای دیگر گسترش یافت. این‌بار در همان ابتدا، به‌طور هدفمند و برنامه‌ریزی شده، کنسولگری ایران در نجف توسط یک تیم حرفه‌ای به آتش کشیده شد."/>
  </head>
  <body>
    <article>
      <h1>
        <a href="https://www.bultannews.com/fa/news/642649/%D8%B9%D8%B1%D8%A7%D9%82-%D8%AF%D8%B3%D8%AA%D8%AE%D9%88%D8%B4-%D9%81%D8%AA%D9%86%D9%87%E2%80%8C-%D8%AA%D8%B1%DA%A9%DB%8C%D8%A8%DB%8C-%D8%AC%D8%AF%DB%8C%D8%AF">عراق دستخوش فتنه‌ ترکیبی جدید</a>
      </h1>
      <h2>در چند روز گذشته، دور جدید بحران _ فتنه در عراق آعاز شده است.‌ نجف به‌عنوان کانون شروع مجدد بود که به مرور به برخی شهرهای دیگر گسترش یافت. این‌بار در همان ابتدا، به‌طور هدفمند و برنامه‌ریزی شده، کنسولگری ایران در نجف توسط یک تیم حرفه‌ای به آتش کشیده شد.</h2>
      <address><time datetime="2019-11-29T12:28:00+00:00">29 Nov 2019, 12:28</time> by <a rel="author">بولتن نیوز | bultannews.com</a></address>
      <p><b>گروه بین الملل:</b> در چند روز گذشته، دور جدید بحران _ فتنه در عراق آعاز شده است.‌ نجف به‌عنوان کانون شروع مجدد بود که به مرور به برخی شهرهای دیگر گسترش یافت. این‌بار در همان ابتدا، به‌طور هدفمند و برنامه‌ریزی شده، کنسولگری ایران در نجف توسط یک تیم حرفه‌ای به آتش کشیده شد.</p>
      <p>به گزارش <a href="https://www.bultannews.com/">بولتن نیوز</a>، این اغتشاشات علاوه بر نجف، در دو روز گذشته به شهرهایی هم‌چون ذی‌قار، دیوانیه و ناصریه و... گسترش پیدا کرده است.</p>
      <p>برای فهم دقیق این بحران _ فتنه، چند نکته حائز اهمیت است:</p>
      <p>۱. (مهم) در جدید این بحران _ فتنه با طراحی انگلیسی، لجستیک سعودی، میدان‌داری بعثی‌ها و پیاده‌نظام عده‌ای اغتشاش‌گر، آغاز شده است.</p>
      <p>۲. تلاش زیادی از سوی طراحان این فتنه، برای کشاندن پای نیروهای بسیج مردمی عراق (الحشد الشعبی) به مقابله و درگیری با مردم در جریان است. این توطئه می‌خواهد نیروهای فداکار مردمی حشد الشعبی که دارای پایگاه مناسب مردمی هستند را تبدیل به نیرویی سرکوب‌گر کند تا در یک فرآیند مشخص، این نیروی پر‌توان ضد آمریکایی، انگلیسی و سعودی را از میان بردارد. با هوشیاری حشدالشعبی، تاکنون موفق به انجام این کار نشده‌اند.</p>
      <p>۳. مقتدی صدر نیز متاسفانه بار دیگر با پیام‌هایی ساختارشکن و تحریک‌کننده، بر طبل کناره‌گیری دولت عادل عبدالمهدی می‌کوبد. این سردمداری و خط‌دهی مقتدی صدر، هرچند در ظاهر با پرچم مقابله با فساد است اما در واقع چنین نیست بلکه بشدت تامین کننده منافع و اهداف محور انگلیسی _ سعودی است</p>
      <p>۴. ناامنی عراق در دور جدید نه تنها از مطالبات واقعی مردمی خالی است بلکه #بعثی‌محور و بشدت #تخریب‌گرانه است و با اعتراضات سابق کاملاً متفاوت است. هدف اصلی آن اسقاط دولت هم‌سو با ایران و بازوان میدانی آن است.</p>
    </article>
  </body>
</html>