<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205035-u-danskij-apelyacijnij-sud-nadijshla-skarga-na-dozvil-po-pivnichnomu-potoku-2"/>
    <meta property="og:site_name" content="Mind UA"/>
    <meta property="article:published_time" content="2019-11-29T12:56:00+00:00"/>
    <meta property="og:title" content="У Данський апеляційний суд надійшла скарга на дозвіл по «Північному потоку – 2»"/>
    <meta property="og:description" content="Представник відомства пояснила, що скарга зазвичай не зупиняє рішення у справі"/>
  </head>
  <body>
    <article>
      <h1>У Данський апеляційний суд надійшла скарга на дозвіл по «Північному потоку – 2»</h1>
      <h2>Представник відомства пояснила, що скарга зазвичай не зупиняє рішення у справі</h2>
      <address>
        <time datetime="2019-11-29T12:56:00+00:00">29 Nov 2019, 12:56</time>
      </address>
      <p>Апеляція на дозвіл Данського енергетичного агентства (ДЕА) за маршрутом прокладки газопроводу «Північний потік – 2» на південний схід від острова Борнхольм надійшла в Данську апеляційну раду з питань енергетики у встановлені терміни. Про це <a href="https://tass.ru/ekonomika/7227157">ТАСС </a>повідомила в п'ятницю, 29 листопада, представник ради.</p>
      <p>«Одна скарга щодо проекту Nord Stream 2 була подана в межах термінів для подачі апеляцій», – зазначила представник пресслужби відомства Еллен Евіг Йоргенсен.</p>
      <p>Раніше вона пояснила, що скарга зазвичай не зупиняє рішення у справі. Представник відомства також додала, що в середньому рада ухвалює рішення протягом 17 місяців – це середній показник на жовтень 2019 року.</p>
      <p>Намір направити в суд скаргу щодо дозволу з екологічних мотивів було висловлено 22 листопада в Україні. Термін подачі скарги закінчувався 27 листопада.</p>
      <p>Минулого місяця Данське енергетичне агентство схвалило будівництво «Північного потоку – 2» і <a href="https://mind.ua/news/20203882-daniya-dozvolila-budivnictvo-pivnichnogo-potoku-2-v-svoyih-vodah">видало відповідний дозвіл</a> оператору Nord Stream 2. Від цього рішення Данії залежало, чи буде перенесено в часі запуск газопроводу.</p>
      <p>Нагадаємо: раніше цього місяця німецькі коаліційні партії ХДС/ХСС і СДПН розробили закон, що має захистити газопровід «Північний потік – 2» від обмежень, які вводить <a href="https://mind.ua/news/20204135-nimechchina-hoche-vryatuvati-pivnichnij-potik-2-vid-gazovoyi-direktivi-es">нова газова директива </a>Європейського Союзу, і захистити інвестиції німецьких компаній у проект.</p>
      <p>13 листопада Бундестаг прийняв ці <a href="https://mind.ua/news/20204431-bundestag-prijnyav-popravki-do-gazovoyi-direktivi-yaki-stosuyutsya-pivnichnogo-potoku-2">поправки до газової директиви</a> ЄС.</p>
      <related>
        <h4>Також читайте</h4>
        <a href="https://mind.ua/news/20205015-berlin-oskarzhiv-rishennya-sudu-es-shchodo-gazoprovodu-opal"/>
        <a href="https://mind.ua/news/20204833-ssha-mozhut-vklyuchiti-sankciyi-proti-pivnichnogo-potoku-2-v-oboronnij-byudzhet"/>
        <a href="https://mind.ua/news/20204741-v-senati-ssha-vvazhayut-shcho-mozhut-na-1-rik-vidterminuvati-zapusk-pivnichnogo-potoku-2"/>
      </related>
    </article>
  </body>
</html>