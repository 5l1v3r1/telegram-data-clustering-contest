<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80190338/"/>
    <meta property="og:site_name" content="Janam TV"/>
    <meta property="article:published_time" content="2019-11-29T12:36:34+00:00"/>
    <meta property="og:title" content="യൂണിവേഴ്സിറ്റി കോളേജില്‍ വിണ്ടും കെഎസ്‌യു-എസ്എഫ്‌ഐ സംഘര്‍ഷം ; രമേശ് ചെന്നിത്തല റോഡില്‍ കുത്തിയിരുന്ന് പ്രതിഷേധിക്കുന്നു"/>
    <meta property="og:description" content="തിരുവനന്തപുരം: യുണിവേഴ്‌സിറ്റി കോളേജില്‍ എസ്എഫ് ഐ- കെ എസ് യു പ്രവര്‍ത്തകര്‍ തമ്മില്‍ വീണ്ടും സംഘര്‍ഷം. യൂണിവേഴ്സിറ്റി കോളേജിലേക്ക് പ്രകടനമായെത്തിയ"/>
  </head>
  <body>
    <article>
      <h1>യൂണിവേഴ്സിറ്റി കോളേജില്‍ വിണ്ടും കെഎസ്‌യു-എസ്എഫ്‌ഐ സംഘര്‍ഷം ; രമേശ് ചെന്നിത്തല റോഡില്‍ കുത്തിയിരുന്ന് പ്രതിഷേധിക്കുന്നു</h1>
      <address><time datetime="2019-11-29T12:36:34+00:00">29 Nov 2019, 12:36</time> by <a rel="author">Janam TV Web Desk</a></address>
      <p>തിരുവനന്തപുരം: യുണിവേഴ്‌സിറ്റി കോളേജില്‍ എസ്എഫ് ഐ- കെ എസ് യു പ്രവര്‍ത്തകര്‍ തമ്മില്‍ വീണ്ടും സംഘര്‍ഷം. യൂണിവേഴ്സിറ്റി കോളേജിലേക്ക് പ്രകടനമായെത്തിയ കെ.എസ്.യു. പ്രവര്‍ത്തകരെ എസ്.എഫ്.ഐ. പ്രവര്‍ത്തകര്‍ നേരിട്ടതോടെയാണ് സംഘര്‍ഷത്തിന് വഴിയൊരിക്കിയത്. സംഘര്‍ഷത്തില്‍ കെ എസ് യു സംസ്ഥാന പ്രസിഡന്റ് അഭിജിത്തിന് പരിക്കേറ്റു. സംഘര്‍ഷാവസ്ഥ തുടരുകയാണ്. അതേസയം, സംഭവസ്ഥലത്തെത്തിയ പ്രതിപക്ഷനേതാവ് രമേശ് ചെന്നിത്തലയും പ്രവര്‍ത്തകരോടൊപ്പം റോഡില്‍ കുത്തിയിരുന്ന് പ്രതിഷേധിക്കുകയാണ്.</p>
      <p>ബുധനാഴ്ച രാത്രി യൂണിവേഴ്സിറ്റി കോളേജില്‍ കെ.എസ്.യു. പ്രവര്‍ത്തകനെ എസ്.എഫ്.ഐ. പ്രവര്‍ത്തകര്‍ മര്‍ദിച്ചിരുന്നു. ഇതില്‍ പ്രതിഷേധിച്ച് വെള്ളിയാഴ്ച കെ എസ് യു പ്രവര്‍ത്തകര്‍ സെക്രട്ടറിയേറ്റിലേക്ക് നടത്തിയ മാര്‍ച്ചിലും സംഘര്‍ഷം ഉണ്ടായി. യൂണിവേഴ്സിറ്റി കോളേജ് ഹോസ്റ്റലില്‍ കെഎസ്യു പ്രവര്‍ത്തകരെ മര്‍ദ്ദിച്ചതില്‍ പ്രതിഷേധിച്ചാണ് പ്രവര്‍ത്തകര്‍ മാര്‍ച്ച് നടത്തിയത്. സെക്രട്ടറിയേറ്റിന് മുന്നില്‍ മാര്‍ച്ച് തടഞ്ഞ പോലീസും പ്രവര്‍ത്തകരും തമ്മില്‍ ഉന്തും തള്ളുമുണ്ടായി. തുടര്‍ന്ന് പ്രവര്‍ത്തകര്‍ ബാരിക്കേഡുകള്‍ നീക്കം ചെയ്യാന്‍ ശ്രമിച്ചതോടെ പോലീസ് ജലപീരങ്കി പ്രയോഗിച്ചു.</p>
    </article>
  </body>
</html>