<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/744315"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T12:05:00+00:00"/>
    <meta property="og:title" content="ช่างภาพแชร์แง่คิดมีสุขได้ จดทะเบียนไม่ต้องมีงานแต่ง"/>
    <meta property="og:description" content="ช่างภาพขอแชร์ประสบการณ์ เมื่อพ่อแฟนให้แง่คิด 'ชีวิตคู่เริ่มต้นด้วยไปกู้หนี้ยืมสินมีความสุขจริงหรือ?' หลังใช้ชีวิตร่วมกันถึง 10 ปี จนคิดจัดงานแต่งงาน สุดท้ายขอเพียงจดทะเบียนสมรส อยู่กับพร้อมหน้าก็สุขได้"/>
  </head>
  <body>
    <article>
      <h1>ช่างภาพแชร์แง่คิดมีสุขได้ จดทะเบียนไม่ต้องมีงานแต่ง</h1>
      <address>
        <time datetime="2019-11-29T12:05:00+00:00">29 Nov 2019, 12:05</time>
      </address>
      <p>
        <b>ช่างภาพขอแชร์ประสบการณ์ เมื่อพ่อแฟนให้แง่คิด "ชีวิตคู่เริ่มต้นด้วยไปกู้หนี้ยืมสินมีความสุขจริงหรือ?" หลังใช้ชีวิตร่วมกันถึง 10 ปี จนคิดจัดงานแต่งงาน สุดท้ายขอเพียงจดทะเบียนสมรส อยู่กับพร้อมหน้าก็สุขได้</b>
      </p>
      <p>เมื่อวันที่ 29 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์เกิดกระแสแชร์อย่างหนัก ภายหลังจากที่แฟนเพจช่างภาพ @Nakhon Photography ระบุ <i><b>"มีเรื่องมาเล่า ... พ่อของแฟนพูดมาคำนึง หาก "ชีวิตคู่เริ่มต้นด้วยไปกู้หนี้ยืมสิน"</b></i> มาแต่งงาน มันมีความสุขจริงๆหรือ" เราทั้งคู่อยู่ด้วยกันรวม10ปี ก็ซื้อรถซื้อคอนโด มีเงินเก็บด้วยกันก่อนจะคุยเรื่องแต่งงาน พ่อแม่รู้มาตลอดว่าอยู่ด้วยกัน<br/><br/><i><b>"พ่อบอกแค่นี้ชีวิตลูกก็ประสบความสำเร็จแล้ว การจัดงานแต่งงานไม่ใช่เป็นตัวชี้วัดความสุข พ่อแม่เข้าใจ สร้างชีวิตสร้างครอบครัวให้สมบูรณ์ แล้วไปจดทะเบียนกันให้เป็นครอบครัวเดียวกันให้สมบูรณ์ก็พอ"</b></i> เราไม่ได้จัดงานแต่งงานไม่ได้แปลว่าไม่ให้เกียรติพ่อแม่ แต่ผมและแฟนสะดวกแบบนี้ ทุกอย่างเลยโอเค เราจึงไปจดทะเบียนกัน และทั้งสองครอบครัวไปฉลอง กันที่ร้านอาหาร อบอุ่น มีความสุข คุยกันถูกคอ ตื่นขึ้นมา ไม่มีหนี้สินเพิ่ม ไปทำงาน หาเงินสร้างอนาคตกันต่อ "ครอบครัวเราเข้าใจ คนข้างบ้านไม่ต้องเข้าใจก็ได้"<br/><br/>โดยภายหลังจากที่เรื่องราวดังกล่าวเผยแพร่ออกไป ต่างมีชาวเน็ตเข้ามาแสดงความเห็นเป็นจำนวนมาก โดยส่วนใหญ่ต่างระบุเห็นด้วยกับแง่คิดดังกล่าว เพราะคิดว่างานแต่งงานไม่ใช่ทุกอย่างของชีวิต แต่เนื่องจากแนวคิดของญาติผู้ใหญ่รวมไปถึงบุคคลแวดล้อมในสังคมไทย มักจะไม่ค่อยเห็นด้วยกับเรื่องดังกล่าว จึงมีความจำเป็นที่จะต้องจัดงานแต่งงานขึ้นอีกด้วย...</p>
      <figure>
        <img src="https://www.dailynews.co.th/admin/upload/20191129/news_eyTcWLQGDz184249_533.jpg?v=20191130036?v=6621"/>
      </figure>
      <figure>
        <img src="https://www.dailynews.co.th/admin/upload/20191129/news_OAvmhSlqiC184249_533.jpg?v=20191130036?v=6352"/>
      </figure>
      <p>ขอบคุณภาพและข้อมูลจาก @Nakhon Photography</p>
      <figure>
        <img src="https://www.dailynews.co.th/admin/upload/20191129/news_TGmhzXLJXc184250_533.jpg?v=20191130036?v=2705"/>
      </figure>
    </article>
  </body>
</html>