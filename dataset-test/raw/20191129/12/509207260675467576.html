<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/29/black-friday-mashogy-amazon-epuletet-vontak-blokad-ala-francia-aktivistak"/>
    <meta property="og:site_name" content="444"/>
    <meta property="article:published_time" content="2019-11-29T12:22:53+00:00"/>
    <meta property="og:title" content="Black Friday máshogy: Amazon-épületet vontak blokád alá francia aktivisták"/>
    <meta property="og:description" content="A konzumerizmus környezeti hatásai ellen tiltakoznak."/>
  </head>
  <body>
    <article>
      <h1>Black Friday máshogy: Amazon-épületet vontak blokád alá francia aktivisták</h1>
      <address><time datetime="2019-11-29T12:22:53+00:00">29 Nov 2019, 12:22</time> by <a rel="author">plankog</a></address>
      <p>Francia aktivisták tucatjai vonták blokád alá az Amazon egyik raktárépületét Párizstól délre a Black Friday alkalmából, hogy a konzumerizmus környezeti hatásai miatt tiltakozzanak. </p>
      <figure>
        <img src="https://4cdn.hu/kraken/image/upload/s--wL0rW2aP--/c_limit,w_1160/7NylsrMvxqWq1Gzqfs.jpeg"/>
        <figcaption>📷 Fotó: THOMAS SAMSON/AFP</figcaption>
      </figure>
      <p>Az aktivisták láncot alkottak az épület körül Bretigny-sur-Orge-nál. A megmozdulást a rendőrség oszlatta fel. Az Amazon közölte, támogatja a tiltakozáshoz való jogot, de a cég szerint az aktivisták álhíreket terjesztenek. Az aktivisták szerint az Amazon felgyorsítja a klímaváltozást a házhozszállítási rendszerével, ami hozzájárul az üvegházhatású gázok kibocsátásához. Az Amazon körülbelül tízmilliárd csomagot szállít ki évente. </p>
      <figure>
        <img src="https://4cdn.hu/kraken/image/upload/s--BDyH5ZlT--/c_limit,w_1160/7NyltoyoloE7v9c6s.jpeg"/>
        <figcaption>📷 Fotó: Nicolas Portnoi/Hans Lucas</figcaption>
      </figure>
      <p>Black Friday-ügyben a héten Elisabeth Borne francia környezetvédelmi miniszter  figyelmezette az embereket a fogyasztási őrület miatt. (<a href="https://www.bbc.com/news/world-europe-50598575">BBC</a>)</p>
    </article>
  </body>
</html>