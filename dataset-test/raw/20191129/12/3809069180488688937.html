<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1419908/aris-horis-provlimata-sto-rethymno"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T12:59:00+00:00"/>
    <meta property="og:title" content="Άρης: Χωρίς προβλήματα στο Ρέθυμνο"/>
    <meta property="og:description" content="Με όλους τους παίκτες στην διάθεσή του ο Σούλης Μαρκόπουλος, για την εκτός έδρας αναμέτρηση με το Ρέθυμνο (30/11, 16:15)."/>
  </head>
  <body>
    <article>
      <h1>Άρης: Χωρίς προβλήματα στο Ρέθυμνο</h1>
      <h2>Με όλους τους παίκτες στην διάθεσή του ο Σούλης Μαρκόπουλος, για την εκτός έδρας αναμέτρηση με το Ρέθυμνο (30/11, 16:15).</h2>
      <address><time datetime="2019-11-29T12:59:00+00:00">29 Nov 2019, 12:59</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Οι παίκτες του Άρη άρχισαν την ημέρα τους (29/11) με ανάλυση του αντιπάλου με χρήση βίντεο, στη συνέχεια έκαναν την προπόνησή τους και το απόγευμα θα αναχωρήσουν για την Κρήτη.</p>
      <p>Επικεφαλής της αποστολής θα είναι ο Πρόεδρος και Διευθύνων Σύμβουλος του Άρη, Χάρης Παπαγεωργίου, ενώ η 12άδα που θα ταξιδέψει είναι η εξής: Φιτζπάτρικ, Μπράουν, Μποχωρίδης, Βλάσιος, Φλιώνης, Μιλόσεβιτς, Σακελλαρίου, Σιδηροηλίας, Γκετσεβίτσιους, Σλαφτσάκης, Ντραγκίσεβιτς και Μόρις.</p>
      <p>Ο άμεσος συνεργάτης του Σούλη Μαρκόπουλου, Παντελής Μπούτσκος, μίλησε στην επίσημη ιστοσελίσα της ομάδας και είπε για τους αντιπάλους:</p>
      <p>«<i>Έχουμε απέναντι μας μια ομάδα, που συνδυάζει ταλέντο και αθλητικότητα και παρουσιάζεται ιδιαίτερα δυνατή στην έδρα της. Έχει πετύχει δυο επιβλητικές νίκες απέναντι σε ΑΕΚ και Προμηθέα, κυριαρχώντας στο παιχνίδι στο ανοιχτό γήπεδο.</i></p>
      <p>
        <i>Ο έλεγχος του ρυθμού είναι το πρώτο ζητούμενο για μας. Οφείλουμε να ανταποκριθούμε στην πίεση που ασκεί ο αντίπαλος και να βάλουμε τους δικούς μας κανόνες στο παιχνίδι. Θέλουμε να έχουμε ισορροπία στην επίθεσή μας, εκτελώντας με σωστό spacing και timing το πλάνο μας.</i>
      </p>
      <p><i>Ενώ στην άμυνα, πρέπει να καταθέσουμε την ίδια ενέργεια, όπως στον προηγούμενο αγώνα που ήταν το ‘κλειδί’ για τη νίκη. Μια νίκη, πάνω στην οποία πρέπει να ‘χτίσουμε’, καθώς τώρα είναι η στιγμή, αφήνοντας πίσω όλα τα προβλήματα, να δημιουργήσουμε ένα ευνοϊκότερο μομέντουμ για εμάς</i>».</p>
    </article>
  </body>
</html>