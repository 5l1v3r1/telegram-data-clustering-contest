<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/nutella-biscuits-a-ruba-introvabili-in-alcuni-supermercati-e-riappaiono-a-prezzi-stellari-anche-a-1490-euro/"/>
    <meta property="og:site_name" content="InvestireOggi"/>
    <meta property="article:published_time" content="2019-11-29T12:25:07+00:00"/>
    <meta property="og:title" content="Nutella Biscuits a ruba, introvabili in alcuni supermercati e riappaiono a prezzi stellari anche a 14,90 euro"/>
    <meta property="og:description" content="A Napoli nascono i bagarini dei Nutella Biscuits mentre su alcuni siti e-commerce i biscotti della Ferrero vengono venduti addirittura a 14,90 euro a confezione."/>
  </head>
  <body>
    <article>
      <h1>Nutella Biscuits a ruba, introvabili in alcuni supermercati e riappaiono a prezzi stellari anche a 14,90 euro</h1>
      <h2>A Napoli nascono i bagarini dei Nutella Biscuits mentre su alcuni siti e-commerce i biscotti della Ferrero vengono venduti addirittura a 14,90 euro a confezione.</h2>
      <address><time datetime="2019-11-29T12:25:07+00:00">29 Nov 2019, 12:25</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>In sole tre settimane dalla data di lancio (che è stata lo scorso 4 novembre,) i <b>Nutella Biscuits</b> hanno raggiunto un fatturato di otto milioni di euro: ne sono stati <b>venduti</b>, infatti, circa due milioni e seicentomila. Tali biscotti sono stati così cercati sugli scaffali dei supermercati che in molte città sono addirittura <b>esaurite le disponibilità</b>. Ora sono riapparsi su <b>eBay ed Amazon</b> a prezzi stellari anche a <b>14,90 euro</b> la confezione e a<b> Napoli</b> sono spuntati addirittura i bagarini.</p>
      <h3>I Nutella Biscuits a Napoli</h3>
      <p>A <b>Napoli</b>, i <b>Nutella Biscuits</b> sono andati letteralmente a ruba sugli scaffali dei grandi supermercati. Appena arrivano, infatti, spariscono in pochissimi minuti ma, nonostante tale prodotto risulti introvabile oramai ovunque, nella città partenopea c’è chi è riuscito ad organizzare un suo piccolo business.</p>
      <p>Si è arrivati infatti a vendere una confezione (il cui prezzo di mercato è di 3 euro) quasi al triplo ovvero a<b> 8 euro</b>. Ciò è accaduto a Mergellina mentre al Vasto sugli scaffali di alcuni minimarket il prezzo risulta essere di 6 euro. La titolare di una salumeria in merito a ciò comunica che questa è la legge di mercato per cui quando un articolo non è disponibile, sale automaticamente di prezzo. Secondo la titolare della salumeria, poi, non si tratta di speculazione in quanto l’utente è libero di scegliere se acquistare o meno quel prodotto.</p>
      <h3>Prezzi stellari dei Nutella Biscuits su eBay ed Amazon</h3>
      <p>Per chi non lo sapesse, i <b>Nutella Biscuits</b> sono dei biscotti della tipologia frollino con abbondante ripieno di Nutella. Secondo i dati raccolti dalla società di ricerche di mercato “IRI” il 4 novembre, giorno in cui sono stati lanciati, fino ad oggi sono state vendute 2,6 milioni di confezioni: solo <b>27 mila nella prima settimana</b>. Secondo Angelo Massaro, che è l’amministratore delegato di IRI, i problemi riguardanti la carenza nei supermercati di tale prodotto riguarda la produzione che non riesce a stare al passo con una richiesta così elevata.</p>
      <p>A seguito della carenza dei Nutella Biscuits negli scaffali dei supermercati si è subito diffusa la<b> febbre da biscotti.</b> Questi ultimi sono quindi apparsi in vendita sui principali siti e-commerce con offerte non proprio da Black Friday. Su <b>eBay</b>, ad esempio, una confezione da 304 grammi definita “in edizione limitata” costa <b>14,99 euro</b> con spedizione fortunatamente gratuita. Su <b>Amazon</b>, invece, la stessa confezione si trovaad un prezzo leggeremente inferiore ma sempre ad una cifra stellare ovvero a <b>11,48 euro</b>.</p>
      <p>Visto il grande successo, però, si crede che la Ferrero incrementerà le vendite per cui chi vorrà acquistare il prodotto ad un prezzo contenuto non dovrà fare altro che attendere.</p>
      <p>Leggete anche: <a href="https://www.investireoggi.it/economia/biscotti-alla-nutella-ferrero-solo-marketing-o-sono-buoni-davvero/">Biscotti alla Nutella Ferrero solo marketing o sono buoni davvero?</a></p>
      <p>alessandra.dibartolomeo@investireoggi.it</p>
    </article>
  </body>
</html>