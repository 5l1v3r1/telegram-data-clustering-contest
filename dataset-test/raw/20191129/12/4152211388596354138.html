<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/country/news/596943/%E0%A6%AA%E0%A7%8D%E0%A6%B0%E0%A6%A4%E0%A6%BF-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%95%E0%A6%BF%E0%A6%A1%E0%A6%A8%E0%A6%BF-%E0%A6%A1%E0%A6%BE%E0%A7%9F%E0%A6%BE%E0%A6%B2%E0%A6%BE%E0%A6%87%E0%A6%B8%E0%A6%BF%E0%A6%B8-%E0%A6%87%E0%A6%89%E0%A6%A8%E0%A6%BF%E0%A6%9F-%E0%A6%95%E0%A6%B0%E0%A6%BE-%E0%A6%B9%E0%A6%AC%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="প্রতি জেলায় কিডনি ডায়ালাইসিস ইউনিট করা হবে: স্বাস্থ্যমন্ত্রী"/>
    <meta property="og:description" content="স্বাস্থ্য ও পরিবার কল্যাণ মন্ত্রী জাহিদ মালেক বলেছেন, &amp;lsquo;দেশের প্রতিটি জেলায় অতি দ্রুত ১০ বেডের কিডনি ডায়ালাইসিস ইউনিট করা হবে। ফলে রোগীরা নিজ এলাকায় থেকে কিডনি ডায়ালাইসি করতে পারবেন।&amp;rsquo; শুক্রবার (২৯ নভেম্বর) দুপুরে মানিকগঞ্জ সদর উপজেলার গড়পাড়ায় বাংলাদেশ হেলথ অ্যাসিসট্যান্ট..."/>
  </head>
  <body>
    <article>
      <h1>প্রতি জেলায় কিডনি ডায়ালাইসিস ইউনিট করা হবে: স্বাস্থ্যমন্ত্রী</h1>
      <address><time datetime="2019-11-29T12:40:00+00:00">29 Nov 2019, 12:40</time> by <a rel="author">মানিকগঞ্জ প্রতিনিধি</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/11/29/9f3213f26c61120975bebe3be49fbcdb-5de1155648242.jpg"/>
        <figcaption>অনুষ্ঠানে স্বাস্থ্যমন্ত্রী</figcaption>
      </figure>
      <p>স্বাস্থ্য ও পরিবার কল্যাণ মন্ত্রী জাহিদ মালেক বলেছেন, ‘দেশের প্রতিটি জেলায় অতি দ্রুত ১০ বেডের কিডনি ডায়ালাইসিস ইউনিট করা হবে। ফলে রোগীরা নিজ এলাকায় থেকে কিডনি ডায়ালাইসি করতে পারবেন।’</p>
      <p>শুক্রবার (২৯ নভেম্বর) দুপুরে মানিকগঞ্জ সদর উপজেলার গড়পাড়ায় বাংলাদেশ হেলথ অ্যাসিসট্যান্ট অ্যাসোসিয়েশন আয়োজিত সংবর্ধনা অনুষ্ঠানে তিনি এসব কথা বলেন।</p>
      <p>মন্ত্রী বলেন, সরকার স্বাস্থ্য খাতে ব্যাপক কাজ করে যাচ্ছে। দেশে এখন শিশু মৃত্যু হার কমেছে। সারাদেশে হেলথ অ্যাসিসট্যান্ট,  টেকনিশিয়ানসহ স্বাস্থ্যখাতে অতি দ্রুত ২০ হাজার লোক নিয়োগ করা হবে। এছাড়া আগামী ৮ ডিসেম্বর সাড়ে ৪ হাজার চিকিৎসক নিয়োগ দেওয়া হবে।</p>
      <p>বিকালে স্বাস্থ্যমন্ত্রী মানিকগঞ্জ সদর উপজেলা বেতিলা বাজার খেয়াঘাটে সেতুর ভিত্তি প্রস্তর ও বেতিলা স্কুল অ্যান্ড কলেজের বর্ধিত ভবনের উদ্বোধন করেন।</p>
      <p>বেতিলা স্কুল অ্যান্ড কলেজের আয়োজিত অনুষ্ঠানে স্বাস্থ্য মন্ত্রী বলেন, আওয়ামী লীগ ক্ষমতায় আছে বলেই গ্রাম আজ শহরের পরিণত হচ্ছে। প্রতি বাড়িতে বিদ্যুৎ সংযোগসহ ও রাস্তাঘাটের উন্নয়ন হচ্ছে।</p>
      <p> </p>
      <footer>/এসটি/</footer>
    </article>
  </body>
</html>