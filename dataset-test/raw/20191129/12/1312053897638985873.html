<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/operatori-sanitari-maltrattano-anziana-arrestati/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T12:32:43+00:00"/>
    <meta property="og:title" content="Operatori sanitari maltrattano un’anziana di 94 anni, una telecamera li inchioda: tre persone arrestate"/>
    <meta property="og:description" content="Cinque operatori sanitari sono stati condannati per aver maltrattato un’anziana signora di 94 anni della quale avrebbero dovuto avere cura. I sospetti dei familiari li hanno portati a installare una piccola telecamera: coì sono stati scoperti gli abusi Tre persone sono state arrestate e altre due sono state condannate per aver perpetrato maltrattamenti fisici ai …"/>
  </head>
  <body>
    <article>
      <h1>Operatori sanitari maltrattano un’anziana di 94 anni, una telecamera li inchioda: tre persone arrestate</h1>
      <address><time datetime="2019-11-29T12:32:43+00:00">29 Nov 2019, 12:32</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Operatori-sanitari-maltrattano-un%E2%80%99anziana-di-94-anni.jpg"/>
        <figcaption>Un’immagine estrapolata da uno dei video registrati</figcaption>
      </figure>
      <p>
        <b>Cinque operatori sanitari sono stati condannati per aver maltrattato un’anziana signora di 94 anni della quale avrebbero dovuto avere cura. I sospetti dei familiari li hanno portati a installare una piccola telecamera: coì sono stati scoperti gli abusi</b>
      </p>
      <p><b>Tre persone sono state arrestate e altre due sono state condannate per aver perpetrato maltrattamenti fisici ai danni di una bisnonna 94enne</b>. Si tratta di <b>cinque operatori sanitari</b> che erano impiegati presso la casa di cura <b>Meera House</b> (nel borgo londinese di Brent) e alle cui cure l’anziana signora era stata affidata dai suoi parenti. I cinque, anziché assisterla e accudirla, <b>la vessavano e picchiavano</b>. Quando i familiari si sono però insospettiti, visto <b>lo strano peggioramento di salute della donna</b>, hanno deciso di nascondere in segreto una videocamera che <b>ha registrato tutti gli abusi</b>, e questo ha consentito di denunciare i tre operatori e alle Forze dell’Ordine inglesi di arrestarli. La vicenda è stata raccontata da <i><b>Metro.co.uk</b></i>.</p>
      <h3>Operatori sanitari maltrattano un’anziana di 94 anni, la famiglia posizione a segretamente una videocamera e scopre tutto</h3>
      <p><b>Paniben Shah</b>, 94 anni, è stata ricoverata presso <b>la casa di cura Meera House</b> dopo una caduta che nel marzo del 2017 le ha cagionato qualche <b>guaio fisico</b>. La donna, da quando è iniziato quel periodo di ricovero,  ha presto iniziato a manifestare <b>uno strano quanto veloce peggioramento della sua salute</b>. E così <b>i suoi familiari si sono insospettiti</b>. Possibile che chi doveva prendersi cura della loro anziana parente la stava invece maltrattando?</p>
      <p>C’era solo un modo per scoprirlo: <b>registrare dei video all’insaputa dello staff della casa di cura</b>. <b>Il figlio di Paniben Shah, Kirti, e il nipote della donna, di nome Amit</b>, <b>hanno sistemato</b>– in gran segreto e lontana da occhi indiscreti- <b>una piccola videocamera nella camera della 94enne</b>; il piccolo strumento è stato inserito all’interno di una <b>cornicetta digitale</b>. Con questa videocamera sono stati girati dei video che confermavano i loro sospetti. I tre operatori sanitari <b>vessavano la vecchina</b>, <b>la</b> <b>picchiavano</b>, <b>la umiliavano e la insultavano verbalmente</b>. <b>Addirittura, sono arrivati a darle da mangiare del pollo (ma la donna è vegetariana) e nel marzo del 2018 sono arrivati a versarle addosso dell’acqua bollente</b>.</p>
      <h3>Operatori sanitari maltrattano un’anziana di 94 anni, cinque persone condannate</h3>
      <p>“<i>Non ci potevamo credere. All’inizio la casa sembrava così professionale. È orribile pensare all’orrenda crudeltà subita da mia nonna per mano di queste donne</i>“<i>,</i> <b>ha dichiarato Amit, nipote della 94enne</b>.</p>
      <p>Le responsabili di quanto accaduto sono cinque persone: tre donne di nome <b>Anita Kc Thapa</b> (46 anni), <b>Anita Bc</b> (49 anni), e <b>Heena Parekh</b> (55 anni), e due uomini di nome <b>Dolon Roy</b> (39 anni) e <b>Moumita Roy</b> (34 anni). A loro, che <b>si sono dichiarate colpevole dei maltrattamenti contestati</b>, è stata comminata rispettivamente una pena di <b>sei, cinque e quattro mesi</b>. I due uomini sono stati rispettivamente condannati a <b>240 e 200 ore di servizi sociali</b> e al <b>pagamento di un risarcimento di 200 sterline</b>. Anche loro hanno confessato gli abusi.</p>
      <p>
        <i>Maria Mento</i>
      </p>
    </article>
  </body>
</html>