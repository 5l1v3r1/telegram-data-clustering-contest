<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3394169/istanbulda-saganak-yagis-etkili-yol-coktu"/>
    <meta property="og:site_name" content="Milli Gazete"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="İstanbul'da sağanak yağış etkili: Yol çöktü"/>
    <meta property="og:description" content="İstanbul'da etkili olan sağanak yağış nedeniyle Bahçelievler'de yol çöktü, sürücüler zor anlar yaşadı. Çökme nedeniyle rögar kapağına çarpan aracın hava yastıkları açıldı."/>
  </head>
  <body>
    <article>
      <h1>İstanbul'da sağanak yağış etkili: Yol çöktü</h1>
      <h2>İstanbul'da etkili olan sağanak yağış nedeniyle Bahçelievler'de yol çöktü, sürücüler zor anlar yaşadı. Çökme nedeniyle rögar kapağına çarpan aracın hava yastıkları açıldı.</h2>
      <address>
        <time datetime="2019-11-29T12:40:00+00:00">29 Nov 2019, 12:40</time>
      </address>
      <p>Bahçelievler Çobançeşme Mahallesi Selvi Sokak'ta yağmur nedeniyle yolun bir kısmı çöktü. Rögar kapağından da kanalizasyon sularının fışkırması nedeniyle araç sürücüleri zor anlar yaşadı.</p>
      <h3>OTOMOBİLDE 6 AYLIK BEBEK VARDI</h3>
      <p>Eşi ve 6 aylık bebeği ile Selvi Sokak'tan geçen Ahmet Kaya'nın aracında hasar meydana geldi. Çöken yoldaki rögar kapağına çarpan aracın hava yastıklarının açılmasına neden oldu. Aracında hasar meydana gelen Ahmet Kaya, "Her gün kullandığım yoldan geçerken mazgaldan su fışkırıyordu bir anda hava yastıkları patladı. Araçta eşim ve 6 aylık bebeğimiz vardı, iyiyiz çok şükür. 15-20 bin lira hasar var" dedi. Belediye ekipleri iş makineleriyle çökme olan yolda çalışma yaptı.</p>
    </article>
  </body>
</html>