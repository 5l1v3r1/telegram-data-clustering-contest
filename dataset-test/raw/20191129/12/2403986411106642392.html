<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/chomu_smartfoni_xiaomi_taki_deshevi_vidpovid_ochilnika_kompaniyi_n1241266"/>
    <meta property="og:site_name" content="24 Канал"/>
    <meta property="article:published_time" content="2019-11-29T12:06:00+00:00"/>
    <meta property="og:title" content="Чому смартфони Xiaomi такі дешеві: відповідь очільника компанії"/>
    <meta property="og:description" content="Компанія Xiaomi відома не лише широким асортиментом товарів, але й доступною ціною своїх ґаджетів. Очільник китайського вендора Лей Цзюнь поділився із журналістами секретами формування цін та розповів про плани компанії на майбутнє."/>
  </head>
  <body>
    <article>
      <h1>Чому смартфони Xiaomi такі дешеві: відповідь очільника компанії</h1>
      <address><time datetime="2019-11-29T12:06:00+00:00">29 Nov 2019, 12:06</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Компанія Xiaomi відома не лише широким асортиментом товарів, але й доступною ціною своїх ґаджетів. Очільник китайського вендора Лей Цзюнь поділився із журналістами секретами формування цін та розповів про плани компанії на майбутнє.</b>
      </p>
      <h3>Як Xiaomi формує ціни на смартфони</h3>
      <blockquote>До теми: <a href="https://24tv.ua/techno/hto_takiy_ley_tszyun_biografiya_ta_istoriya_uspihu_zasnovnika_xiaomi_n998924">Хто такий Лей Цзюнь: біографія та історія успіху засновника Xiaomi</a></blockquote>
      <p>На думку генерального директора Xiaomi, середня ціна смартфонів на ринку стане вище в міру того, як на зміну зв'язку четвертого покоління прийдуть мережі 5G, повідомляє <a href="http://4pda.ru/pages/go/?u=https%3A%2F%2Fgizchina.com%2F2019%2F11%2F28%2Fxiaomi-ceo-reveals-the-secret-behind-its-cheap-smartphones%2F&amp;f=http%3A%2F%2F4pda.ru%2F2019%2F11%2F29%2F364816%2F">gizchina</a>.</p>
      <p>При цьому Лей Цзюнь розраховує, що компанія і далі зможе зберігати конкурентоспроможні ціни, оскільки політика бренду передбачає мінімальну націнку на свої товари.</p>
      <aside>Я думаю, маржа на рівні 8-9% дуже невисока, а оскільки наша модель продажів заснована на електронній комерції, ціна, яку буде платити кінцевий покупець, буде дуже низькою. Наш чистий прибуток дуже невеликий, а ланцюг посередників дуже короткий, тому фінальна ціна товарів на роздрібному ринку залишається досить привабливою для клієнтів,<cite>– заявив Лей Цзюнь.</cite></aside>
      <p>Xiaomi, за словами її керівника, розраховує дотримуватися подібної стратегії продажів і в майбутньому, навіть з переходом на мережі 5G.</p>
      <h3>Скільки коштуватимуть смартфони Xiaomi із 5G</h3>
      <p>Раніше Лей Цзюнь заявив, що вартість нових моделей смартфонів бренду з модемами нового покоління в наступному році буде починатися з позначки 285 доларів (орієнтовно 6 850 гривень за курсом станом на 29 листопада 2019 року).</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>