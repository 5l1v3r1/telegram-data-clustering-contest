<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/katerina-kuhar-ta-oleksandr-stoyanov-znyalisya-v-chuttyeviy-fotosesiji-dlya-elle-foto-50056445.html"/>
    <meta property="og:site_name" content="НВ"/>
    <meta property="article:published_time" content="2019-11-29T12:55:00+00:00"/>
    <meta property="og:title" content="Чоловік, який дарує жінці крила. Катерина Кухар та Олександр Стоянов знялися в чуттєвій фотосесії"/>
    <meta property="og:description" content="Прима-балерина Катерина Кухар та її чоловік, танцюрист Олександр Стоянов, прикрасили обкладинку грудневого видання Elle."/>
  </head>
  <body>
    <article>
      <h1>Чоловік, який дарує жінці крила. Катерина Кухар та Олександр Стоянов знялися в чуттєвій фотосесії</h1>
      <h2>Прима-балерина Катерина Кухар та її чоловік, танцюрист Олександр Стоянов, прикрасили обкладинку грудневого видання Elle.</h2>
      <address>
        <time datetime="2019-11-29T12:55:00+00:00">29 Nov 2019, 12:55</time>
      </address>
      <p>Знімки Катерина і Олександр опублікували на своїх сторінках в Instagram.</p>
      <p>На одному з чорно-білих знімків вони зображені впритул один до одного крупним планом — подружжя дивиться в об'єктив. У підписі до фото Кухар розповіла, за що любить свого чоловіка.</p>
      <p>«Лід і полум’я … Інь і янь … Нам завжди було комфортно разом … Друг, партнер, союзник коханець … Йому важливо, щоб я смачно поїла і це повинні бути тільки найсвіжіші продукти … Якщо мої ноги втомилися і болять після пуантів, він завжди зробить масаж і відчує кожен м’яз, як досвідчений і висококласний масажист. На гастролях він навіть готовий стати для мене костюмером і закріпити мені на голові діадему, аби не підпускати до мене сторонніх людей. Чоловік, який заради своєї коханої жінки готовий бути ким завгодно. Чоловік, який дарує жінці крила!» — відверто написала прима-балерина.</p>
      <p>Стоянов також виклав фото, на якому вони з коханою зображені перед поцілунком.</p>
      <p>Нагадаємо, 29 жовтня в Києві, в Шоколадному домі відбулася презентація кліпу та нової пісні Mari Cheba Ангели. У кліпі <a href="https://style.nv.ua/ukr/znamenitosti/katerina-kuhar-ta-oleksandr-stoyanov-stancyuvali-balet-v-klipi-mari-cheba-video-50050702.html">знялися Олександр Стоянов і Катерина Кухар</a>.</p>
      <p>Читайте також:</p>
      <ul>
        <li>
          <a href="https://style.nv.ua/ukr/znamenitosti/katerina-kuhar-2019-prima-balerina-pokazala-foto-v-obrazi-suchasnoji-karmen-50051152.html">Сучасна Кармен. Катерина Кухар знялася в сексуальній фотосесії</a>
        </li>
        <li>
          <a href="https://style.nv.ua/ukr/znamenitosti/katerina-kuhar-2019-balerina-pokazala-foto-svogo-cholovika-50052119.html">Найближча людина. Катерина Кухар показала фото чоловіка і присвятила йому зворушливий пост</a>
        </li>
      </ul>
    </article>
  </body>
</html>