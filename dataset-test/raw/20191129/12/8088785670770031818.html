<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kultur-sanat/fakirlik-kagidi-belgesiyle-hangi-yardimlar-alinir-2019-fakirlik-kagidi-ne-icin-ve-nasil-alinir-fakirlik-belgesi-nerelerde-kullanilir-h523535.html"/>
    <meta property="og:site_name" content="KamuAjans"/>
    <meta property="article:published_time" content="2019-11-29T12:59:47+00:00"/>
    <meta property="og:title" content="Fakirlik Kağıdı Belgesiyle Hangi Yardımlar Alınır? 2019 Fakirlik Kağıdı Ne İçin ve Nasıl Alınır? Fakirlik Belgesi Nerelerde Kullanılır?"/>
    <meta property="og:description" content="Fakirlik Belgesi - Muhtarlıkların en çok muhatap olduğu vermek durumunda kaldığı belgelerin ilk sıralarında fakirlik belgesi ilmuhaberi gelmektedir. Özellikle kamu sosyal yardımlarından faydalanmak isteyen vatandaşların durumlarını belgelemek adına muhtarlıklardan talep ettikleri fakirlik belgesi için herhangi bir ücret talep edilmemektedir."/>
  </head>
  <body>
    <article>
      <h1>Fakirlik Kağıdı Belgesiyle Hangi Yardımlar Alınır? 2019 Fakirlik Kağıdı Ne İçin ve Nasıl Alınır? Fakirlik Belgesi Nerelerde Kullanılır?</h1>
      <address><time datetime="2019-11-29T12:59:47+00:00">29 Nov 2019, 12:59</time> by <a rel="author">KamuAjans</a></address>
      <p>
        <b>Fakirlik Belgesi - Muhtarlıkların en çok muhatap olduğu vermek durumunda kaldığı belgelerin ilk sıralarında fakirlik belgesi ilmuhaberi gelmektedir. Özellikle kamu sosyal yardımlarından faydalanmak isteyen vatandaşların durumlarını belgelemek adına muhtarlıklardan talep ettikleri fakirlik belgesi için herhangi bir ücret talep edilmemektedir.</b>
      </p>
      <p><a href="http://www.kamuajans.com/haberleri/fakirlik+belgesi">Fakirlik belgesi</a> almak için ikamet ettiğimiz mahalle muhtarlığına başvurmak yeterli oluyor. Uygun şartları taşıyan kişilere yoksulluk belgesi verilmesi sadece muhtarlara verilmiş görevdir. Sadece nüfus cüzdanı ile başvuru yapılabilen Yoksulluk Belgesinde diğer işlemler muhtar tarafından yürütülmektedir. Günümüzde bir çok muhtar etrafındaki komşusunu seçmenini tanımasından dolayı farklı belge ve evrak isteme gereği duymayabilir.</p>
      <p>
        <b>Fakirlik Muhtaçlık Belgesi Nedir?</b>
      </p>
      <p>TÜİK’in (Türkiye İstatistik Kurumu) Kasım 2017’de açıkladığı rapora göre 4 kişiden oluşan bir ailenin açlık sınırı 1567,45 Türk Lirası olarak belirlendi. Bu miktar bir ailenin 1 ay boyunca geçimini sağlaması, hayatını idame ettirebilmesi için yapması gereken gıda masrafı anlamına geliyor. Yani bu hesabın içine ulaşım, sağlık, eğitim gibi giderler dahil değil. Ancak ülkemizde çoğu aile bu masrafların birçoğunu karşılayamıyor ve açlık sınırının altında yaşıyor. Bu durumda olan insanlara da devlet destek olmak amacıyla aylık sosyal yardımlarda bulunuyor ve başka bazı kolaylıklar sağlıyor. Bu yardımlardan yararlanmak için de fakirlik/muhtaçlık belgesi temin etmek gerekiyor.</p>
      <p>
        <b>Fakirlik Belgesi Almak İçin Gereken Koşullar</b>
      </p>
      <p>18 yaşını doldurmuş olmak</p>
      <p>Herhangi bir sosyal güvencenin (SSK- Bağ-Kur, Emekli Sandığı) olmaması</p>
      <p>Aylık gelirin belirlenen sınırın altında olması</p>
      <p>Bir gayrimenkul (ev, arsa) sahibi olmamak</p>
      <p>Araç sahibi olmamak</p>
      <p>18 yaş şartı aranmasının sebebi, T.C yasaları tarafından 18 yaşının altında olan her bireyin çocuk sayılması ve çocukların da anne babalarının ya da bir vasinin sorumluluğu ve bakımı altında olmalarıdır. Bu koşulları sağlayan kişiler fakirlik belgesi almak için müracaatta bulunabilirler.</p>
      <p>
        <b>Fakirlik Belgesi Nasıl Alınır?</b>
      </p>
      <p>Gerekli koşullara uyan kişilerin fakirlik belgesi almak için başvurmaları gereken yer mahalle muhtarlığıdır. Normalde muhtarlar yukarıda belirtilenlerden başka bir belge talep etmezler. Ancak bazı büyük mahallelerin muhtarları başvuran kişinin sigortalı bir işi ya da düzgün bir geliri olmadığını teyit etmek için SGK’dan alınacak bir belge de isteyebilirler.</p>
      <p>SGK belgesi ve nüfus cüzdanı ile başvuru yapan kişi bu işlem için hiçbir ücret ödemez. Muhtarlar normalde verdikleri belgeler için ücret talep ederler ancak muhtaçlık belgesi için ücret talep etme hakları yoktur. Bilinmesi gereken diğer şey ise, aile içinde yalnızca 1 kişinin bu yardımdan yararlanma hakkı olduğudur. Ayrıca kişinin durumunda herhangi bir değişiklik olmadığı sürece yardımlar her ay düzenli olarak yatmaya devam eder.</p>
      <p>
        <b>Fakirlik Belgesi Ne İşe Yarar?</b>
      </p>
      <p>Fakirlik/muhtaçlık belgesi ihtiyacı olan kişilerin devletten kolaylıkla sosyal yardım alabilmesi için çok önemlidir. Bu belgeye sahip olmayanların yardımlardan yararlanması daha zordur, şartlar yerine getirilmediği takdirde başvuruları kabul edilmeyebilir. Kabul edilse bile ekonomik durumlarının araştırılması bazen uzun zaman alabilmektedir çünkü başvuru yapan çok sayıda insan var. Ancak fakirlik/muhtaçlık belgesi temin edilmesi durumunda başvuru çok daha hızlı ve kolay bir şekilde kabul edilir.</p>
      <p>Ayrıca fakirlik belgesi üniversite öğrencilerinin de işlerine yarayabilir. Bazen maddi sıkıntılar, sağlık sorunları yüzünden öğrenciler okullarına ara vermek, dondurmak zorunda kalabilirler. Eğer herhangi bir sağlık problemi söz konusu değilse sadece maddi sıkıntı yaşanıyorsa öğrenciler de ikamet ettikleri mahalledeki muhtarlıklara gidip başvuruda bulunabilirler. Muhtarlar öğrencinin maddi durumunu araştırdıktan sonra bu belgeyi verebilir.</p>
      <p>Muhtaçlık belgesini alan aileler Sosyal Yardımlaşma ve Dayanışma Vakfı, Aile ve Sosyal Politikalar İl Müdürlükleri ya da Vakıflar Genel Müdürlüğü’ne yardım başvurusunda bulunabilirler. Aynı zamanda en önemlisi devlet hastanelerindeki sağlık hizmetlerinden ücretsiz olarak yararlanabilirler. Alacakları aylık yardım miktarı ise 2018 itibarıyla 680 Türk Lirasıdır. Bu aylık, belge sahibi kişilerin adına açılan PTT hesabına veya Ziraat Bankası hesaplarına yatar.</p>
      <p>
        <b>Fakirlik Belgesi Nasıl Doldurulur?</b>
      </p>
      <p>Fakirlik belgesini internet üzerinden indirip bir çıktısını alabilirsiniz. Bu belgede her şey hazırdır, sizin sadece boşlukları doldurmanız gerekir. Bunlar nüfus kayıt bilgileri gibi şahsi bilgilerinizdir. Ancak belgeyi doldurduktan sonra tekrar muhtara götürüp imzalatmanız gerekiyor ya da doldurma işlemini direkt olarak muhtar da yapabilir. Fakirlik belgesinin bir örneğini ise aşağıda görebilirsiniz.</p>
      <figure>
        <img src="http://www.kamuajans.com/images/upload/image/FAK%C4%B0RL%C4%B0K%20KA%C4%9EIDI.jpeg"/>
      </figure>
    </article>
  </body>
</html>