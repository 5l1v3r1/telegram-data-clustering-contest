<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/427907-iliana-benovska-heitat-me-darti-jeni-zaspali-seksualno"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T12:28:00+00:00"/>
    <meta property="og:title" content="Илияна Беновска: Хейтят ме дърти жени, заспали сексуално"/>
    <meta property="og:description" content="Шопинг експерти разкриха, че Илияна Беновска е дала поне 3 хил. лева за тези дрехи и обувки, с които се появи по фамозен начин в Белия дом"/>
  </head>
  <body>
    <article>
      <h1>Илияна Беновска: Хейтят ме дърти жени, заспали сексуално</h1>
      <address>
        <time datetime="2019-11-29T12:28:00+00:00">29 Nov 2019, 12:28</time>
      </address>
      <p>"Скъпи лели на моята възраст, турете си бутовете на моя „официален анцуг“, избухва тв водещата</p>
      <p>„Хейтят ме дърти жени със заспал сексуален статус“. По този начин известната тв водеща Илияна Беновска отговори на стотиците коментари относно дрескода ѝ при посещението в Белия дом.</p>
      <p>Припомняме, че Беновска публикува интересен кадър от визитата си във Вашингтон, който буквално запали социалните мрежи.</p>
      <p>Водещата бе част от групата български журналисти, които придружаваха официалната ни делегация за срещата с американския президент Доналд Тръмп, припомня сайтът „Флагман“.</p>
      <p>Тя позира на Южната поляна на Белия дом с отровно зелено сако, панталон с кант и френски джобове, който мнозина биха определили като анцуг и <a href="https://bazar.bg/obiavi?q=%D0%B1%D0%BE%D1%82%D0%B8">боти</a> до глезена, които удивително приличат на модел на Джими чу.</p>
      <p>„Пред Белия дом! Зададох въпрос на президента на САЩ Тръмп. После Борисов каза, че Тръмп попитал: Коя е тази в зеленото?Е, не му дадох ябълка,че...“, написа в личния си профил Беновска, след което последваха стотици коментари.</p>
      <figure>
        <img src="https://fakti.bg/img/news/7/427907/d3495e098ed7bafe3328640488ea9779.jpg"/>
      </figure>
      <p>„Да не е имало чалга парти!“, питат нейни последователи във фейсбук. „Жалките шотландци с тяхното чудовище от Лох нес…могат само да ни завидят“, допълва друг. В този дух са голяма част от коментарите, което е провокира Беновска да отговори.</p>
      <p>„Социален експеримент беше да кача снимката от Белия дом“, пише тя, а след няколко часа в нов пост се изтъква: „Аз съм първият български журналист в контакт с Тръмп“, след което заключва: „Хейтят ме дърти жени и не…, ще се изразя деликатно… Заспали мъже. Тъжно!“.</p>
      <p>Коментарите на Беновска продължават и тя определя критиците си за хора със „заспал сексуален статус, които нямат социално постижение, нито родителски, нито семейни“.</p>
      <p>Късно снощи, Беновска е написала и още един коментар, публикуваме го с автентичен правопис. „Имам Нощни занимания , вън от хетърите, сори, че са самотни... Кой каквото могъл. Скъпи Лели на моята възраст - купете си и си ТУРЕТЕ НА БУТОВЕТЕ СИ...МОЯ "официален АНЦУК"- ВИЖТЕ МУ МАРКАТА. И после Пишете.АААА - и прилагайте снимка - официален анцуг! чакам!“.</p>
      <p>
        <b>София / България</b>
      </p>
    </article>
  </body>
</html>