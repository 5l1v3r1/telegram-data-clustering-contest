<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://atv.be/nieuws/politie-pakt-verdachte-van-inbraken-op-in-appartementsgebouw"/>
    <meta property="og:site_name" content="atv"/>
    <meta property="article:published_time" content="2019-11-29T12:14:00+00:00"/>
    <meta property="og:title" content="Politie pakt verdachte van inbraken op in appartementsgebouw"/>
    <meta property="og:description" content="De politie heeft gisteren een man gearresteerd die verdacht wordt van inbraak in een appartementsgebouw vlakbij het stadspark."/>
  </head>
  <body>
    <article>
      <h1>Politie pakt verdachte van inbraken op in appartementsgebouw</h1>
      <address>
        <time datetime="2019-11-29T12:14:00+00:00">29 Nov 2019, 12:14</time>
      </address>
      <p>
        <b>De politie heeft gisteren een man gearresteerd die verdacht wordt van inbraak in een appartementsgebouw vlakbij het stadspark.</b>
      </p>
      <p>De syndicus van een gebouw aan de Edelinckstraat zag gisteren een verdacht persoon in de  gemeenschappelijke inkomhal. De politie kwam ter plaatse en stelde vast dat iemand de gemeenschappelijke voordeur had geforceerd. De syndicus gaf mee dat de verdachte zich vermoedelijk nog in de kelder bevond. De fiets van de verdachte stond ook nog in de inkom. In de kelder van het gebouw werden braaksporen gevonden. De politie deed nazicht en één van de inspecteurs vond de inbreker die zich achter een poort had verstopt. De man van 41 jaar werd in de boeien geslagen. In het hoekje waar hij verstopt zat, werden inbrekersspullen gevonden. De lokale recherche onderzoekt de feiten.</p>
    </article>
  </body>
</html>