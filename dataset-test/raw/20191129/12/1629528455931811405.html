<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/revue/spolecnost/jak-pokac-pokorny-pisnickar-muzikant-zpevak-rozhovor-radio-impuls-textar-pritelkyne.A191127_090926_lidicky_sub"/>
    <meta property="og:site_name" content="iDNES.cz"/>
    <meta property="article:published_time" content="2019-11-29T12:53:00+00:00"/>
    <meta property="og:title" content="Písničky pro mou přítelkyni jsou nepublikovatelné, říká muzikant Pokáč"/>
    <meta property="og:description" content="Písničkář Jan „Pokáč“ Pokorný (29) se snaží psát o tématech, která přináší sám život. Smrti či angažované politice by se ve svých textech prý naopak nikdy nevěnoval. Několik písniček složil i pro přítelkyni Elišku. „Ty jsou však nepublikovatelné,“ svěřil se v rozhovoru pro Rádio Impuls."/>
  </head>
  <body>
    <article>
      <h1>Písničky pro mou přítelkyni jsou nepublikovatelné, říká muzikant Pokáč</h1>
      <address><time datetime="2019-11-29T12:53:00+00:00">29 Nov 2019, 12:53</time> by <a rel="author" href="https://www.idnes.cz/novinari/diana-subrtova.N4149" target="_blank">Diana Šubrtová</a></address>
      <p>Písničkář Jan „Pokáč“ Pokorný (29) se snaží psát o tématech, která přináší sám život. Smrti či angažované politice by se ve svých textech prý naopak nikdy nevěnoval. Několik písniček složil i pro přítelkyni Elišku. „Ty jsou však nepublikovatelné,“ svěřil se v rozhovoru pro Rádio Impuls.</p>
      <p>Písničkář a textař Jan Pokorný, vystupující pod jménem <a href="https://www.idnes.cz/wiki/kultura/pokac.K464034">Pokáč</a>, ve svých textech často zpracovává témata běžného života. Kromě písniček svých píše také pro další české interprety, jako je například Václav Lebeda, známý jako <a href="https://www.idnes.cz/wiki/kultura/voxel.K458259">Voxel</a>, kapela <a href="https://www.idnes.cz/wiki/kultura/mirai.K462891">Mirai</a> nebo <a href="https://www.idnes.cz/wiki/obecne/jakub-dekan.K5067800">Jakub Děkan</a>.</p>
      <p>
        <b>
          <a href="https://www.idnes.cz/revue/spolecnost/jak-pokac-pokorny-pisnickar-muzikant-zpevak-rozhovor-radio-impuls-textar-pritelkyne.A191127_090926_lidicky_sub/foto">Fotogalerie</a>
        </b>
      </p>
      <slideshow>
        <figure>
          <img src="https://1gr.cz/fotky/idnes/19/113/org/SUB7fa5e5_profimedia_0430541779.jpg"/>
          <figcaption>Jan „Pokáč“ Pokorný na tiskovce k II. ročníku rodinných open airů Přehrady fest...</figcaption>
        </figure>
        <figure>
          <img src="https://1gr.cz/fotky/idnes/19/053/org/HYR7ba7a8_30BUD06_POKAC_8346017_CMYK.jpg"/>
          <figcaption>Jan Pokorný alias Pokáč</figcaption>
        </figure>
        <figure>
          <img src="https://1gr.cz/fotky/idnes/19/051/org/JAP7b2bd9_VHA74f61b_DSC_0830.jpg"/>
          <figcaption>Na libereckém majálesu vystoupí například písničkář Pokáč.</figcaption>
        </figure>
        <figure>
          <img src="https://1gr.cz/fotky/idnes/19/113/org/SUB7fa5e6_profimedia_0208981915.jpg"/>
          <figcaption>Jan „Pokáč“ Pokorný (vpravo) a Voxel (Rock Cafe Prague, 1. října 2014)</figcaption>
        </figure>
      </slideshow>
      <p>
        <a href="https://www.idnes.cz/revue/spolecnost/jak-pokac-pokorny-pisnickar-muzikant-zpevak-rozhovor-radio-impuls-textar-pritelkyne.A191127_090926_lidicky_sub/foto">Zobrazit fotogalerii</a>
      </p>
      <p>„Snažím se psát o životě a o tématech, která život přináší. Vyhýbám se příliš ohraným tématům, jako je láska. Třeba téma pošty se ukázalo jako dobré, protože spousta lidí má s návštěvou pošty osobní zkušenost. Poměrně dost lidí má také doma kočku, tak jsem napsal píseň o kočce,“ svěřil se muzikant v rozhovoru pro Rádio Impuls.</p>
      <p>Politickým tématům se Pokáč naopak snaží vyhýbat. „Nikdy bych nešel do angažované politiky. Já tomu moc nerozumím, ale občas se o politické téma otřít nevadí. Nepsal bych také například texty o smrti,“ říká. </p>
      <p>S přítelkyní Eliškou se písničkář poznal před necelým rokem na svém koncertě v Litvínově. „Je to atletka a byla dvakrát na olympiádě. Je to hodná a šikovná holka. Asi je ráda, že má doma muzikanta. Lepší než kdyby měla doma násilníka,“ říká se smíchem. I pro svou partnerku už napsal několik textů, bohužel jsou prý však nepublikovatelné. </p>
      <figure>
        <img src="https://instagram.fprg1-1.fna.fbcdn.net/vp/357f187613da10317db7ed0c27fda1b8/5E7D397C/t51.2885-19/s150x150/61796097_1348303528653304_627747442116263936_n.jpg?_nc_ht=instagram.fprg1-1.fna.fbcdn.net"/>
      </figure>
      <p><a href="https://instagram.com/pokacovo_instac"><b>pokacovo_instac</b> (Instagram)</a> 27.září 2019 v 21:14, příspěvek archivován: 27.listopadu 2019 v 09:35</p>
      <figure>
        <img src="https://instagram.fprg1-1.fna.fbcdn.net/v/t51.2885-15/e35/p1080x1080/69557606_125412918461031_5029364151163059710_n.jpg?_nc_ht=instagram.fprg1-1.fna.fbcdn.net&amp;_nc_cat=103&amp;oh=06925de2e33aacfcec18ab31a874089e&amp;oe=5E842768"/>
      </figure>
      <p>
        <a href="https://www.instagram.com/p/B27Q3ZzioFd/">To se mi líbí </a>
        <a href="https://www.instagram.com/p/B27Q3ZzioFd/">Komentáře</a>
      </p>
      <p>Na písničky se podle Pokáče dají i v dnešní době dobře balit holky. „Z toho důvodu jsem začal hrát na kytaru. Ale jak jsem napsal písničku s názvem Vymlácený entry, tak jsem zjistil, že na moje vystoupení chodí zase jen ajťáci,“ dodává muzikant, kterého čeká po koncertě ve vyprodaném pražském Fóru Karlín turné po Austrálii.</p>
      <p>
        <i>VIDEO: Pokáč – Matfyzák na discu: </i>
      </p>
      <p>
        <i>VIDEO: Pokáč – Vymlácený entry: </i>
      </p>
    </article>
  </body>
</html>