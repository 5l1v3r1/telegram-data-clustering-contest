<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/managerul-institutului-clinic-fundeni-a-fost-demis-18631591"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T12:25:05+00:00"/>
    <meta property="og:title" content="Managerul Institutului Clinic Fundeni a fost demis"/>
    <meta property="og:description" content="Managerul Institutului Clinic Fundeni, Adriana Cotel, a fost demis vineri, au declarat, pentru MEDIAFAX, surse medicale."/>
  </head>
  <body>
    <article>
      <h1>Managerul Institutului Clinic Fundeni a fost demis</h1>
      <address>
        <time datetime="2019-11-29T12:25:05+00:00">29 Nov 2019, 12:25</time>
      </address>
      <p>Managerul Institutului Clinic Fundeni, Adriana Cotel, a fost demis vineri, au declarat, pentru MEDIAFAX, surse medicale.</p>
      <p>Adriana Cotel, în vârstă de 35 de ani, a fost numită manager al Institutului Clinic Fundeni de fostul ministru al Sănătăţii, Sorina Pintea.</p>
      <p>Imediat după instalarea Guvernului PNL, premierul Ludovic Orban a declarat, într-o conferinţă la Ministerul Sănătăţii, că vor fi schimbate conducerile Casei Naţionale de Asigurări de Sănătate şi ale Institutului Clinic Fundeni.</p>
      <p>Săptămâna trecută, în funcţia de preşedinte al CNAS a fost numită Adela Cojan, după ce fostul şef, Vasile Ciurchea a fost eliberat din funcţie.</p>
      <p>Vineri a fost demis şi managerul de la Institutul Clinic Fundeni, Adriana Cotel.</p>
    </article>
  </body>
</html>