<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dobrenoviny.sk/c/175970/vladimir-meciar-nebude-kandidovat-v-parlamentnych-volbach"/>
    <meta property="og:site_name" content="dobrenoviny.sk"/>
    <meta property="article:published_time" content="2019-11-29T12:59:03+00:00"/>
    <meta property="og:title" content="Vladimír Mečiar nebude kandidovať vo voľbách, rozpadla sa mu strana"/>
    <meta property="og:description" content="Práve v piatok mala Slovenská liga odovzdať návrh kandidátnej listiny."/>
  </head>
  <body>
    <article>
      <h1>Vladimír Mečiar nebude kandidovať vo voľbách, rozpadla sa mu strana</h1>
      <h2>Práve v piatok mala Slovenská liga odovzdať návrh kandidátnej listiny.</h2>
      <address><time datetime="2019-11-29T12:59:03+00:00">29 Nov 2019, 12:59</time> by <a rel="author">TASR</a></address>
      <p>Bratislava 29. novembra (TASR) - Expremiér <b>Vladimír Mečiar nebude kandidovať v nadchádzajúcich parlamentných voľbách</b>. Pre TASR to potvrdil štatutár strany Slovenská liga Tibor Cabaj.</p>
      <p><i>„Rozhodnutie padlo dnes doobeda. Definitívne sa rozhodol, že nebude kandidovať,"</i> povedal Cabaj.</p>
      <p>Práve v piatok mala Slovenská liga odovzdať návrh kandidátnej listiny. Či rozhodnutie Vladimíra Mečiara spôsobí, že strana vôbec do volieb nepôjde, Cabaj zatiaľ nevedel potvrdiť ani vylúčiť. Ako však informuje portál <a href="https://www.webnoviny.sk/meciar-po-hadke-nakoniec-nebude-v-parlamentnych-volbach-kandidovat/">Webnoviny.sk</a>, Mečiarovo rozhodnutie rozhodnutie bude mať pravdepodobne za následok, že <b>Slovenská liga sa prakticky rozpadne. Viacerí jej členovia z celého Slovenska sa po takomto vývoji udalostí rozhodli Ligu opustiť.</b></p>
      <p>Parlamentné voľby sa budú konať 29. februára 2020. Oficiálna volebná kampaň sa začala 5. novembra. Politické subjekty môžu na kampaň minúť najviac tri milióny eur vrátane dane z pridanej hodnoty. Musia mať transparentný účet. Kampaň sa končí volebným moratóriom, teda 48 hodín pred dňom konania volieb.</p>
    </article>
  </body>
</html>