<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%80%ce%bf%ce%bb%cf%8d%ce%b8%ce%b7%ce%ba%ce%b5-%ce%bf-%ce%ad%ce%bc%ce%b5%cf%81%ce%b9-%ce%b1%cf%80%cf%8c-%cf%84%ce%b7%ce%bd-%ce%ac%cf%81%cf%83%ce%b5%ce%bd%ce%b1%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T12:44:13+00:00"/>
    <meta property="og:title" content="Απολύθηκε ο Έμερι από την Άρσεναλ"/>
    <meta property="og:description" content="Ο Ουνάι Έμερι αποτελεί παρελθόν από τον πάγκο της Άρσεναλ, έπειτα από μόλις 18 μήνες στην τεχνική ηγεσία της λονδρέζικης ομάδας. Προσωρινός προπονητής ο Λιούνμπεργκ."/>
  </head>
  <body>
    <article>
      <h1>Απολύθηκε ο Έμερι από την Άρσεναλ</h1>
      <address>
        <time datetime="2019-11-29T12:44:13+00:00">29 Nov 2019, 12:44</time>
      </address>
      <p>
        <b>Ο Ουνάι Έμερι αποτελεί παρελθόν από τον πάγκο της Άρσεναλ, έπειτα από μόλις 18 μήνες στην τεχνική ηγεσία της λονδρέζικης ομάδας. Προσωρινός προπονητής ο Λιούνμπεργκ.</b>
      </p>
      <p>Παρελθόν αποτελεί από τον πάγκο της Άρσεναλ ο <b>Ουνάι Έμερι</b>, πληρώνοντας το «μάρμαρο» των κακών αποτελεσμάτων της λονδρέζικης ομάδας.</p>
      <blockquote>«Η απόφαση ελήφθη λόγω του γεγονότος ότι τα αποτελέσματα και οι εμφανίσεις της ομάδας δεν βρίσκονται στο απαιτούμενο επίπεδο» αναγράφεται στην επίσημη ανακοίνωση της Άρσεναλ.</blockquote>
      <p>Ως προσωρινός αντικαταστάτης του Ισπανού προπονητή ορίστηκε ο πρώην ποδοσφαιριστής του συλλόγου, <b>Φρέντι Λιούνμπεργκ.</b></p>
      <figure>
        <iframe data-src="https://twitter.com/Arsenal/status/1200356172471185408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Ζητήσαμε από τον Φρέντι Λιούνμπεργκ να αναλάβει ως προσωρινός προπονητής. Του έχουμε πλήρη εμπιστοσύνη. Βρισκόμαστε σε αναζήτηση νέου προπονητή και νέες ανακοινώσεις θα υπάρξουν όταν ολοκληρωθεί η διαδικασία».</p>
      <p>Ο Έμερι παρέμεινε στον πάγκο της Άρσεναλ για μόλις 18 μήνες, αφήνοντας το κλαμπ στην όγδοη θέση της Premier League με μόλις τέσσερις νίκες σε 13 αναμετρήσεις.</p>
      <p>Η σταγόνα που ξεχείλισε το ποτήρι, ήταν η χθεσινή ήττα από την Άιντραχτ Φρανκφούρτης με 1 – 2, στο πλαίσιο της 5ης αγωνιστικής της φάσης των ομίλων του Europa League.</p>
    </article>
  </body>
</html>