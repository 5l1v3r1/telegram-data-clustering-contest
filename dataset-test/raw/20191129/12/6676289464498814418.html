<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/delia-luata-la-roast-de-sora-ei-oana-cosanzeana-la-iumor-328380.html"/>
    <meta property="og:site_name" content="Observator"/>
    <meta property="article:published_time" content="2019-11-29T12:25:00+00:00"/>
    <meta property="og:title" content="Delia, luată la “roast” de sora ei, Oana Cosânzeana: “La iUmor mi-am învins teama de a vorbi în fața publicului”"/>
    <meta property="og:description" content="În această seară, de la ora 20:00, telespectatorii vor avea parte de o ediție specială iUmor în care mai multe vedete, dar și persoane dragi Deliei, lui Cheloo și lui Mihai Bendeac vor veni în fața juraților pentu a face glume pe seama lor."/>
  </head>
  <body>
    <article>
      <h1>Delia, luată la “roast” de sora ei, Oana Cosânzeana: “La iUmor mi-am învins teama de a vorbi în fața publicului”</h1>
      <address><time datetime="2019-11-29T12:25:00+00:00">29 Nov 2019, 12:25</time> by <a rel="author">Redactia Observator</a></address>
      <p>
        <b>
          <b>În această seară, de la ora 20:00, telespectatorii vor avea parte de o ediție specială iUmor în care mai multe vedete, dar și persoane dragi Deliei, lui Cheloo și lui Mihai Bendeac vor veni în fața juraților pentu a face glume pe seama lor.</b>
        </b>
      </p>
      <p>Românii vor putea urmări momente savuroase de “roast”, la care vor participa mai multe vedete, printre care Maia Morgenstern, Dan Bittman, Oase și Gina Pistol.</p>
      <p>Oana Cosânzeana, sora mai mică a Deliei, mamă a doi copii, cântă ca backing vocal în trupa surorii ei, are un vlog de parenting, iar în această seară o puteți urmări la ediție specială iUmor.</p>
      <p>Este obișnuită cu scena din sutele de concerte la care merge, dar nu și cu scena iUmor, cea care i-a dat multe emoții: “Am avut mari emoții să urc pe scena de la iUmor. Am acceptat invitația în urma unui război pe care îl duceam cu mine, aveam frică de vorbit în fața unui public, mai ales să iau la &lt;&lt;roast&gt;&gt; nişte oameni dragi. Dar cu ocazia asta mi-am învins teama pe care o aveam. Știu că și Delia a fost emoționată pentru mine, tocmai pentru că știa de frica mea. Dar pe la jumătatea momentului ne-am relaxat amândouă și a ieșit un moment frumos!”. Întregul moment va putea fi urmãrit în aceastã searã, la iUmor, de la 20:00, la Antena 1.</p>
      <p>Pentru prima oară în cele șapte sezoane de iUmor, show-ul va avea și o semifinală în care vor participa cei care au primit cele mai multe voturi în aplicația iUmor, dar nu au reușit să se claseze pe primul loc în preferințele publicului.</p>
      <p>Câștigătorul semifinalei, care va avea loc pe 6 decembrie, se va alătura celor 11 finaliști în lupta pentru marele premiu în valoare de 20.000 euro din data de 13 decembrie.</p>
    </article>
  </body>
</html>