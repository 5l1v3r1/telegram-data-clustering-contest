<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/vcheni-doslidili-bezpechnist-vikoristannya-neonikotino%d1%97div/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-29T12:41:00+00:00"/>
    <meta property="og:title" content="Вчені дослідили безпечність використання неонікотиноїдів"/>
    <meta property="og:description" content="Неонікотиноїди широко використовуються для захисту сільськогосподарських культур від комах-шкідників. Нове дослідження вчених з Американського хімічного то"/>
  </head>
  <body>
    <article>
      <h1>Вчені дослідили безпечність використання неонікотиноїдів</h1>
      <address>
        <time datetime="2019-11-29T12:41:00+00:00">29 Nov 2019, 12:41</time>
      </address>
      <figure>
        <img src="https://infoindustria.com.ua/wp-content/uploads/2019/11/bdzhola.jpg"/>
      </figure>
      <p>
        <b>Неонікотиноїди широко використовуються для захисту сільськогосподарських культур від комах-шкідників. Нове дослідження вчених з Американського хімічного товариства, присвячене тіаклоприду, доводить, що він здатен ефективно боротися з шкідниками без негативних наслідків для бджіл.</b>
      </p>
      <p>Наразі два неонікотиноїди все ще дозволені до використання в ЄС, проте вченим досі мало відомо про їх вплив. Мета дослідження — дізнатися, як неонікотиноїд тіаклоприд впливає на комах-запилювачів.</p>
      <p>У польовому дослідженні вчені виявили, що розпилення неонікотиноїду тіаклоприду на червону конюшину не викликало помітного негативного впливу на комах-запилювачів. За високої ефективності знищення шкідників, застосування препарату навпаки збільшило популяцію джмелів у досліджуваних посівах конюшини.</p>
      <p>Окрім цього, команда науковців також перевірила життєздатність джмелів в ландшафтах без червоної конюшини. Вони виявили, що колонії джмелів поблизу оброблених тіаклопридом полів червоної конюшини ставали здоровішими, у порівнянні з колоніями у ландшафтах без червоної конюшини.</p>
      <p>Дослідження демонструє, що окремі неонікотиноїдні інсектициди, все ще дозволені в Європейському союзі, можуть принести користь джмелям, оскільки являють собою низький ризик для комах, захищаючи культури.</p>
      <p>За висновком вчених — неонікотиноїдні інсектициди не слід розглядати як однорідну групу при проведенні оцінки ризику.</p>
      <p>
        <b>Інфоіндустрія</b>
      </p>
      <p>за матеріалами <a href="https://www.eurekalert.org/pub_releases/2019-11/acs-obs112219.php">eurekalert.org</a></p>
    </article>
  </body>
</html>