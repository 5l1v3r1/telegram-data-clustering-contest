<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/hirek/2019/11/29/elokerult-egy-baltanyel-a-miskolci-parkolasi-vitaban/"/>
    <meta property="og:site_name" content="Vezess"/>
    <meta property="article:published_time" content="2019-11-29T12:52:54+00:00"/>
    <meta property="og:title" content="Előkerült egy baltanyél a miskolci parkolási vitában"/>
    <meta property="og:description" content="Miskolcon a baltanyél és a gázspray sem segített egy parkolási vitában."/>
  </head>
  <body>
    <article>
      <h1>Előkerült egy baltanyél a miskolci parkolási vitában</h1>
      <address><time datetime="2019-11-29T12:52:54+00:00">29 Nov 2019, 12:52</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Miskolcon a baltanyél és a gázspray sem segített egy parkolási vitában.</b>
      </p>
      <p>Felfegyverkezve elkövetett garázdaság megalapozott gyanúja miatt folytat büntetőeljárást a miskolci rendőrkapitányság egy 64 éves helyi férfival szemben.</p>
      <p>A gyanúsított november 28-án Miskolcon, a Nagy Lajos király úton összeszólalkozott egy 45 éves taxissal, aki erősen sérelmezte, hogy a férfi miért parkolt arra a helyre. A verbális agressziót követően az idősebb férfi kocsijából kivett egy baltanyelet, a taxis pedig gázsprayt fújt támadója felé.</p>
      <p>A rendőrök a 64 éves férfit a bejelentést követően a helyszínen elfogták, majd a rendőrkapitányságra előállították, ahol gyanúsítottként hallgatták ki.</p>
      <footer>Forrás: Police.hu</footer>
    </article>
  </body>
</html>