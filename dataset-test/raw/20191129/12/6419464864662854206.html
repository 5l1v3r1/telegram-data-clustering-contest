<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/katerini-ametrita-giati-gia-ton-thanato-tis-29chronis-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-29T12:20:38+00:00"/>
    <meta property="og:title" content="Κατερίνη: Αμέτρητα «γιατί» για τον θάνατο της 29χρονης (video)"/>
    <meta property="og:description" content="Θρήνος στην Κατερίνη για την 29χρονη μητέρα που υπέστη αλλεργικό σοκ και ανακοπή καρδιάς μετά τη χορήγηση αντιβιοτικών."/>
  </head>
  <body>
    <article>
      <h1>Κατερίνη: Αμέτρητα «γιατί» για τον θάνατο της 29χρονης (video)</h1>
      <address>
        <time datetime="2019-11-29T12:20:38+00:00">29 Nov 2019, 12:20</time>
      </address>
      <p>Θρήνος στην <a href="https://neaselida.gr/tag/katerini/"><b>Κατερίνη</b></a> για την <b>29χρονη μητέρα</b> που υπέστη <b><a href="https://neaselida.gr/tag/allergiko-sok/">αλλεργικό σοκ</a> </b>και <b>ανακοπή καρδιάς</b> μετά τη χορήγηση αντιβιοτικών.</p>
      <p>Η οικογένεια της <b>29χρονης </b>ακολουθεί πλέον τη <b>νομική οδό</b>. Την ίδια στιγμή βρίσκεται σε εξέλιξη Ένορκη Διοικητική Εξέταση για το θάνατο της λεχώνας, η οποία θα ολοκληρωθεί σε έναν μήνα. Πολλά παραμένουν όμως<b> τα ερωτήματα που προκύπτουν για τις συνθήκες θανάτου της 29χρονης Άννας.</b></p>
      <p>Μιλώντας στο Star ο <b>Ανέστης Μυστρίδης</b>, διοικητής του νοσοκομείου Κατερίνης, τόνισε πως υπάρχουν στοιχεία που δείχνουν ότι η υπόθεση πρέπει να ψαχτεί πολύ βαθιά. <b>«Είχε σημάδια στο σώμα της από παλαιότερες επεμβάσεις. </b>Μάλιστα, ένα συγκεκριμένο αρνιόταν πεισματικά να εξηγήσει στους γιατρούς πώς το απέκτησε. Σαν να ήθελε κάτι να κρύψει. Ενώ για κάποια άλλα σημάδια δεν μπορούσε να δώσει σαφείς απαντήσεις, καθώς δε μιλάει καλά ελληνικά» εξήγησε ο κ.<b>Mυστρίδης</b>.</p>
      <p>Ο κ. <b>Μυστρίδης </b>τόνισε ακόμα πως μετά από μία καισαρική τομή πολλά είναι αυτά που μπορεί να συμβούν και να οδηγήσουν σε αυτή την κατάσταση.<b> «Ενδέχεται να υπέστη εμβολή αμνιακού»</b> πρόσθεσε ο διοικητής του νοσοκομείου, ο οποίος παράλληλα επιβεβαίωσε ότι στο βιβλιάριο της Άννας ήταν καταγεγραμμένο πως ήταν αλλεργική στην Augmentin. «Δεν της χορηγήθηκε Augmentin, αλλά αμπικιλλίνη. Είναι διαφορετική σαν ουσία αλλά ανήκει στην ίδια οικογένεια με την Augmentin» εξήγησε ο κ.Μυστρίδης.</p>
      <h3>Δείτε το σχετικό βίντεο</h3>
      <figure>
        <iframe src="https://www.youtube.com/embed/V2pfOy2f2sk" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/katerini-thrinos-gia-tin-29chroni-poy-ypesti-allergiko-sok-meta-ton-toketo-video/"/>
      </related>
    </article>
  </body>
</html>