<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/29/654294/"/>
    <meta property="og:site_name" content="Економічна правда"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="Держстат опублікував рейтинг найбільших інвесторів в Україну"/>
    <meta property="og:description" content="Обсяг прямих іноземних інвестицій в Україну з початку року - 1,81 мільярд доларів, серед найбільших країн-інвесторів у 2019 році станом на 1 жовтня - Кіпр і Нідерланди."/>
  </head>
  <body>
    <article>
      <h1>Держстат опублікував рейтинг найбільших інвесторів в Україну</h1>
      <address>
        <time datetime="2019-11-29T12:20:00+00:00">29 Nov 2019, 12:20</time>
      </address>
      <p>Обсяг прямих іноземних інвестицій в Україну з початку року - 1,81 мільярд доларів, серед найбільших країн-інвесторів у 2019 році станом на 1 жовтня - Кіпр і Нідерланди.</p>
      <p>Про це <a href="http://www.ukrstat.gov.ua/">свідчать дані</a> Державної служби статистики.</p>
      <p>Найбільші інвестори в економіку України у 2019 році (станом на 1 жовтня): Кіпр - 761 млн доларів, Нідерланди - 438 млн доларів, РФ - 220 млн доларів, Швейцарія - 133 млн доларів, Німеччина - 89,9 млн доларів.</p>
      <p>Усього Держстат нарахував 34,7 млрд доларів іноземних інвестицій в економіку України. 78% з них (27,2 млрд доларів) йде на країни ЄС.</p>
      <p>Найбільші інвестори в Україну (станом на 1 жовтня): Кіпр - 10,3 млрд доларів, Нідерланди - 7,5 млрд доларів, Велика Британія - 2 млрд доларів, Німеччина - 1,7 млрд доларів, Швейцарія - 1,6 млрд доларів.</p>
      <p>Серед топ-сфер, куди інвестують іноземці в Україні: промисловість - 32,9%, оптова і роздрібна торгівля - 16,2%, фінансова та страхова діяльність - 12,9%, операції з нерухомістю - 12,9%, професіональна, наукова і технічна діяльність - 6,5%.</p>
      <p>У сферу "Інформації та телекомунікацій" за 2019 рік інвестували 22 млн доларів, за весь час - 2,2 млрд доларів або 6,5% від загального обсягу прямих іноземних інвестицій.</p>
      <p>Економічна правда</p>
    </article>
  </body>
</html>