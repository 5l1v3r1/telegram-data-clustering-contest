<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642644/%D8%AA%D9%88%D8%B3%D8%B9%D9%87-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%85%D8%AE%D8%B2%D9%86-%D8%B0%D8%AE%DB%8C%D8%B1%D9%87%E2%80%8C%D8%B3%D8%A7%D8%B2%DB%8C-%DA%AF%D8%A7%D8%B2-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%DA%A9%D9%84%DB%8C%D8%AF-%D8%AE%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:08:00+00:00"/>
    <meta property="og:title" content="توسعه بزرگترین مخزن ذخیره‌سازی گاز خاورمیانه کلید خورد"/>
    <meta property="og:description" content="معاون وزیر نفت ضمن تشریح مطالعات و عملیات اجرایی هفت طرح ذخیره‌سازی گاز طبیعی، از انتخاب مجری طرح توسعه مخزن ذخیره‌سازی گاز شوریجه به ..."/>
  </head>
  <body>
    <article>
      <h1>
        <a href="https://www.bultannews.com/fa/news/642644/%D8%AA%D9%88%D8%B3%D8%B9%D9%87-%D8%A8%D8%B2%D8%B1%DA%AF%D8%AA%D8%B1%DB%8C%D9%86-%D9%85%D8%AE%D8%B2%D9%86-%D8%B0%D8%AE%DB%8C%D8%B1%D9%87%E2%80%8C%D8%B3%D8%A7%D8%B2%DB%8C-%DA%AF%D8%A7%D8%B2-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%DA%A9%D9%84%DB%8C%D8%AF-%D8%AE%D9%88%D8%B1%D8%AF">توسعه بزرگترین مخزن ذخیره‌سازی گاز خاورمیانه کلید خورد</a>
      </h1>
      <h2>معاون وزیر نفت ضمن تشریح مطالعات و عملیات اجرایی هفت طرح ذخیره‌سازی گاز طبیعی، از انتخاب مجری طرح توسعه مخزن ذخیره‌سازی گاز شوریجه به ...</h2>
      <address><time datetime="2019-11-29T12:08:00+00:00">29 Nov 2019, 12:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حسن منتظر تربتی در تشریح وضع ساخت و توسعه پروژه های جدید<b> ذخیره‌سازی گاز طبیعی</b> ایران، گفت: هم‌زمان با توسعه پارس جنوبی و افزایش ظرفیت تولید گاز طبیعی کشور، ساخت و بهره‌برداری از طرح‌های جدید ذخیره‌سازی گاز طبیعی در اولویت قرار گرفته است.</p>
      <p>وی با اعلام این که بهره‌برداری از طرح‌های جدید ذخیره سازی گاز طبیعی، پایداری و تاب‌آوری شبکه انتقال گاز ایران را به‌ویژه در فصول اوج مصرف گاز افزایش می‌دهد، تصریح کرد: هم‌اکنون هفت طرح جدید ساخت و توسعه ذخیره سازی گاز طبیعی در استان‌های مختلف کشور در دستور کار شرکت ملی گاز ایران قرار گرفته است.</p>
      <p>مدیرعامل شرکت ملی گاز ایران با اعلام اینکه هم اکنون حفاری یک حلقه چاه ارزیابی با استقرار دکل حفاری در حوزه «قزل تپه» گلستان آغاز شده است، اظهار کرد: افزون بر این، تاکنون پیمانکار فاز دوم طرح توسعه میدان شوریجه به روش BOT انتخاب شده و فاز دوم طرح توسعه مخزن ذخیره‌سازی گاز سراجه قم نیز به همین روش در مرحله اعلام انجام مناقصه برای انتخاب پیمانکار است.</p>
      <p>طبق اعلام شرکت ملی گاز ایران، منتظر تربتی با تاکید بر اینکه به‌زودی مطالعات امکان سنجی ذخیره‌سازی گاز طبیعی در مخازن «باباقیر و بانکول» با حفر یک حلقه چاه ارزیابی آغاز خواهد شد، عنوان کرد: پروژه پیش امکان‌سنجی ذخیره‌سازی گاز در مخزن «مختار» هم در حال اجراست.</p>
      <p>تربتی یادآور شد: پروژه امکان‌سنجی ذخیره‌سازی گاز طبیعی در نصرآباد کاشان هم مراحل پایانی می‌گذارد و نتایج آن به‌زودی اعلام خواهد شد.</p>
    </article>
  </body>
</html>