<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/entertainment-celebs/local-2018/Article-56bb16a7527be61027.htm"/>
    <meta property="og:site_name" content="mako"/>
    <meta property="article:published_time" content="2019-11-29T12:37:00+00:00"/>
    <meta property="og:title" content="&quot;הצעתי לאבא לדבר לבד, אבל הוא לא הסכים&quot;"/>
    <meta property="og:description" content="צמד העשור של המוזיקה הישראלית הגיע לאולפן אופירה וברקוביץ' כדי לדבר על האשפוז הממושך של סטטיק, הקאמבק האפשרי של בן אל תבורי ואורטל עמר וגם על שיתוף הפעולה המסתמן עם המפיק המוזיקלי פיטבול"/>
  </head>
  <body>
    <article>
      <h1>"הצעתי לאבא לדבר לבד, אבל הוא לא הסכים"</h1>
      <h2>צמד העשור של המוזיקה הישראלית הגיע לאולפן אופירה וברקוביץ' כדי לדבר על האשפוז הממושך של סטטיק, הקאמבק האפשרי של בן אל תבורי ואורטל עמר וגם על שיתוף הפעולה המסתמן עם המפיק המוזיקלי פיטבול. אבל לפני כל זה - למה שימי תבורי לא מוכן להיפגש עם הבן שלו?</h2>
      <address><time datetime="2019-11-29T12:37:00+00:00">29 Nov 2019, 12:37</time> by <a rel="author">אופירה וברקוביץ'</a></address>
      <p>צמד העשור של המוזיקה הישראלית חזר לכיסא השופטים בעונה השביעית של <a href="http://www.mako.co.il/mako-vod-keshet/the-next-star?partner=gtags">הכוכב הבא</a> לאירוויזיון 2020, והגיעו לאולפן <a href="https://www.mako.co.il/mako-vod-keshet/ofira-and-berkovich?partner=gtags">אופירה וברקוביץ</a>' כדי לדבר על האשפוז הארוך של סטטיק בבית החולים, הקאמבק האפשרי של <a href="http://www.mako.co.il/Tagit/%D7%91%D7%9F%20%D7%90%D7%9C%20%D7%AA%D7%91%D7%95%D7%A8%D7%99?partner=gtags">בן אל תבורי</a> ואורטל עמר, וגם על שיתוף הפעולה המסתמן עם המפיק המוזיקלי פיטבול.</p>
      <p>בן אל עדכן את המנחים אסייג וברקוביץ' בסטטוס הנוכחי שלו ושל אביו הזמר, שימי תבורי. "אני עדיין לא מדבר עם אבא", אמר, "אבא שלי הוא אבא שלי, אני אכבד אותו בכל דבר, אני לא אלכלך עליו ולא אדבר עליו רע לעולם. מה שהוא העניק לי בחיים, היו מצבים שהוא ביטל <a href="https://www.mako.co.il/culture-ma_haluz/Article-5b93a20ce5e0a61006.htm?partner=gtags">הופעות</a> אם אנחנו לא היינו באים להופיע איתו. הוא החיים שלי". </p>
      <p>בן אל גם סיפר שהציע לאבא תבורי להיפגש, אבל נתקל בסירוב עיקש. "הצעתי לו שיבוא לדבר איתי לבד, אבל הוא לא הסכים", אמר, "אני רוצה לדבר עם אבא שלי, אם הוא רוצה לבוא שיבוא". </p>
      <figure>
        <img src="https://img.mako.co.il/2019/11/17/Guy_Pines_169_05_ortal_c.jpg"/>
      </figure>
      <p>החודש חגג תבורי יום הולדת שנה למי שהפך אותו לאבא בעצמו. "אני מאושר", הודה האב, "מאוהב בילד". כשנשאל לגבי קאמבק אפשרי עם אורטל עמר, אמו של תו פרינס, ענה: "אני לא פוסל שום דבר בחיים, אבל לא נראה לי שיהיה קאמבק. אני בעד שלילד יהיה אמא ואבא ביחסים טובים. היום אנחנו ביחסים טובים מאוד, וזה לא רק למען הילד, זה למען עצמנו, זה טוב לנו לנשמה, במקום כל הזמן לריב. עברה עלי שנה טובה מבחינה מקצועית אבל כל הכתבות שכתבו, זה הרג אותי. רוב מה שכתבו היה סתם, אני ואורטל לא רבנו כמו שאמרו".  לטובת חגיגות השנה של תו פרינס | צילום: מתוך "ערב טוב עם גיא פינס", קשת 12</p>
      <p>עכשיו כשהחצי השני של הצמד כבר מתכונן לחתונה, הדיבור על ילדים לגמרי על הפרק. אבל לפני זה, סטטיק הודה ששוקל לפתוח את תיק האימוץ שלו. "אם אני לא רוצה שהילד שלי יעבור את מה שאני עברתי, אז לא תהיה לי ברירה אלא לפתוח לפני, זה לא מלחיץ אותי. כשהייתי יותר צעיר אז אולי זה הלחיץ, אבל יש לי הורים, מה כבר יכול להיות כתוב שם שישנה לי את החיים? בגיל כזה עברתי על כל התרחישים בראש". </p>
      <figure>
        <img src="https://img.mako.co.il/2019/11/11/Guy_Pines_167_static_c.jpg"/>
      </figure>
      <p>כזכור, סטטיק אושפז החודש בבית החולים למשך שבוע. הוא התייחס למצבו הרפואי ופיזר את הערפל שנוצר מסביב. "אני בדרך לבריאות, מוחלטת", סיפר. "מסתבר שזה היה משהו גנטי, חיידק מאוד אלים בכליות. גם שלחו אותי לאימוץ, גם תקעו אותי עם המחלה. אבל עכשיו הרבה יותר טוב, אני מקבל מכות חזקות של אנטיביוטיקה לגוף". סטטיק | צילום: מתוך "ערב טוב עם גיא פינס", קשת 12</p>
      <p>עכשיו כשמצבו הרפואי של סטטיק התייצב, הצמד עם הפנים קדימה. לצד החוויות שאוספים בשולחן השופטים של הכוכב הבא לאירוויזיון 2020, הם יצרו שיתוף פעולה עם אמן בסדר גודל בינלאומי, וזאת תהיה יריית הפתיחה האמתית שלהם בדרך לאמריקה. "אין כאן שיר מתורגם כמו טודו בום", הסביר סטטיק, "אלא משהו חדש לגמרי".</p>
      <p>החתן לעתיד והאב התברכו בנשים חזקות שמאפשרות להם לדחוף את עצמם קדימה, ולהשאיר להם את החיים האמתיים שקורים בין לבין. "יש לי סופר וומן בבית שיכולה לנהל את הכל באותו הזמן", פרגן סטטיק, "היא משתלטת על ארגון החתונה". גם בן אל הרים לאורטל על הדרך ואמר: "גם לי יש סופר וומן בבית, איך שהיא מגדלת את הילד - היא לא סופר וומן, היא האמא של הוומניות. אני מאוד אוהב את אורטל בפן האישי. באהבה אני מפרגן לה". </p>
    </article>
  </body>
</html>