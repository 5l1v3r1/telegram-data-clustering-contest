<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/digitalisering/konkurrenter-i-brev-google-uppfyller-inte-eu-s-krav-6980186"/>
    <meta property="og:site_name" content="Ny Teknik"/>
    <meta property="article:published_time" content="2019-11-29T12:41:00+00:00"/>
    <meta property="og:title" content="Konkurrenter i brev: Google uppfyller inte EU:s krav"/>
    <meta property="og:description" content="EU:s konkurrensmyndighet uppmanas att vidta åtgärder mot Google-ägaren Alphabet av ett 40-tal konkurrenter, däribland tyska Axel Springers prisjämförelsetjänst Idealo."/>
  </head>
  <body>
    <article>
      <h1>Konkurrenter i brev: Google uppfyller inte EU:s krav</h1>
      <address><time datetime="2019-11-29T12:41:00+00:00">29 Nov 2019, 12:41</time> by <a rel="author">TT</a></address>
      <h4>EU:s konkurrensmyndighet uppmanas att vidta åtgärder mot Google-ägaren Alphabet av ett 40-tal konkurrenter, däribland tyska Axel Springers prisjämförelsetjänst Idealo.</h4>
      <p>I ett gemensamt brev till EU-kommissionären Margrethe Vestager hävdar bolagen – som kommer från 21 olika EU-länder – att Google fortfarande inte uppfyller EU:s krav om att öppna upp för konkurrenter och inte ensidigt gynna sitt egna verktyg för att jämföra priser.</p>
      <p>Vilka åtgärder mot Google som konkurrenterna vill se är oklart.</p>
      <p>Google bötfälldes för konkurrensbrott av EU 2017 och fick då betala 2,4 miljarder euro i böter.</p>
      <related>
        <a href="https://www.nyteknik.se/samhalle/amnesty-teknikjattar-hotar-rattigheter-6979233"/>
      </related>
      <p>Enligt Google har de åtgärder som redan har vidtagits för att släppa in konkurrenter på marknaden gett resultat.</p>
      <p>Över 28 000 handlare i Europa placerar för närvarande köpannonser genom dessa tredjepartstjänster för prisjämförelser, vilket leder till ökad valfrihet för både handlare och konsumenter, skriver Google i en kommentar.</p>
      <related>
        <h4>Relaterade artiklar</h4>
        <a href="https://www.nyteknik.se/digitalisering/google-gor-vi-anvandaren-till-hajmat-ar-det-ett-problem-6975748"/>
        <a href="https://www.nyteknik.se/samhalle/amnesty-teknikjattar-hotar-rattigheter-6979233"/>
        <a href="https://www.nyteknik.se/innovation/google-bekraftar-genombrott-av-kvantoverlagsenhet-6976044"/>
        <a href="https://www.nyteknik.se/sakerhet/google-uppdaterar-integritetsskydd-6973578"/>
      </related>
    </article>
  </body>
</html>