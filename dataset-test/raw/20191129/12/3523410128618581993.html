<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642640/%D9%85%D8%AD%D9%88%D8%B1-%DA%86%D8%A7%D9%84%D9%88%D8%B3-%D8%A8%D8%B9%D8%AF-%D8%A7%D8%B2-%D8%B8%D9%87%D8%B1-%D8%A7%D9%85%D8%B1%D9%88%D8%B2-%DB%8C%DA%A9-%D8%B7%D8%B1%D9%81%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="محور چالوس بعد از ظهر امروز یک طرفه می‌شود"/>
    <meta property="og:description" content="رئیس پلیس راه مازندران گفت:به منظور سهولت در آمد و شد خودرو‌ها محور چالوس بعد از ظهر امروز جمعه ۸ آذرماه یک طرفه می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/642640/%D9%85%D8%AD%D9%88%D8%B1-%DA%86%D8%A7%D9%84%D9%88%D8%B3-%D8%A8%D8%B9%D8%AF-%D8%A7%D8%B2-%D8%B8%D9%87%D8%B1-%D8%A7%D9%85%D8%B1%D9%88%D8%B2-%DB%8C%DA%A9-%D8%B7%D8%B1%D9%81%D9%87-%D9%85%DB%8C%E2%80%8C%D8%B4%D9%88%D8%AF">محور چالوس بعد از ظهر امروز یک طرفه می‌شود</a>
      </h1>
      <h2>رئیس پلیس راه مازندران گفت:به منظور سهولت در آمد و شد خودرو‌ها محور چالوس بعد از ظهر امروز جمعه ۸ آذرماه یک طرفه می‌شود.</h2>
      <address><time datetime="2019-11-29T12:03:00+00:00">29 Nov 2019, 12:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سرهنگ قدمی رئیس پلیس راه مازندران با اشاره به اعمال <b>محدودیت‌های ترافیکی</b> از ظهر چهارشنبه ۶ آذرماه در جاده‌های مازندران، گفت: <b>تردد</b> انواع وسایل نقلیه از ساعت ۱۳ امروز جمعه ۸ آذرماه تا ۲ بامداد روز شنبه ۹ آذر از کرج به سمت مرزن آباد ممنوع است.</p>
      <p>او افزود:آمد و شد انواع وسایل نقلیه از ساعت ۱۷ امروز جمعه ۸ آذر تا ۲ بامداد روز شنبه ۹ آذرماه از مرزن آباد به سمت کرج بصورت یک طرفه خواهد بود.</p>
      <p>رئیس پلیس راه مازندران گفت:تردد انواع تریلر، کامیون و کامیونت به استثنای حاملان مواد سوختی و فاسد شدنی که از ساعت ۱۲ تا ۲۴ روز چهارشنبه ۶ آذرماه ممنوع شده بود، از ساعت ۶ تا ۲۴ امروز جمعه ۸ آذرماه در محور هراز ممنوع است.</p>
      <p>سرهنگ قدمی افزود:آمد و شد موتور سیکلت تا ساعت ۶ روز شنبه ۹ آذرماه از محور‌های چالوس، هراز و فیروزکوه ممنوع است.</p>
      <p>رئیس پلیس راه مازندران از رانندگانی که قصد تردد در جاده‌های مازندران را دارند خواست:ضمن رعایت مقررات راهنمایی و رانندگی و مدیریت سفر خود در صورت نیاز به اطلاعات بیشتر با شماره‌های ۲۱۸۲۴۴۲۰ و ۲۱۸۲۴۴۳۴ پلیس راه استان با پیش شماره ۰۱۱ تماس بگیرند.</p>
    </article>
  </body>
</html>