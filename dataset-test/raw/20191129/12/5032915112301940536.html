<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadgetstamilan.com/news/mobiles/vivo-v17-india-launch-december-9/"/>
    <meta property="og:site_name" content="Gadgets Tamilan"/>
    <meta property="article:published_time" content="2019-11-29T12:57:46+00:00"/>
    <meta property="og:title" content="விரைவில்.., விவோ V17 குவாட் கேமராவுடன் விற்பனைக்கு அறிமுகமாகிறது"/>
    <meta property="og:description" content="வரும் டிசம்பர் 9 ஆம் தேதி விவோ ஸ்மார்ட்போன் தயாரிப்பாளரின் பஞ்ச் ஹோல் டிசைன் பெற்ற செல்ஃபி கேமரா கொண்ட விவோ வி17 (Vivo V17) பிரைமரி ஆப்ஷனில் நான்கு கேமராக்களை கொண்டதாக விற்பனைக்கு வெளியிடப்பட உள்ளது."/>
  </head>
  <body>
    <article>
      <h1>விரைவில்.., விவோ V17 குவாட் கேமராவுடன் விற்பனைக்கு அறிமுகமாகிறது</h1>
      <address><time datetime="2019-11-29T12:57:46+00:00">29 Nov 2019, 12:57</time> by <a rel="author">R.Rajalakshmi</a></address>
      <figure>
        <img src="https://www.gadgetstamilan.com/wp-content/uploads/2019/11/vivo-v17-india-launch-december.jpg"/>
      </figure>
      <p>வரும் டிசம்பர் 9 ஆம் தேதி விவோ ஸ்மார்ட்போன் தயாரிப்பாளரின் பஞ்ச் ஹோல் டிசைன் பெற்ற செல்ஃபி கேமரா கொண்ட விவோ வி17 (Vivo V17) பிரைமரி ஆப்ஷனில் நான்கு கேமராக்களை கொண்டதாக விற்பனைக்கு வெளியிடப்பட உள்ளது.</p>
      <p>சமீபத்தில் ரஷ்யாவில் வெளியிடப்பட்ட மாடலின் அடிப்படையில் கொண்டு வரப்பட உள்ள வி17 மொபைல் போனில் 6.38 அங்குல முழு எச்டி + 19.5: 9 விகிதம் கொண்டதாக 2340 x 1080 பிக்சலுடன் 90% ஸ்கிரீன்-டு-பாடி விகிதம் மற்றும் குறைந்தபட்ச பெசலை பெற்று சூப்பர் AMOLED நாட்ச் டிஸ்ப்ளே கொண்டுள்ளது. இந்த மாடலில்  8 ஜிபி ரேம் உடன் 128 ஜிபி உள்ளடங்கிய சேமிப்புடன் குவால்காம் ஸ்னாப்டிராகன் 665 மூலம் இயக்கப்படுகிறது.</p>
      <p>ஆண்ட்ராய்டு பை இயங்குதளத்தை பின்பற்றி ஃபன்டச் ஓஎஸ் மூலம் செயல்படுகின்ற வி17 போனில் பிரைமரி கேமரா ஆப்ஷனாக 48 எம்பி முதன்மை கேமரா சென்சாருடன் 8 எம்பி அல்ட்ரா வைட் ஏங்கிள் சென்சார், 2 எம்பி மேக்ரோ சென்சார் மற்றும் 2எம்பி டெப்த் சென்சாரையும் பெற்றுள்ளது. வீடியோ அழைப்புகள் மற்றும் செல்ஃபீ படங்களுக்கு 24 மெகாபிக்சல் கேமரா வழங்கப்பட்டுள்ளது.</p>
      <figure>
        <img src="https://www.gadgetstamilan.com/wp-content/uploads/2019/11/Vivo-V17.png"/>
      </figure>
      <p>கைரேகை சென்சார் ஆதரவுடன் இணைப்பு விருப்பங்களாக டூயல் சிம், டூயல்-பேண்ட் வை-ஃபை, ப்ளூடூத் 5.0, ஜிபிஎஸ் ஆகியவற்றுடன் யூ.எஸ்.பி டைப்-சி போர்ட் மூலம் 18W ஃபாஸ்ட் சார்ஜிங் ஆதரவுடன் கூடிய 4500 எம்ஏஎச் பேட்டரியைக் கொண்டுள்ளது.</p>
      <p>மேலும் படிங்க – <a href="https://www.gadgetstamilan.com/news/mobiles/vivo-u20-mobile-price-india/">விவோ யூ20 ஸ்மார்ட்போன் சிறப்புகள்</a></p>
    </article>
  </body>
</html>