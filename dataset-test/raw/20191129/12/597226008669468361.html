<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/politics/10082261-poltavska-oblasna-rada-vimagaye-vd-prezidenta-y-parlamentu-prigalmuvati-z-rinkom-zeml.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-29T12:42:00+00:00"/>
    <meta property="og:title" content="Полтавська обласна рада вимагає від президента й парламенту «пригальмувати» з ринком землі"/>
    <meta property="og:description" content="Відповідне звернення депутати затвердили на позачерговій сесії 29 листопада 29 листопада депутати Полтавської обласної ради більшістю голосів ухвалили рішення про звернення до Президента України"/>
  </head>
  <body>
    <article>
      <h1>Полтавська обласна рада вимагає від президента й парламенту «пригальмувати» з ринком землі</h1>
      <address><time datetime="2019-11-29T12:42:00+00:00">29 Nov 2019, 12:42</time> by <a rel="author">solod</a></address>
      <figure>
        <img src="https://www.telegraf.in.ua/uploads/posts/2019-11/1575024155_rada-sessiya.jpg"/>
      </figure>
      <p>
        <b>Відповідне звернення депутати затвердили на позачерговій сесії 29 листопада</b>
      </p>
      <p>29 листопада депутати Полтавської обласної ради більшістю голосів ухвалили рішення про звернення до Президента України Володимира Зеленського, Голови парламенту Дмитра Розумкова, Прем’єр-міністра Олексія Гончарука та народних депутатів щодо надто швидкого прийняття змін до законодавство стосовно відкриття ринку землі в Україні.</p>
      <figure>
        <iframe src="https://www.youtube.com/embed/tzqcjL6Lp5c" width="640" height="360" data-service="Youtube" scrolling="no"/>
      </figure>
      <blockquote>«Продаж землі, практично без обмежень, а саме 200 тисяч гектарів в одні руки, порушить стабільність роботи агропромислового комплексу, створить загрозу продовольчій безпеці держави, може призвести до дестабілізації та остаточного занепаду українського села, а також стати причиною потужного соціального вибуху. Поспішність у відкритті вільного обігу землі може дуже дорого коштувати і  призвести до втрати контролю над українською територією. Тим більше, що така поспішність абсолютно не підкріплена позицією людей, які нею володіють та обробляють», – зазначили обласні депутати у зверненні до керівництва держави. – «Законопроєкт, замість створення умов для розвитку малого та середнього аграрного бізнесу, позбавить фермера надії працювати на своїй землі, віддасть 72 відсотки території України великим монополіям, олігархам, іноземним корпораціям».</blockquote>
      <p>Депутати пропонують президенту, уряду та парламенту «припинити кроки по форсуванню розгляду законопроєктів, спрямованих на запровадження ринку земель сільськогосподарського призначення в Україні, в тому числі законопроєкту № 2178-10».</p>
      <p>Також депутати навели ряд правок до законопроекту № 2178-10, який був прийнятий Радою у першому читанні.</p>
      <p><b>Текст звернення:</b> <a href="https://www.telegraf.in.ua/engine/download.php?id=645">oblasna-rada-zvernennya.pdf</a> [243,06 Kb] (cкачиваний: 3)</p>
      <blockquote>
        <a href="https://www.telegraf.in.ua/kremenchug/10082036-plemyannik-shapovalova-nardep-movchan-sovetuet-poka-ne-prodavat-zemlyu-zhdat.html">
          <b>Племянник Шаповалова нардеп Мовчан советует пока не продавать землю – ждать...</b>
        </a>
      </blockquote>
      <p>Автор: <a href="https://www.telegraf.in.ua/user/solod/">solod</a></p>
    </article>
  </body>
</html>