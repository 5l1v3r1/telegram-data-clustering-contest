<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tachometer.parameter.sk/durva-bedrogozva-szallitotta-az-embereket-taxis-no"/>
    <meta property="og:site_name" content="Paraméter"/>
    <meta property="article:published_time" content="2019-11-29T12:47:00+00:00"/>
    <meta property="og:title" content="DURVA: Bedrogozva szállította az embereket a taxis nő"/>
    <meta property="og:description" content="Tudatmódosító szerek hatása alatt állt egy iglói taxisvállalat női sofőrje – alaposan megütheti a bokáját."/>
  </head>
  <body>
    <article>
      <h1>DURVA: Bedrogozva szállította az embereket a taxis nő</h1>
      <h2>Tudatmódosító szerek hatása alatt állt egy iglói taxisvállalat női sofőrje – alaposan megütheti a bokáját.</h2>
      <address>
        <time datetime="2019-11-29T12:47:00+00:00">29 Nov 2019, 12:47</time>
      </address>
      <p>A járőrök azt követően állították meg a taxist, hogy a sofőr egy kereszteződésben nem használt irányjelzőt. A rendőröknek gyanús volt a nő viselkedése, ezért alkoholtesztet végeztettek vele. Mivel ez negatív eredményt mutatott, így jöhetett a vérvétel. A toxikológiai vizsgálat tudatmódosító szerek jelenlétét állapította meg a sofőr szervezetében.</p>
      <p>A taxisvállalat tulajdonosa azonnal kirúgta a sofőrt. Mint kiderült, a nő nem sokkal azelőtt tett ki egy utast, hogy a rendőrök megállították volna – tehát kijelenthető, hogy a taxis bedrogozva szállította az utasokat.</p>
      <p>Jana Mésarová rendőrségi szóvivő tájékoztatása szerint ilyen kihágásért 200-tól 1000 euróig terjedő pénzbírságot szabhatnak ki, valamint 5 évre bevonhatják az illető jogosítványát.</p>
      <p><a href="https://www.noviny.sk/krimi/491912-taxikarka-v-spissskej-novej-vsi-vozila-ludi-pod-vplyvom-tvrdych-drog">noviny.sk</a>/para</p>
    </article>
  </body>
</html>