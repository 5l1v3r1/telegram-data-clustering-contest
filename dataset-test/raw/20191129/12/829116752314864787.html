<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191129-bizarr-veceben-bujkaltak-es-emberi-uruleket-ettek-a-hivatlan-latogatok.html"/>
    <meta property="og:site_name" content="Origo"/>
    <meta property="article:published_time" content="2019-11-29T12:58:00+00:00"/>
    <meta property="og:title" content="Bizarr: vécében bujkáltak és emberi ürüléket ettek"/>
    <meta property="og:description" content="A kutatók sem hittek a szemüknek, amikor meglátták, mit műveltek a hívatlan látogatók."/>
  </head>
  <body>
    <article>
      <h1>Bizarr: vécében bujkáltak és emberi ürüléket ettek</h1>
      <address><time datetime="2019-11-29T12:58:00+00:00">29 Nov 2019, 12:58</time> by <a rel="author">Origo</a></address>
      <p>
        <b>Valósággal sokkot kaptak a kutatók, amikor kiderült, hogy Peruban, az amazóniai esőerdőben létesített kutatóállomásuk latrinájában kétujjú lajhárok telepedtek meg. Még megdöbbentőbb, hogy a hívatlan vendégek az emberi ürüléket ették.</b>
      </p>
      <p>Amikor a tudósok a latrina köré gyűltek, hogy megnézzék, mi is zajlik ott, a kezüket önfeledten nyalogató lajhárok egy közeli fára mászva elhagyták a helyszínt.</p>
      <p>A szakemberek 1997 óta dolgoznak a bázison, és úgy tűnik, a lajhárok meglehetősen élvezik a jelenlétüket. A most bemutatott eset ráadásul nem egyedi, azóta 26 alkalommal figyelték meg az állatok gyomorforgató viselkedését. A lajhárok minden esetben éjszaka, esős időben látogatták a vécéket.</p>
      <figure>
        <img src="https://cdn.nwmgroups.hu/s/img/i/1911/2019112971.jpg?w=644&amp;h=435"/>
        <figcaption>
          <cite>Forrás: MAMMALIAN BIOLOGY</cite>
        </figcaption>
      </figure>
      <p>Hogy mi ösztönzi az emlősöket erre a viselkedésre, nem tudni. A vadon élő kétujjú lajhárok jellegzetes növényevők. Egy elmélet szerint vélhetően extra tápanyagok reményében fogyasztanak ürüléket (hasonlóan például a nyulakhoz), ám ez kifejezetten veszélyes az állatok számára; káros baktériumok és paraziták juthatnak a tápcsatornájukba.</p>
      <figure>
        <img src="https://cdn.nwmgroups.hu/s/img/i/1911/2019112977.jpg?w=644&amp;h=476"/>
        <figcaption>Lajhár mászik elő a latrinából<cite>Forrás: Mammalian Biology</cite></figcaption>
      </figure>
      <p>A tudósok most a vécé elkerítésével próbálják meg megakadályozni az állatok éjszakai látogatásait.</p>
    </article>
  </body>
</html>