<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzonspor/adi-gundemden-dusmuyor-trabzonspor-oguzhan-icin-teklif-yapti-h375872.html"/>
    <meta property="og:site_name" content="HABER 61"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Adı gündemden düşmüyor! Trabzonspor Oğuzhan için teklif yaptı mı?"/>
    <meta property="og:description" content="Adı sürekli Trabzonspor ile anılan Oğuzhan Özyakup için Trabzonspor'dan resmi bir teklifin gitmediği öğrenildi."/>
  </head>
  <body>
    <article>
      <h1>Adı gündemden düşmüyor! Trabzonspor Oğuzhan için teklif yaptı mı?</h1>
      <h2>Adı sürekli Trabzonspor ile anılan Oğuzhan Özyakup için Trabzonspor'dan resmi bir teklifin gitmediği öğrenildi.</h2>
      <address>
        <time datetime="2019-11-29T12:00:00+00:00">29 Nov 2019, 12:00</time>
      </address>
      <p><a href="https://www.haber61.net/haberleri/be%C5%9Fikta%C5%9F">Beşiktaş</a>'ta kötü performansıyla taraftarların hedefi haline gelen Oğuzhan Özyakup'a teknik direktör Abdullah Avcı sahip çıkmıştı. Siyah-beyazlıların, Oğuzhan Özyakup ile ilgili planı ortaya çıktı. Oğuzhan Özyakup Beşiktaş'tan ayrılıyor mu? İşte son durum...</p>
      <p>
        <b>Beşiktaş, Oğuzhan'ı elden çıkarmak istiyor ama...</b>
      </p>
      <p>Süper Lig'de son haftalarda aldığı galibiyetlerle toparlanan ve zirve yarışına ortak olan Beşiktaş, Oğuzhan Özyakup'u elden çıkarmak istiyor.</p>
      <p>Siyah-beyazlı futbolcu için tekliflere sıcak bakan Beşiktaş, 'teklif' konusunda sıkıntı yaşıyor.</p>
      <p>Edinilen bilgiye göre; adı son dönemlerde Krasnodar ve <a href="https://www.haber61.net/haberleri/trabzonspor">Trabzonspor</a> ile anılan Oğuzhan Özyakup için kulübe ulaşan resmi bir teklifin olmadığı öğrenildi.</p>
      <p>
        <b>Oğuzhan bu sezon kaç maçta oynadı?</b>
      </p>
      <p>Oğuzhan Özyakup bu sezon Beşiktaş'ta Süper Lig'de 9 ve Avrupa Ligi'nde 3 olmak üzere 12 maçta 546 dakika süre aldı ve skor üretemedi. Öte yandan Beşiktaş ile sözleşmesi 30 Haziran 2022 tarihine kadar süren Oğuzhan Özyakup'un Trabzonspor'a transfer olacağı iddiası, bordo-mavili taraftarların tepkisini çekti. Sosyal medyada Trabzonspor taraftarları, Oğuzhan Özyakup'un bordo-mavililere fayda sağlamayacağı görüşünde.</p>
    </article>
  </body>
</html>