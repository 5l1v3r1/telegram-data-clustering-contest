<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/427898-maniata-za-izgodno-pazaruvane-zala-sveta"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T12:53:00+00:00"/>
    <meta property="og:title" content="Манията за изгодно пазаруване заля света"/>
    <meta property="og:description" content="Нетърпеливи купувачи нахлуват в магазините, за да се възползват от намаленията на Черния петък"/>
  </head>
  <body>
    <article>
      <h1>Манията за изгодно пазаруване заля света</h1>
      <address><time datetime="2019-11-29T12:53:00+00:00">29 Nov 2019, 12:53</time> by <a rel="author" href="https://fakti.bg/author/100060715" target="_blank">Анатоли Стайков</a></address>
      <p>Нетърпеливи купувачи нахлуват в магазините по света, за да се възползват от намаленията на Черния петък - деня на големите отстъпки, с който започва сезонът на пазаруването за празниците, пише в."Дейли мейл".</p>
      <p>Масовият "лов" на изгодни оферти, който води началото си от САЩ, където се отбелязва в деня след американския Ден на благодарността, започна в Европа. Клиентите тази сутрин трескаво ровят из рафтовете на магазините във Великобритания, Франция и Германия.</p>
      <p>Някои хора започнаха преследването на изгодни предложения рано, включително в Бразилия, където купувачи са видени да тичат, за да могат да си купят телевизорите с изключително висока разделителна способност на Samsung.</p>
      <p>В Южна Африка е имало сцени на хаос, когато клиенти, наблъскани в магазин, се сбили с охраната, опитваща се да удържи напиращата все по-голяма тълпа, отбелязва в."Мирър".</p>
      <p>Има обаче и недоволство от масовото пазаруване, включително във Франция, където активисти блокираха склад на Amazon южно от Париж вчера, а депутати обмислят забрана на Черния петък.</p>
      <p>Служители на Аmazon стачкуват в Германия, а в Мадрид е организиран протест под наслов "Консуматорството се равнява на климатична криза".</p>
    </article>
  </body>
</html>