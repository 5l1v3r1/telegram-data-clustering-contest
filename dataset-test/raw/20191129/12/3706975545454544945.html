<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983599_v-bratislave-sa-zrazil-trolejbus-s-nakladiakom-a-autom-hlasili-zranenych"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-29T12:48:00+00:00"/>
    <meta property="og:title" content="V Bratislave sa zrazil trolejbus s nákladiakom a autom, hlásili zranených"/>
    <meta property="og:description" content="Dopravný podnik Bratislava o tom informoval na sociálnej sieti."/>
  </head>
  <body>
    <article>
      <h1>V Bratislave sa zrazil trolejbus s nákladiakom a autom, hlásili zranených</h1>
      <h2>Dopravný podnik Bratislava o tom informoval na sociálnej sieti.</h2>
      <address><time datetime="2019-11-29T12:48:00+00:00">29 Nov 2019, 12:48</time> by <a rel="author">BRATISLAVA/tvnoviny.sk</a></address>
      <p>V Bratislave na Svätoplukovej ulici sa zrazil trolejbus s osobným a nákladným autom. Na mieste boli zranení. Premávka v tomto úseku bola prerušená aj pre individuálnu dopravu. Dopravný podnik Bratislava o tom informoval na sociálnej sieti.</p>
      <p>Trolejbusy odkláňali na alternatívne trasy. Dopravu už ale po 14:00 obnovili.</p>
      <p>Informácie o počte zranených sa rôznia. Hovorkyňa Operačného strediska zdravotnej záchrannej služby (OS ZZS) Alena Krčová uviedla, že zdravotní záchranári evidujú dvoch ľahko zranených. Z Dopravného podniku Bratislava uviedli, že na mieste nehody je šesť zranených.</p>
    </article>
  </body>
</html>