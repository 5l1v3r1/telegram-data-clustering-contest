<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/yetkili-davutoglunun-partisinde-son-rotuslar-yapiliyor/"/>
    <meta property="og:site_name" content="Diken"/>
    <meta property="article:published_time" content="2019-11-29T12:43:22+00:00"/>
    <meta property="og:title" content="Yetkili: Davutoğlu’nun partisinde son rötuşlar yapılıyor"/>
    <meta property="og:description" content="AKP'den istifa ederek yeni parti kurmaya girişen eski başbakan Ahmet Davutoğlu'nun partisininin tüzük ve programının son aşamada olduğu kaydedildi."/>
  </head>
  <body>
    <article>
      <h1>Yetkili: Davutoğlu’nun partisinde son rötuşlar yapılıyor</h1>
      <h2>AKP’den istifa ederek yeni parti kurmaya girişen eski başbakan Ahmet Davutoğlu’nun partisininin tüzük ve programının son aşamada olduğu kaydedildi.</h2>
      <address>
        <time datetime="2019-11-29T12:43:22+00:00">29 Nov 2019, 12:43</time>
      </address>
      <p>Reuters’a konuşan parti kurma çalışmalarına yakın bir yetkili şunları söyledi: <b>“Davutoğlu’nun kuracağı yeni partinin birkaç hafta içinde İçişleri Bakanlığı’na dilekçe verilerek resmen kurulması bekleniyor. Artık yeni partiye dair son rötuşlar yapılıyor. 2020’ye kalması söz konusu değil. Şu anda Ankara’da genel merkez ve İstanbul’da il başkanlığı binaları tutuldu.”</b></p>
      <p>Reklam</p>
      <p>Davutoğlu’nun parlamenter sisteme dönülmesini önereceği belirtiliyor.</p>
      <p>Yeni parti çalışmalarına başlamasının ardından disiplin kuruluna sevk edilen Davutoğlu eylül ayında AKP’den istifa etmişti.</p>
      <p>AKP’den ayrılan diğer bir isim eski başbakan yardımcısı Ali Babacan da yılsonuna kadar yeni parti kuracağını açıklamıştı.</p>
      <p>Reklam</p>
      <p>Yetkili şu bilgileri aktardı: <b>“Yeni parti için tüzük ve program çalışmaları son aşamaya geldi. Kısa sürede mevzuata dair altyapıya son şekli verilecek. Kurucular kurulu büyük oranda hazır halde. Daha önce siyasette yer almış bazı isimlerin yanı sıra halen kamuda üst düzeyde görev yapmakta olan bazı isimler de partide görev alacak.”</b></p>
      <p>Aynı yetkili, temelde birçok kesimden insanın beklentilerini karşılayacak ve sorunların çözümünde ortak akılla hareket edecek bir parti kurulmasının hedeflendiğini kaydederek şöyle devam etti: <b>“Türkiye’deki sorunlu olarak görülen bazı alanlarda arayış içinde olunduğu da listeyle birlikte görülecek. Babacan’ın kuracağı parti ile ortak hareket edilmesi konusunda artık alan daraldı. Çünkü iki taraf da kendi çizgisinde yürüyor. Ortak bir parti olmasının birçok faydası olacaktı elbette ancak bu konuda bir irade oluşmadı.”</b></p>
      <p>
        <a href="http://www.diken.com.tr/babacan-abdullah-gul-basimizda-degil-davutoglu-ile-metodlarimiz-farkli-birlesemeyiz/">Babacan: Abdullah Gül, başımızda değil; Davutoğlu ile metodlarımız çok farklı</a>
      </p>
      <p>
        <a href="http://www.diken.com.tr/davutoglunun-partisi-icin-ofis-kiraladigi-bina-muhurlendi/">Davutoğlu’nun partisi için ofis kiraladığı bina mühürlendi</a>
      </p>
      <p>
        <a href="http://www.diken.com.tr/davutoglu-yeni-kuracagi-parti-icin-istanbulda-ofis-acti/">Davutoğlu, yeni kuracağı parti için İstanbul’da ofis açtı</a>
      </p>
    </article>
  </body>
</html>