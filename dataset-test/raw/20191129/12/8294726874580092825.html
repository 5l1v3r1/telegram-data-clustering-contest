<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/soferul-de-touareg-care-impins-un-logan-afara-soselei-fost-condamnat-175424.html"/>
    <meta property="og:site_name" content="Auto Bild"/>
    <meta property="article:published_time" content="2019-11-29T12:46:49+00:00"/>
    <meta property="og:title" content="Șoferul de Touareg care a împins un Logan în afara șoselei a fost condamnat"/>
    <meta property="og:description" content="Imagini surprinse de camera de bord a unui autoturism din trafic în anul arată cum șoferul unui Logan a fost împins în afara părții carosabile"/>
  </head>
  <body>
    <article>
      <h6 class="kicker">După faptă...</h6>
      <h1>Șoferul de Touareg care a împins un Logan în afara șoselei a fost condamnat</h1>
      <address><time datetime="2019-11-29T12:46:49+00:00">29 Nov 2019, 12:46</time> by <a rel="author">Auto Bild Romania</a></address>
      <p>
        <b>Imagini surprinse de camera de bord a unui autoturism din trafic în anul arată cum șoferul unui Dacia Logan, care circula pe banda a III-a, semnalizează dreapta pentru a elibera calea unui Volkswagen Touareg. Cu prima ocazie, primul conducător s-a mutat pe banda secundă de circulație, dar cel de la volanul SUV-ului nu părea dispus să-și continue drumul orișicum.</b>
      </p>
      <p>Ajuns în dreptul Daciei, bărbatul a virat brusc de volan în direcția acesteia, împingând-o în afara părții carosabile. În drumul său neprevăzut, Loganul a acroșat o mașină de pe banda întâi și aproape că a călcat involuntar un pieton care se deplasa pe trotuar. În cele din urmă, vehiculul s-a oprit pe rampa de pământ de lângă piciorul unui pod.</p>
      <p>Ca urmare a acțiunii violente, inculpatul Sănducu Iulian Șerban a fost trimis în judecată de procurorii Parchetului de pe lângă Tribunalul București. Judecat în stare de arest preventiv, bărbatul a fost acuzat de tentativă de omor calificat și tulburarea ordinii și liniștii publice. În plus, i s-a pus sechestru pe mai multe bunuri, printre care autoturismul VW Touareg.</p>
      <p><a href="https://www.auto-bild.ro/stiri/touareg-logan-nevinovat-164846.html">În luna mai a acestui an <b/>Tribunalului București îl declara nevinovat pe șoferul cu Volkswagen-ul Touareg care a produs acest incident. </a>Dar magistrații Curții de Apel București l-au condamnat la 5 ani pentru tentativă de omor.</p>
      <p>Iată filmul acestui incident:</p>
      <figure>
        <iframe src="https://www.youtube.com/embed/AFexS2XA5bQ" width="560" height="315" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/acest-accident-ne-pune-pe-ganduri-soferul-avut-noroc-sau-ghinion-174704.html"/>
        <a href="https://www.auto-bild.ro/stiri/un-porsche-zburat-de-pe-strada-direct-la-etajul-unei-vile-174513.html"/>
        <a href="https://www.auto-bild.ro/stiri/accident-ciudat-pe-un-drum-din-judetul-dambovita-cu-ce-s-a-trezit-un-sofer-in-masina-174376.html"/>
      </related>
    </article>
  </body>
</html>