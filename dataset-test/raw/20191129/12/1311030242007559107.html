<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/northamerica/article/1626874/%E0%A6%9B%E0%A7%81%E0%A6%9F%E0%A6%BF%E0%A6%B0-%E0%A6%86%E0%A6%97%E0%A7%87%E0%A6%87-%E0%A6%B8%E0%A6%AC%E0%A6%BE%E0%A6%87-%E0%A6%B8%E0%A7%87%E0%A6%B0%E0%A7%87-%E0%A6%A8%E0%A6%BF%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%AC%E0%A6%BE%E0%A6%9C%E0%A6%BE%E0%A6%B0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-29T12:54:00+00:00"/>
    <meta property="og:title" content="ছুটির আগেই সবাই সেরে নিচ্ছেন বাজার"/>
    <meta property="og:description" content="লম্বা ছুটি শুরু হচ্ছে। জ্যাকসন হাইটসের বাংলাদেশি গ্রোসারিগুলোতে গিয়ে বিষয়টি টের পাওয়া গেল। থ্যাংকসগিভিং উপলক্ষে দূরের অঙ্গরাজ্য থেকে স্বজন&amp;ndash;পরিজন আসবেন। প্রস্তুতি হিসেবে গ্রোসারি দোকানগুলোতে হামলে পড়েছেন ক্রেতারা। কেউ আবার লম্বা সপ্তাহান্তে চলে যাবেন দূরের কোন অঙ্গরাজ্যে। ফিরে এসেই যাতে গ্রোসারিতে ছুটতে না হয়, তার আগাম প্রস্তুতি নিচ্ছেন। দুই হাতে ব্যাগ সামাল দিচ্ছেন প্রবাসী সালমা আখতার।..."/>
  </head>
  <body>
    <article>
      <h1>ছুটির আগেই সবাই সেরে নিচ্ছেন বাজার</h1>
      <address><time datetime="2019-11-29T12:54:00+00:00">29 Nov 2019, 12:54</time> by <a rel="author">রওশন চৌধুরী</a></address>
      <p>লম্বা ছুটি শুরু হচ্ছে। জ্যাকসন হাইটসের বাংলাদেশি গ্রোসারিগুলোতে গিয়ে বিষয়টি টের পাওয়া গেল। থ্যাংকসগিভিং উপলক্ষে দূরের অঙ্গরাজ্য থেকে স্বজন–পরিজন আসবেন। প্রস্তুতি হিসেবে গ্রোসারি দোকানগুলোতে হামলে পড়েছেন ক্রেতারা। কেউ আবার লম্বা সপ্তাহান্তে চলে যাবেন দূরের কোন অঙ্গরাজ্যে। ফিরে এসেই যাতে গ্রোসারিতে ছুটতে না হয়, তার আগাম প্রস্তুতি নিচ্ছেন। দুই হাতে ব্যাগ সামাল দিচ্ছেন প্রবাসী সালমা আখতার। জানালেন, দেশে থাকতে কোনো দিন নিজে গ্রোসারি বাজার করিনি। এখানে নিজেই এই কাজটি করে আনন্দ পান।<br/>জ্যাকসন হাইটসের বাঙালি মালিকানাধীন বিভিন্ন গ্রোসারি বাজার ঘুরে দেখা গেল, নিত্যপ্রয়োজনীয় বেশ কিছু পণ্যের চলমান মূল্য। ইত্যাদি গ্রোসারি, মান্নান গ্রোসারি ও হাট–বাজার, আপনা বাজার, একতা গ্রোসারি ঘুরে মূল্য তালিকায় দেখা গেল মাছ, মাংস ও ডিমের দাম। প্রতি পাউন্ড হিসেবে নিচে মূল্য তুলে ধরা হল।<br/>গরু মাংস (হাড্ডি ছাড়া) ৪.২৯ ডলার, হাড্ডিসহ ২.৯৯ ডলার, মুরগি রেগুলার (সাদা বয়লার) ১.৯৯ ডলার, শক্ত (লাল) মুরগি ২.২৯ ডলার, ডিম (১৮টি) ২.৯৯ ডলার, মধ্যম সাইজের ব্রাউন ডিম ১ ডজন ১.৪৯ ডলার, ৫ কেজি ওজনের চিতল মাছ ৪.৯৯ ডলার, ৬ কেজি ওজনের চিতল মাছ ৫.৯৯ ডলার, ২ কেজি ওজনের রুই মাছ ১.৩৯ ডলার, ৩ কেজি ওজনের রুই মাছ ১.৯৯ ডলার ও ৪ কেজি ওজনের রুই ২.৪৯ ডলার, কালি বাউস ৫.৯৯ ডলার, মধ্যম সাইজের চিংড়ি ৪.৯৯ ডলার, গলদা চিংড়ি ৯.৯৯ দরে বিক্রি হচ্ছে।</p>
      <p>শাক সবজি<br/>বরবটি বিক্রি হচ্ছে ৩.৯৯ ডলার, বেগুন ১.২৯ ডলার, গাজর ০.৯৯ সেন্টস, কাঁচা মরিচ ২.৪৯ ডলার, টমেটো ১.৪৯ ডলার, কাঁচা কলা ১.৪৯ ডলার, করলা ১.৪৯ ডলার, পটল ৩.৯৯ ডলার, মুলা ০.৯৯ সেন্টস, লাল ও সাদা আলু ১.২৯ ডলার, বড় কচুমুখী ১.৯৯ ডলার চিচিঙ্গা ১.৪৯ ডলার, ঝিঙে ২.৪৯ ডলার, বাঁধা কপি ০.৯৯ সেন্টস, পেঁপে ০.৯৯ সেন্টস, লাউ ১.৯ ডলার, বরবটি ১.৯৯ ডলার, বড় ফুল কপি প্রতি পিছ ৩.৯৯ ও ছোট সাইজের প্রতি পিছ ২.৭৯ ডলার, বাঁধা কপি ২ পাউন্ড ওজনের দাম ১ ডলার।<br/>পেঁয়াজ দুই পাউন্ড ১.২৯ ডলার। আদা প্রতি পাউন্ড ১.৯৯ ডলার, রসুন ৫টি এক প্যাকেট ১.৪৯ ডলার।<br/>এ সপ্তাহে বাজারে কিছুসংখ্যক ক্রেতার সঙ্গে কথা বলে এখানকার বাজারের দাম-দর ও অন্যান্য সুবিধা সম্পর্কে জানা গেল। জ্যাকসন হাইটসের নিয়মিত ক্রেতাদের মধ্যে কথা হল নিগার সুলতানা, সুলতান মাওলা ও মো. জয় আহমেদ। তাঁরা জ্যাকসন হাইটস ছাড়াও অন্যান্য নগরে নিয়মিত বাজার করেন। বললেন, এসব গ্রোসারিতে বাংলাদেশি সব খাবারের পণ্যই পাওয়া যায়। জিনিসপত্রের দাম ক্রয় ক্ষমতার ভেতরে বলেই তারা জানালেন। <br/>স্বদেশি গ্রোসারি মালিকও কর্মচারীরা বিক্রেতাদের সঙ্গে সুসম্পর্ক এবং ভালো ব্যবহার করেন। প্রবাসে থেকেও দেশের আমেজ নিয়ে গ্রোসারি করতে পারেন বলে জানালেন এসব প্রবাসী।</p>
    </article>
  </body>
</html>