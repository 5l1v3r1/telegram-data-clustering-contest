<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/kosmos/mesi-anatoli/221047_paraiteitai-o-prothypoyrgos-toy-irak-meta-tis-aimatires-diadiloseis"/>
    <meta property="og:site_name" content="Efsyn.gr"/>
    <meta property="article:published_time" content="2019-11-29T12:54:04+00:00"/>
    <meta property="og:title" content="Παραιτείται ο πρωθυπουργός του Ιράκ μετά τις αιματηρές διαδηλώσεις"/>
    <meta property="og:description" content="Την παραίτησή του αναμένεται να παραδώσει στο κοινοβούλιο της χώρας ο πρωθυπουργός του Ιράκ, Αντέλ Αμπντούλ Μαχντί, στον απόηχο των τεράστιων αντικυβερνητικών διαδηλώσεων, οι οποίες έχουν βαφτεί με αίμα."/>
  </head>
  <body>
    <article>
      <h1>Παραιτείται ο πρωθυπουργός του Ιράκ μετά τις αιματηρές διαδηλώσεις</h1>
      <address><time datetime="2019-11-29T12:54:04+00:00">29 Nov 2019, 12:54</time> by <a rel="author">efsyn.gr</a></address>
      <p>Την παραίτησή του αναμένεται να παραδώσει στο κοινοβούλιο της χώρας ο πρωθυπουργός του Ιράκ, Αντέλ Αμπντούλ Μαχντί, στον απόηχο των τεράστιων αντικυβερνητικών διαδηλώσεων, οι οποίες έχουν βαφτεί με αίμα.</p>
      <p>Η ανακοίνωση του Μαχντί, ο οποίος κατείχε το αξίωμα του πρωθυπουργό για περίπου έναν χρόνο, έρχεται μόλις μία ημέρα μετά την δολοφονία σαράντα διαδηλωτών από τις δυνάμεις ασφαλείας της χώρας.</p>
      <p>Ο Αμπντούλ Μαχντί αναφέρει ότι θα παρουσιάσει στο κοινοβούλιο επίσημη πρόταση ζητώντας την παραίτηση της κυβέρνησης.</p>
      <p>Αμέσως στην πλατεία Ταχρίρ της Βαγδάτης, κέντρο των διαδηλώσεων που γίνονται εδώ και δύο μήνες με αίτημα τη ανανέωση μιας πολιτικής τάξης που θεωρείται διεφθαρμένη και ανίκανη, το πλήθος ξέσπασε σε εκδηλώσεις χαράς, διαπίστωσε ανταποκριτής του Γαλλικού Πρακτορείου.</p>
      <p>Σημειώνεται ότι η απάντηση των αρχών ασφαλείας προς τις οργισμένες διαδηλώσεις είναι ωμή βία και επιθέσεις που έχουν κοστίσει, μέχρι στιγμής, τη ζωή σε περισσότερους από 400 ανθρώπους.</p>
      <p>Ο ανώτατος σιίτης ιερωμένος της χώρας, ο Μεγάλος Αγιατολάχ Άλι αλ Σιστάνι, καταδίκασε σήμερα τις επιθέσεις και κάλεσε τους βουλευτές να επανεξετάσουν την υποστήριξή τους προς την κυβέρνηση.</p>
      <related>
        <h4>Σχετικά Άρθρα</h4>
        <a href="https://www.efsyn.gr/kosmos/mesi-anatoli/69621_epeisodia-kai-apagoreysi-tis-kykloforias-sti-bagdati"/>
        <a href="https://www.efsyn.gr/kosmos/mesi-anatoli/220985_na-stamatisei-i-aimatohysia-sto-irak-zita-i-diethnis-amnistia"/>
        <a href="https://www.efsyn.gr/kosmos/mesi-anatoli/220819_nees-sygkroyseis-sto-irak-meta-ton-emprismo-toy-iranikoy-proxeneioy"/>
        <a href="https://www.efsyn.gr/node/218905"/>
        <a href="https://www.efsyn.gr/node/217556"/>
        <a href="https://www.efsyn.gr/kosmos/mesi-anatoli/217504_pyrobolisan-kai-skotosan-en-psyhro-ki-alloys-diadilotes-sto-irak"/>
      </related>
    </article>
  </body>
</html>