<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/687212/ktimatologio-telos-chronou-gia-tis-diloseis-oi-13-perioches-stis-"/>
    <meta property="og:site_name" content="enikos.gr"/>
    <meta property="article:published_time" content="2019-11-29T12:48:00+00:00"/>
    <meta property="og:title" content="Κτηματολόγιο: Τέλος χρόνου για τις δηλώσεις - Οι 13 περιοχές στις οποίες λήγει σήμερα η προθεσμία"/>
    <meta property="og:description" content="'Εως σήμερα, Παρασκευή, 29 Νοεμβρίου του 2019 θα πρέπει να δηλώσουν πολλοί ιδιοκτήτες ακινήτων..."/>
  </head>
  <body>
    <article>
      <h1>Κτηματολόγιο: Τέλος χρόνου για τις δηλώσεις - Οι 13 περιοχές στις οποίες λήγει σήμερα η προθεσμία</h1>
      <address>
        <time datetime="2019-11-29T12:48:00+00:00">29 Nov 2019, 12:48</time>
      </address>
      <p>'Εως σήμερα, Παρασκευή, 29 Νοεμβρίου του 2019 θα πρέπει να δηλώσουν πολλοί ιδιοκτήτες ακινήτων την ατομική ιδιοκτησία τους στο <a href="http://www.enikonomia.gr/my-money/224090,ktimatologio-ta-mystika-tis-teleftaias-stigmis-gia-na-sosete-ta-a.html">Ελληνικό Κτηματολόγιο</a> προκειμένου να μην βρεθούν αντιμέτωποι με τσουχτερά πρόστιμα.</p>
      <p>Συγκεκριμένα, η προθεσμία υποβολής αυτών των δηλώσεων λήγει σήμερα στις παρακάτω 13 Περιφερειακές Ενότητες: Καστοριά, Φλώρινα, Εύβοια, Αχαΐα, Μεσσηνία, Λακωνία, Αργολίδα, Κορινθία, Σάμος, Χίος, Ικαρίας, Υπόλοιπο Μαγνησίας και Σποράδων.</p>
      <p>Μεταξύ άλλων οι ενδιαφερόμενοι θα πρέπει να γνωρίζουν τα εξής:</p>
      <p>
        <b>Α. Η περιουσία</b>
      </p>
      <p>Όσοι πολίτες δεν έχουν σπεύσει να δηλώσουν την ατομική τους ιδιοκτησία καλούνται να το πράξουν εντός των χρονοδιαγραμμάτων. Καθυστέρηση των πολιτών στις δηλώσεις δεν σημαίνει αυτόματη απώλεια της περιουσίας τους. Συνεπάγεται ωστόσο αδυναμία αξιοποίησης της ακίνητης περιουσίας, αδυναμία μεταβίβασης ακινήτων και αλλαγής του ιδιοκτησιακού καθεστώτος, ενδεχομένως δικαστικές περιπέτειες, καθώς και αυξημένο κόστος λόγω της μελλοντικής ενεργοποίησης των προστίμων.</p>
      <p>
        <b>Β.Tα πρόστιμα</b>
      </p>
      <p>Όσοι πολίτες δεν έχουν σπεύσει να δηλώσουν την ατομική τους ιδιοκτησία καλούνται να το πράξουν εντός των χρονοδιαγραμμάτων και χωρίς την ενεργοποίηση, μέχρι σήμερα, των προβλεπόμενων προστίμων για όσους προσέλθουν εγκαίρως.</p>
      <p>Οι ιδιοκτήτες ακινήτων που δεν θα δηλώσουν την ιδιοκτησία τους στο Κτηματολόγιο θα βρεθούν αντιμέτωποι με τα παρακάτω πρόστιμα:</p>
      <p>-Το πάγιο τέλος κτηματογράφησης είναι 35 ευρώ για κάθε δικαίωμα σε κύριο χώρο ( διαμέρισμα, κατάστημα οικόπεδο κπ.)</p>
      <p>-Για τους βοηθητικούς χώρους ( αποθήκες, χώροι στάθμευσης ) που αποτελούν αυτοτελείς ιδιοκτησίες δηλαδή δεν έχουν χιλιοστά στο οικόπεδο και δεν αναφέρονται στον τίτλο ως παρακολουθήματος, το τέλος κτηματογράφησης είναι 20 ευρώ για κάθε δικαίωμα.</p>
      <p>- Στις αγροτικές περιοχές τα φυσικά πρόσωπα μόνον που δηλώνουν περισσότερα από δύο δικαιώματα κυριότητας ή δουλείας στον ίσιο προκαποδιστριακό ΟΤΑ καταβάλλουν πάγιο τέλος για δύο μόνο δικαιώματα , ανεξάρτητα από τον συνολικό αριθμό δικαιωμάτων που δηλώνουν στον συγκεκριμένο ΟΤΑ.</p>
      <related>
        <h4>σχετικά άρθρα</h4>
        <a href="http://www.enikos.gr/economy/686993/metavivaseis-akiniton-ti-ischyei-gia-osous-chrostoun-ton-enfia%0A%20%20%20%20%0A"/>
        <a href="http://www.enikos.gr/economy/686762/enteinontai-oi-pieseis-stous-daneioliptes-pou-den-echoun-rythmise%0A%20%20%20%20%0A"/>
        <a href="http://www.enikos.gr/economy/686716/tsouchtera-prostima-gia-ta-airbnb-ti-provlepei-to-forologiko-nomo%0A%20%20%20%20%0A"/>
        <a href="http://www.enikos.gr/economy/686373/oi-perioches-pou-kanoun-limit-up-sto-chrimatistirio-tis-ktimatago%0A%20%20%20%20%0A"/>
        <a href="http://www.enikos.gr/economy/686168/ta-nea-prostima-gia-ta-afthaireta-ola-osa-prepei-na-gnorizete%0A%20%20%20%20%0A"/>
        <a href="http://www.enikos.gr/economy/686080/handelsblatt-ekrixi-agoron-akiniton-apo-xenous-stin-ellada%0A%20%20%20%20%0A"/>
        <a href="http://www.enikos.gr/economy/685493/ktimatologio-bainei-telos-sti-grafeiokratia-erchetai-o-thesmos-to%0A%20%20%20%20%0A"/>
        <a href="http://www.enikos.gr/economy/685248/blokarontai-oi-metavivaseis-akiniton-i-pagida-me-tin-ilektroniki-%0A%20%20%20%20%0A"/>
        <a href="http://www.enikos.gr/economy/684820/triplasiastikan-oi-idiotes-pou-agorazoun-kokkina-akinita-photo%0A%20%20%20%20%0A"/>
      </related>
    </article>
  </body>
</html>