<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/stala-vorogom-skandalna-skorohod-rozpovila-cherez-shho-yiyi-naspravdi-vyklyuchyly-z-fraktsiyi/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T12:09:32+00:00"/>
    <meta property="og:title" content="Стала ворогом: скандальна Скороход розповіла, через що її насправді виключили з фракції"/>
    <meta property="og:description" content="Народний депутат Ганна Скороход стала ворогом для Слуги народу і виключена з фракції після розгляду рішення про анбандлінге Нафтогазу."/>
  </head>
  <body>
    <article>
      <h1>Стала ворогом: скандальна Скороход розповіла, через що її насправді виключили з фракції</h1>
      <h2>15 листопада з фракції «Слуга народу» були виключені двоє депутатів Ганна Скороход та Антон Поляков</h2>
      <address>
        <time datetime="2019-11-29T12:09:32+00:00">29 Nov 2019, 12:09</time>
      </address>
      <p>Народний депутат <a href="https://narodna-pravda.ua/2019/11/15/troye-deputativ-gotovi-svidchiti-v-nabu-proti-anni-skorohod-arahamiya/">Ганна Скороход</a> стала ворогом для “Слуги народу” і виключена з фракції після розгляду рішення про анбандлінг «Нафтогазу».</p>
      <p>Loading...</p>
      <p>Як передає НАРОДНА ПРАВДА, таку заяву вона зробила в ході інтерв’ю “<a href="https://fakty.ua/325875-ukrainu-gotovyat-k-masshtabnoj-rasprodazhe---nardep-anna-skorohod">Фактам</a>“.</p>
      <p>Ганна Скороход впевнена, що покарана за інакомислення, і потрапила в опалу через те,  що голосувала, порушивши попередні домовленості.</p>
      <p>“Коли розглядали рішення про анбандліг «Нафтогазу» (відділення від НАК діяльності з транспортування природного газу, сертифікації нового незалежного оператора газотранспортної системи). Я ж не проти поділу, я тільки за. Але вони хотіли, щоб 49% ГТС та газосховищ були продані, а я відстоювала, що труба з газосховищами, які не працюють один без одного, повинні повністю залишитися у власності держави. Так от і стала ворогом”, – запевняє народний депутат.</p>
      <p>Нагадаємо, одночасно з цим голова фракції “Слуга народу” Давид Арахамія звинуватив Скороход в тому, що вона пропонувала хабара членам комітету з питань енергетики на користь російського «Газпрому» і одіозного олігарха Фукса.</p>
      <p>Коментуючи цю заяву, Скороход Ганна стверджує, що ніколи і нікому нічого не пропонувала. Стосовно Фукса, то за її словами, “з Фуксом вона бачилася раз у житті”, коли виникли чутки про те, що він фінансує її виборчу кампанію.</p>
      <p>При цьому вона не стала заперечувати, що чутки народилися через те,  що її “чоловік був пов’язаний з Павлом Фуксом в Росії, у них був якийсь спільний бізнес”: “Але тут, в Україні, вони не спілкуються. Це я знаю на сто відсотків”.</p>
      <p>“За що я роздавала гроші? За те, щоб ГТС залишилася в держвласності? Причому я заявляла про свою позицію під камерами. У мене є відеозапис засідання комітету, де я, наприклад, говорила про те, що треба заборонити імпорт електроенергії з Росії, якщо кінцеві бенефеціари або громадяни РФ, або юридичні особи РФ. Тому що знаю, хто будує атомну електростанцію в Білорусі. Це “Росатом”, – продовжила вона тему хабарів.</p>
      <p>Нагадаємо, раніше народний депутат Ганна<a href="https://narodna-pravda.ua/2019/11/15/zvilnena-skorohod-zrobyla-skandalnu-zayavu-pro-razumkova/"> Скороход заявила, що спікер Ради Дмитро Разумков диктує парламентаріями, за який законопроект потрібно голосувати.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>