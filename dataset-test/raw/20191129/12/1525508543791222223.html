<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783916/%D8%A2%DB%8C%D8%AA-%D8%A7%D9%84%D9%84%D9%87-%D9%85%D8%AF%D8%B1%D8%B3-%D9%86%D9%85%D9%88%D9%86%D9%87-%D8%A8%D8%A7%D8%B1%D8%B2-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D9%86%D8%AA%D8%B1%D8%B3-%D9%88-%D8%B4%D8%AC%D8%A7%D8%B9-%D8%A8%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:05:50+00:00"/>
    <meta property="og:title" content="امام جمعه گلپایگان: آیت الله مدرس نمونه بارز یک نماینده مجلس نترس و شجاع بود"/>
    <meta property="og:description" content="گلپایگان- امام جمعه گلپایگان گفت: مدرس نمونه بارز یک نماینده مجلس نترس و شجاع بود و نمایندگان مجلس باید با تأسی به شیوه زندگی وی نقش آفرین در کشور و تأثیر گذار در کابینه دولت باشند."/>
  </head>
  <body>
    <article>
      <h1>امام جمعه گلپایگان: آیت الله مدرس نمونه بارز یک نماینده مجلس نترس و شجاع بود</h1>
      <address>
        <time datetime="2019-11-29T12:05:50+00:00">29 Nov 2019, 12:05</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام محمدتقی کرامتی در خطبه‌های نماز جمعه این هفته شهر گلپایگان با بیان اینکه تقویت تقوا عامل سعادت در زندگی فردی و اجتماعی انسان می‌شود، اظهار داشت: عدالت اجتماعی شاخصه نظام اسلامی است که باید مسئولان آن را در جامعه تحقق دهند.</p>
      <p>وی با بیان اینکه در یک جامعه قوای سه گانه باید تعاون و همکاری داشته باشند تا مشکلات جامعه برطرف شود، گفت: دولت‌ها برای برداشتن موانع و رفع گرفتاری‌ها موظف هستند اما  برای رسیدن به اهداف عالی نظام باید مسئولان و مردم نیز دولت را یاری دهند.</p>
      <p>امام جمعه گلپایگان با بیان اینکه شهادت آیت الله مدرس به نام روز مجلس نامگذاری شده است، گفت: شهید مدرس نمونه بارز یک نماینده مجلس بود چرا که هیچ گونه ترس و هراسیاز کسی نداشت بنابراین نمایندگان مجلس با تأسی از آیت الله مدرس باید نقش آفرین و تأثیر گذار در کابینه دولت باشند.</p>
      <p>وی گفت: نظام حق انتخاب دلخواه را برای مردم فراهم کرده است و در انتخاب نماینده مجلس باید به سلامت نفس، انگیزه، عمل به تعهدات وی و نه  به سیاسی بودن وی نگاه شود.</p>
      <p>وی با بیان اینکه شرکت پرشور و با بصیر مردم در راهپیمایی حمایت از رهبری مهری بر خلاص شدن فتنه اخیر زد، گفت: یک توطئه بزرگ برای نابودی نظام طراحی شده بود که باردیگر شکست خورد.</p>
    </article>
  </body>
</html>