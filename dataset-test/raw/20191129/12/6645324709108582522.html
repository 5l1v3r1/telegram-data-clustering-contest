<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/burgas/moshti-na-svetec-shte-bydat-izlojeni-za-poklonenie-v-hram-svkiril-i-metodij-v-burgas-news_1410945.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T12:34:00+00:00"/>
    <meta property="og:title" content="Мощи на светец ще бъдат изложени за поклонение в храм „Св.Кирил и Методий“ в Бургас"/>
    <meta property="og:description" content="Св. Андрей е първият апостол на Иисус Христос"/>
  </head>
  <body>
    <article>
      <h1>Мощи на светец ще бъдат изложени за поклонение в храм „Св.Кирил и Методий“ в Бургас</h1>
      <address><time datetime="2019-11-29T12:34:00+00:00">29 Nov 2019, 12:34</time> by <a rel="author" href="https://www.actualno.com/editors/uid/151" target="_blank">Гергана Цонева</a></address>
      <p>На 30 ноември Българската православна църква почита паметта на Свети Андрей Първозвани. Частица от неговите мощите се съхранява в църквата „Св.Кирил и Методий“. Тя се намира в един лерикварий заедно със други светини и ще бъде изложена за поклонение. <a href="https://www.actualno.com/">Actualno.com</a> потърси отец Петър от храм „Св.св. Кирил и Методий“, за да разкаже повече за събитието: <br/><br/><br/>“Мощите са в нашия храма <b>и сега ще бъдат изнесени по повод 30 ноември</b>, денят на св. апостол Андрей Първозвани. Те бяха подарени на храма преди шест години от проф. Божидар Димитров. В ковчежето са частицата от кръста, мощи на апостол Андрей Първозвани и на св. Харалампий. Утре християните ще могат да се поклонят и ще отслужим празнична света литургия със молебен на светеца. Силата, която излъчват мощите се нарича благодат и който иска може да се докосне до благодетелността на светеца. Св Андрей Първозвани е първият апостол на Иисус Христос, даже има предание че е идвал по нашите земи“. Много са преданията за чудесата, извършени от св. Андрей. Според едно от тях, <b>първите църкви по българското Черноморие са основани от него</b>, когато преминавал през България за да стигне до Русия. <br/>     </p>
    </article>
  </body>
</html>