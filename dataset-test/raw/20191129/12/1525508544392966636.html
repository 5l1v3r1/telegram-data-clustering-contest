<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783923/%DA%AF%D8%B1%D8%A7%D9%86%DB%8C-%D8%A7%D9%82%D9%84%D8%A7%D9%85-%D8%B2%DB%8C%D8%A7%D8%AF%DB%8C-%DA%AF%D8%B2%D8%A7%D8%B1%D8%B4-%D8%B4%D8%AF%D9%87-%D8%A7%D8%B3%D8%AA-%D8%AF%D9%88%D9%84%D8%AA-%D9%86%D8%B8%D8%A7%D8%B1%D8%AA-%D9%85%D8%B3%D8%AA%D9%85%D8%B1-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:02:39+00:00"/>
    <meta property="og:title" content="امام‌جمعه اهواز: گرانی اقلام زیادی گزارش شده است/ دولت نظارت مستمر داشته باشد"/>
    <meta property="og:description" content="اهواز - امام‌جمعه اهواز گفت: متأسفانه بعد از اصلاح قیمت بنزین، گرانی زیادی در بازار استان گزارش‌شده است و دستگاه‌های مختلف باید نظارت خود را جدی‌تر کنند."/>
  </head>
  <body>
    <article>
      <h1>امام‌جمعه اهواز: گرانی اقلام زیادی گزارش شده است/ دولت نظارت مستمر داشته باشد</h1>
      <address>
        <time datetime="2019-11-29T12:02:39+00:00">29 Nov 2019, 12:02</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام و المسلمین عبدالنبی موسوی فرد در خطبه‌های نماز جمعه امروز اهواز اظهار کرد: مردم از آزمون‌های زیادی سربلند بیرون آمدند و در آزمون اخیر در محکومیت اغتشاش و آشوب در کشور به خوبی وارد صحنه شدند و از نظام حمایت کردند.</p>
      <p>وی بیان کرد: حضور مردم در محکومیت اغتشاش نباید ما را از مشکلات بی‌شمار معیشتی مردم منحرف کند. دولت باید از صبر مردم درست استفاده کند و برای حل مشکل اقتصاد معیشتی مردم تلاش کنند.</p>
      <p>امام‌جمعه اهواز تأکید کرد: وضعیت معیشتی مردم بسیار ناراحت کننده و دشوار است بنابراین مسئولان اگر مثل مردم زندگی کنند همه چیز حل می‌شود و راه را برای مردم تسهیل کنند.</p>
      <p>حجت‌الاسلام‌والمسلمین موسوی فرد بیان کرد: گرانی اقلام زیادی گزارش شده است لذا نظارت نباید کوتاه باشد و بسیار مستمر قیمت‌ها رصد شوند.</p>
      <p>وی در پایان به توزیع ناعادلانه سوخت اشاره کرد و افزود: این توزیع عادلانه نیست و باید یارانه‌هایی که قطع شده‌اند به سبد مردم بازگردد.</p>
    </article>
  </body>
</html>