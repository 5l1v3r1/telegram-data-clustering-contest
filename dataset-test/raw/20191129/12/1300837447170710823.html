<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/29/a-gerusalemme-una-particella-culla-gesu_e76c97fe-915e-422a-a9e1-5fa28e74fe5f.html"/>
    <meta property="og:site_name" content="ANSA.it"/>
    <meta property="article:published_time" content="2019-11-29T12:09:04+00:00"/>
    <meta property="og:title" content="A Gerusalemme una particella Culla Gesù"/>
    <meta property="og:description" content="La particella della Reliquia della Culla di Gesù donata da papa Francesco alla Custodia francescana di Terra Santa è arrivata da Roma a Gerusalemme dove è ora esposta nel complesso di Notre Dame. (ANSA)"/>
  </head>
  <body>
    <article>
      <h1>A Gerusalemme una particella Culla Gesù</h1>
      <h2>Donata da papa Francesco alla Custodia, domani sarà a Betlemme</h2>
      <address><time datetime="2019-11-29T12:09:04+00:00">29 Nov 2019, 12:09</time> by <a rel="author">Redazione ANSA</a></address>
      <p>La particella della Reliquia della Culla di Gesù donata da papa Francesco alla Custodia francescana di Terra Santa è arrivata da Roma a Gerusalemme dove è ora esposta nel complesso di Notre Dame.</p>
      <p>Nel pomeriggio la Reliquia - la cui parte principale è custodita nella Chiesa di Santa Maria Maggiore a Roma - sarà portata dai frati francescani della Custodia in processione alla Chiesa di San Salvatore, dove seguirà la celebrazione solenne dei Vespri della Festa di Tutti i Santi dell'Ordine Serafico, nonchè memoriale del giorno in cui papa Onorio III confermò solennemente la Regola di san Francesco nel 1223.</p>
      <p>Domani, 30 Novembre, la Reliquia sarà trasferita in mattinata a Betlemme, in Cisgiordania, in concomitanza con l'inizio delle celebrazioni del Natale "affinchè i fedeli e i pellegrini - ha spiegato la Custodia - possano venerare la culla che accolse gli inizi della nostra Redenzione nella chiesa francescana di Santa Caterina, adiacente alla Basilica della Natività".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>