<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/arsenal_ofitsiyno_zvilniv_emeri_y_priznachiv_legendu_klubu_keruvati_komandoyu_n1241329"/>
    <meta property="og:site_name" content="24 Канал"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="&quot;Арсенал&quot; офіційно звільнив Емері й призначив легенду клубу керувати командою"/>
    <meta property="og:description" content="Лондонський &quot;Арсенал&quot; офіційно звільнив головного тренера іспанця Унаї Емері. Керівництво &quot;канонірів&quot; прийняло рішення звільнити Емері через невдалі результати."/>
  </head>
  <body>
    <article>
      <h1>"Арсенал" офіційно звільнив Емері й призначив легенду клубу керувати командою</h1>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Лондонський "Арсенал" офіційно звільнив головного тренера іспанця Унаї Емері. Керівництво "канонірів" прийняло рішення звільнити Емері через невдалі результати.</b>
      </p>
      <p>Виступаючи від імені правління "Арсеналу" й власників Kroenke Sports &amp; Entertainment, Джош Кронке подякував Емері. "Ми висловлюємо найщирішу подяку Унаї та його колегам, які невпинно намагалися повернути клуб до змагань на рівні, який ми всі очікуємо, і попит. Ми бажаємо Унаю і його команді тільки майбутніх успіхів", – цитує Кронке <a href="https://www.arsenal.com/news/unai-emery-leaves-club">сайт</a> "гармашів".</p>
      <blockquote>Читайте також: <a href="https://24tv.ua/sport/pochettino_mozhe_ocholiti_bavariyu_n1236930">Почеттіно може очолити "Баварію"</a></blockquote>
      <h3>Що досяг Емері в "Арсеналі"?</h3>
      <p>Іспанський фахівець очолив "канонірів" влітку 2018 року. Під його орудою в першому сезоні "Арсенал" дійшов до фіналу Ліги Європи, в якому програв "Челсі". Чемпіонат Англії "Арсенал" завершив 5-м.</p>
      <p>У новому сезоні після 13 турів АПЛ "Арсенал" тільки на 8-й позиції. У Лізі Європи команда в останній грі програла "Айнтрахту", проте все ще зберігає хороші шанси зіграти в плей-офф.</p>
      <p>На тренерському містку "Арсеналу" Емері замінить легенда клубу <b>Фредді Юнгберг</b>. Він буде тимчасовим головним тренером команди.</p>
      <p>"Ми повністю впевнені в тому, що Фредді допоможе нам рухатися вперед", – йдеться у повідомленні.</p>
      <p>Також в "Арсеналі" заявили, що шукають нового головного тренера.</p>
      <h3>Хто такий Фредді Юнгберг?</h3>
      <p>Легендарний шведський футболіст, який з 1998 до 2007 року виступав за "Арсенал". З "канонірами" швед двічі виграв чемпіонат Англії, Суперкубок Англії та тричі володар Кубка Англії.</p>
      <p>З 2016 року Юнгбер розпочав кар'єру тренера. Працював в "Арсеналі" U-15 та U-23. Був асистентом головного тренера німецького "Вольфсбурга".</p>
    </article>
  </body>
</html>