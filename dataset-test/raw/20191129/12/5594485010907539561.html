<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/cska/bombastichna-novina-za-aleksandr-tomov-i-tsska-4-miliona-leva_444149.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-29T12:45:00+00:00"/>
    <meta property="og:title" content="Бомбастична новина за Александър Томов и ЦСКА! 4 милиона лева..."/>
    <meta property="og:description" content="Вижте какво пише в Търговския регистър"/>
  </head>
  <body>
    <article>
      <h1>Бомбастична новина за Александър Томов и ЦСКА! 4 милиона лева...</h1>
      <h2>Вижте какво пише в Търговския регистър</h2>
      <address>
        <time datetime="2019-11-29T12:45:00+00:00">29 Nov 2019, 12:45</time>
      </address>
      <figure>
        <img src="https://static.blitz.bg/documents/thumbnails/sport/780/201911/15750174852.jpg"/>
        <figcaption>LAP.BG</figcaption>
      </figure>
      <p>Дружеството "Лира Инвестмънтс", което е свързано с бившия силен човек в ЦСКА Александър Томов, има признати вземания за над 4 милиона лева от фалиралото ПФК ЦСКА АД. Това показа справка с Търговския регистър. Точната сума е 3 998 045,57 лева главница и още 395 058,39 лв. лихви или общо 4 393 103,96 лева, пише "Тема спорт". Според запознати обаче "Лира Инвестмънтс" няма да получи и стотинка от дължимото, въпреки че съдът е признал, че дружеството е кредитор на ПФК ЦСКА АД.</p>
      <p>Средствата, предвидени за удовлетворение на кредиторите, вече бяха разпределени и са изплатени почти изцяло.</p>
      <p>Близо 4,4-те милиона към "Лира Инвестмънтс" не са били предвидени в сметката за разпределение на осемте милиона и няма как да бъдат добавени впоследствие. Както е известно, "Ред Енимълс" плати 8 милиона за активите на фалиралото дружество.</p>
      <p>"Лира Инвестмънтс" е базирано в Люксембург. В Търговския регистър има две дружества с такива имена, като Александър Томов фигурира в едно от тях като управител.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - удвои тръпката от играта! (18+)</b></a></p>
    </article>
  </body>
</html>