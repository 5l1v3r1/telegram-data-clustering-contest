<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3366733/krug-lecenja-nije-zatvoren-potreban-oprez-u-oporavku-povratak-normalnom-zivotu-sinise-mora-da-ide-postepeno-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-29T12:36:00+00:00"/>
    <meta property="og:title" content="KRUG LEČENJA NIJE ZATVOREN, POTREBAN OPREZ U OPORAVKU: Povratak normalnom životu Siniše mora da ide postepeno (FOTO)"/>
    <meta property="og:description" content="Oporavak Siniše Mihajlovića ide u dobrom smeru, ali još uvek mora da postoji oprez, izjavio je doktor Mikele Kalvo koji radi na lečenju trenera fudbalera Bolonje od leukemije."/>
  </head>
  <body>
    <article>
      <h6 class="kicker">BORBA SA LEUKEMIJOM TRAJE</h6>
      <h1>KRUG LEČENJA NIJE ZATVOREN, POTREBAN OPREZ U OPORAVKU: Povratak normalnom životu Siniše mora da ide postepeno (FOTO)</h1>
      <address>
        <time datetime="2019-11-29T12:36:00+00:00">29 Nov 2019, 12:36</time>
      </address>
      <p>
        <b>Oporavak Siniše Mihajlovića ide u dobrom smeru, ali još uvek mora da postoji oprez, izjavio je doktor Mikele Kalvo koji radi na lečenju trenera fudbalera Bolonje od leukemije.</b>
      </p>
      <p>Kalvo, direktor hematološkog odeljenja, na konferenciji za medije u Bolonji, uz Mihajlovića, govorio je o njegovom zdravstvenom stanju posle tri ciklusa hemoterapija i presađivanja koštane srži.</p>
      <p>"Moramo da ostanemo oprezni. Složena je dijagnoza i radimo najbolje što možemo. Sve ide kako bi trebalo, ali moraćemo da vodimo računa i radovno obavljamo kontrolu, kako stvari ne bi izmakle kontroli", rekao je Kalvo.</p>
      <p>Na emotivnom izlaganju pred velikim brojem novinara u Italiji, kada Mihajlović nije uspeo da zaustavi suze nekoliko puta, uz prisustvo i podršku celog tima Bolonje, Kalvo je poručio da je optimista.</p>
      <figure>
        <img src="https://www.kurir.rs/data/images/2019/11/29/11/2069163_999_ff.jpg?ver=1575027249"/>
        <figcaption>
          <cite>foto: Pritnscreen</cite>
        </figcaption>
      </figure>
      <p>"Rezultati u prvom ciklusu su veoma pozitivni, ćelije koje su držale tumor su nestale i sada se nastavlja normalna funkcija. U drugom smo nastavili sa istim lekovima i metodama, ali je drugi ciklus kraće trajao. Pronašli smo kompatibilnog davaoca koštane srži", otkrio je on i potom se zagrlio sa Mihajlovićem.</p>
      <p>Kalvo je naglasio da krug lečenja nije zatvoren i da mora da se nastavi oporavak.</p>
      <p>Na njegove reči nadovezala se doktorka Frančeska Bonifaci da nema komplikacija i da je zadovoljna trenutnim stanjem, ali i da još uvek mora da postoji oprez.</p>
      <p>"Prvih 100 dana je delikantno, ostalo je još samo 30. Povratak normalnom životu Siniše mora da ide postepeno i tako ćemo da vršimo procene. Svakako se može reći da je u odličnom stanju", dodala je Bonifaci.</p>
      <p>Mihajlović je 13. jula objavio da boluje od leukemije, ali je i pored toga vodio Bolonju na četiri utakmice u Seriji A, uporedom sa lečenjem od opake bolesti.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3366717/mihajlovic-zvao-zlatana-u-bolonju-sinisa-otkrio-detalje-razgovora-sa-ibrahimovicem-foto"/>
        <a href="https://www.kurir.rs/sport/fudbal/3366373/dragisa-binic-vidi-problem-posle-debakla-protiv-bajerna-zvezdo-spusti-rucnu-ne-mozes-da-igras-u-mestu-i-trazis-pobedu"/>
        <a href="https://www.kurir.rs/sport/fudbal/3366633/strazbur-i-hag-strasni-sudovi-za-stojkovica-golman-partizana-ispao-u-nadoknadi-iz-evrope-i-dok-je-nosio-dres-zvezde"/>
        <a href="https://www.kurir.rs/sport/fudbal/3366605/povratak-u-superligasku-realnost-zvezda-ceka-vozdovac-partizan-gostuje-u-sapcu-foto"/>
      </related>
    </article>
  </body>
</html>