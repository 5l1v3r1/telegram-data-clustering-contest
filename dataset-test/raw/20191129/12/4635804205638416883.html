<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/2019un-en-iyi-kameraya-sahip-akilli-telefon-modelleri/"/>
    <meta property="og:site_name" content="LOG"/>
    <meta property="article:published_time" content="2019-11-29T12:21:51+00:00"/>
    <meta property="og:title" content="2019’un en iyi kameraya sahip akıllı telefon modelleri"/>
    <meta property="og:description" content="Akıllı telefonların kameralarını bilimsel olarak test eden DxOMark, 2019'un en iyi kameraya sahip akıllı telefon modellerini paylaştı."/>
  </head>
  <body>
    <article>
      <h1>2019’un en iyi kameraya sahip akıllı telefon modelleri</h1>
      <address><time datetime="2019-11-29T12:21:51+00:00">29 Nov 2019, 12:21</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/2019un-en-iyi-kameraya-sahip-akilli-telefon-modelleri-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2019un-en-iyi-kameraya-sahip-akilli-telefon-modelleri-2.jpg"/>
        </figure>
      </slideshow>
      <p>Akıllı telefonların kameralarını bilimsel olarak test eden <b>DxOMark</b>, 2019’un en iyi kameraya sahip akıllı telefon modellerini <a href="https://www.dxomark.com/the-best-smartphone-cameras-of-2019/">paylaştı</a>.</p>
      <p>2019’da fotoğraf kalitesi oldukça iyi birçok akıllı telefon modeli çıktı. Peki en iyi modeller hangisiydi? <b>DxOMark</b> bunun cevabını vermek adına kısa süre önce <b>2019’un en iyi kameraya sahip akıllı telefon modelleri</b> listesi ile karşımıza çıktı. Listede elbette büyük bir sürpriz yer almıyor. Firmaya göre 2019’un lideri <b><a href="https://www.log.com.tr/kanadi-kirik-amiral-gemisi-huawei-mate-30-pro-incelemesi/">burada</a></b> incelediğimiz <b>Huawei Mate 30 Pro</b> modeli. İkinci sırada kamera detaylarına <a href="https://www.log.com.tr/xiaomi-mi-note-10-ve-sundugu-inanilmaz-fotograf-kalitesi-video/"><b>burada</b></a> yer verdiğimiz<b> Xiaomi CC9 Pro Premium Edition</b> (Mi Note 10 Pro) yer alırken, üçüncü sırayı ise kamera detaylarına <a href="https://www.log.com.tr/tum-olay-kameralarda-iphone-11-ailesinin-goruntuleme-gucune-cok-detayli-yakin-bakis/"><b>burada</b></a> yer verdiğimiz Apple’ın <b>iPhone 11 Pro Max</b> modeli alıyor Dördüncü sırada <b>Samsung Galaxy Note 10 Plus 5G</b> karşımıza çıkarken, beşinci sırayı ise <b>Samsung Galaxy S10 5G</b> alıyor. DxOMark süreci belirli <b>kategorilere</b> de ayırıyor. Buna göre video için en iyi cihaz iPhone 11 Pro Max oluyor. Her açıdan en iyi seçenekler ise Huawei Mate 30 Pro ve Xiaomi CC9 Pro Premium Edition seçiliyor. Zoom konusunda lider 108 megapiksel çözünürlük ve çift telefoto kamerası ile Xiaomi CC9 Pro Premium Edition olurken, geniş açının lideri Samsung Galaxy Note 10 Plus 5G oluyor. Gece fotoğrafçılığı liderliğinde ise beklendiği gibi Huawei Mate 30 Pro oturuyor.</p>
      <figure>
        <img src="https://www.log.com.tr/wp-content/uploads/2019/11/2019un-en-iyi-kameraya-sahip-akilli-telefon-modelleri-2.jpg"/>
      </figure>
      <h3>2019’un en iyi kameraya sahip akıllı telefon modelleri dikkat çeken cihazlar</h3>
      <p><b>DxOMark</b> 2019’da çıkan telefonların ön kameralarını da değerlendirmeye almış <b><a href="https://www.dxomark.com/the-best-smartphone-front-cameras-of-2019/">durumda</a>.</b> Burada ise genel liderliği <b>Samsung Galaxy Note 10 Plus 5G</b> alıyor. Model selfie fotoğraf gibi<b> selfie video</b> konusunda da en iyi seçenek olarak gösteriliyor. Selfi kamera konusunda dikkat çeken diğer cihazlar ise “<i>dönen kameralı</i>” <b>Asus ZenFone 6 </b>ve<b> Google Pixel 4</b> seçilmiş durumda. Grup selfie’lerin lideri Google Pixel 4 olurken, yakın çekimlerde ise Asus ZenFone 6 öne çıkıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-plus-ta-periskop-kamera-olmayacak-mi/"/>
      </related>
    </article>
  </body>
</html>