<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/verolino-synagermos-sto-aerodromio-logo-vomvas-tou-v-pagkosmiou-polemou/2926114/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T12:54:25+00:00"/>
    <meta property="og:title" content="Βερολίνο: Συναγερμός στο αεροδρόμιο λόγω… βόμβας του Β’ Παγκοσμίου Πολέμου"/>
    <meta property="og:description" content="Μίνι συναγερμός σήμανε το μεσημέρι της Παρασκευής (29.11.2019) στο αεροδρόμιο Σένεφελντ στο Βερολίνο."/>
  </head>
  <body>
    <article>
      <h1>Βερολίνο: Συναγερμός στο αεροδρόμιο λόγω… βόμβας του Β’ Παγκοσμίου Πολέμου</h1>
      <h2>Μίνι συναγερμός σήμανε το μεσημέρι της Παρασκευής (29.11.2019) στο αεροδρόμιο Σένεφελντ στο Βερολίνο.</h2>
      <address><time datetime="2019-11-29T12:54:25+00:00">29 Nov 2019, 12:54</time> by <a rel="author">Newsit Newsroom</a></address>
      <p>Αιτία ο εντοπισμός μιας βόμβας από τον Β’ Παγκόσμιο Πόλεμο που «ανάγκασε» για λίγη ώρα τις αρχές στο αεροδρόμιο του Βερολίνου να δώσουν εντολή να διακοπούν που πτήσεις.</p>
      <p>Με ανακοίνωσή της στο twitter, η εταιρία που διαχειρίζεται στο αεροδρόμιο Σένεφελντ στο Βερολίνο ενημέρωσε για την… αναστάτωση και ζήτησε από τους επιβάτες να ελέγχουν το status των πτήσεών τους πριν πάνε στο αεροδρόμιο.</p>
      <p>Σύμφωνα με την αστυνομία, η βόμβα από τον Β’ Παγκόσμιο Πόλεμο βρέθηκε σε χώρο όπου γίνονται εργασίες στο αεροδρόμιο στις 12:20 (τοπική ώρα). Αμέσως δόθηκε εντολή όσες πτήσεις είχαν προορισμό το Σένεφελντ, θα προσγειώνονται στο αεροδρόμιο Τέγκελ, του Βερολίνου.</p>
      <p>Στο σημείο όπου βρέθηκε η βόμβα έσπευσαν άμεσα ειδικές ομάδες πυροτεχνουργών και αφού εξέτασαν το… εύρημα, έδωσαν το πράσινο φως να ξεκινήσουν ξανά οι πτήσεις από και προς το Σένεφελντ. Η βόμβα δεν ήταν τόσο κοντά ούτε στους διαδρόμους προσγείωσης, ούτε στους διαδρόμους απογείωσης ούτε και στους χώρους του αεροδρομίου, άρα η λειτουργία μπορούσε να συνεχιστεί κανονικά μετά από διακοπή σχεδόν μιας ώρας.</p>
      <p>
        <i>Με πληροφορίες από <a href="https://www.thelocal.de/20191129/disruption-at-berlins-schnefeld-airport-after-wwii-bomb-found">thelocal.de</a></i>
      </p>
    </article>
  </body>
</html>