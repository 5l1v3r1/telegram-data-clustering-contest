<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/aek-elpizoyn-gia-milogebits"/>
    <meta property="og:site_name" content="The Pressroom"/>
    <meta property="article:published_time" content="2019-11-29T12:55:48+00:00"/>
    <meta property="og:title" content="ΑΕΚ: Ελπίζουν για Μιλόγεβιτς"/>
    <meta property="og:description" content="Η επιλογή του κατάλληλου προπονητή για τον πάγκο της ομάδας απαιτεί προσοχή αλλά και χρόνο που δεν υπάρχει… άπλετος για την ΑΕΚ και τον Ίλια Ίβιτς. Ίσως όμως μια περίπτωση σαν κι αυτή του Βλάνταν Μιλόγεβιτς να αξίζει την αναμονή. Το κλίμα για τον Σέρβο τεχνικό είναι βαρύ πλέον στις τάξεις του Ερυθρού Αστέρα και λέγεται πως το μέλλον του θα κριθεί στο ματς με τον Ολυμπιακό στο «Γ. Καραϊσκάκης» στις 11 Δεκεμβρίου."/>
  </head>
  <body>
    <article>
      <h1>ΑΕΚ: Ελπίζουν για Μιλόγεβιτς</h1>
      <address>
        <time datetime="2019-11-29T12:55:48+00:00">29 Nov 2019, 12:55</time>
      </address>
      <p>
        <b>Η επιλογή του κατάλληλου προπονητή για τον πάγκο της ομάδας απαιτεί προσοχή αλλά και χρόνο που δεν υπάρχει… άπλετος για την <a href="https://www.thepressroom.gr/tags/aek">ΑΕΚ </a>και τον Ίλια Ίβιτς.</b>
      </p>
      <p>Ίσως όμως μια περίπτωση σαν κι αυτή του <b>Βλάνταν Μιλόγεβιτς</b> να αξίζει την αναμονή. Το κλίμα για τον <b>Σέρβο τεχνικό</b> είναι βαρύ πλέον στις τάξεις του <b>Ερυθρού Αστέρα</b> και λέγεται πως το μέλλον του θα κριθεί στο ματς με τον <b>Ολυμπιακό </b>στο «<b>Γ. Καραϊσκάκης</b>» στις <b>11 Δεκεμβρίου</b>.</p>
      <p>Σε περίπτωση ήττας δύσκολα θα παραμείνει στην θέση του και ήδη υπάρχουν πολλά σενάρια για τον αντικαταστάτη του στο <b>Βελιγράδι</b>, ενώ παράλληλα έχει κυκλοφορήσει και εκεί πως η «<b>Ένωση</b>» τον θέλει διακαώς.</p>
      <p>Η περίπτωσή του δεν παύει να είναι δύσκολη, αφού στο παιχνίδι είναι και ομάδες από άλλες «αγορές» που μπορούν να του προσφέρουν μεγάλο συμβόλαιο, αλλά η <b>ΑΕΚ </b>έχει τις δικές της κρυφές ελπίδες και μένει να φανεί αν θα περιμένει να τις εξαντλήσει ή θα στραφεί αλλού.</p>
      <p>Η λύση του <b>Μάρκο Νίκολιτς</b> είναι πάντα στα υπόψη, αν και ο <b>Ίλια Ίβιτς</b> προφανώς αναζητεί κάτι ακόμη καλύτερο. Αντίθετα, ο <b>Βέλικο Παούνοβιτς</b> που δεν έχει εργαστεί σε ευρωπαϊκό κλαμπ παρά μόνο στο <b>MLS </b>την τελευταία τετραετία, δεν φαίνεται να απασχολεί σοβαρά τον τεχνικό διευθυντή της <b>ΑΕΚ</b>.</p>
    </article>
  </body>
</html>