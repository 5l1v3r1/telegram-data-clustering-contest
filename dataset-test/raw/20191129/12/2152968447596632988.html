<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/29/bylgari-atakuvat-magazinite-v-gyrciia-na-cherniia-petyk.431262"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T12:05:00+00:00"/>
    <meta property="og:title" content="Българи атакуват магазините в Гърция на &quot;Черния петък&quot;"/>
    <meta property="og:description" content="Купуват предимно бяла техника, електроника, дрехи и обувки | Dnes.bg"/>
  </head>
  <body>
    <article>
      <h1>Българи атакуват магазините в Гърция на "Черния петък"</h1>
      <h2>Купуват предимно бяла техника, електроника, дрехи и обувки</h2>
      <address><time datetime="2019-11-29T12:05:00+00:00">29 Nov 2019, 12:05</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Българите масово атакуват магазините в Гърция, заинтригувани от намаленията на "Черния петък".</p>
      <p>С щедри отстъпки, които за много от стоките достигат 70% от цената, търговците в Гърция привличат клиенти днес, предаде БНР.</p>
      <p>Гърците дори се наредиха на опашки пред някои от търговските вериги, часове преди да отворят магазините.</p>
      <p>Българите смятат, че на гръцкия пазар марковите стоки са оригинални и затова пристигат, предимно в Северна Гърция, за да направят покупки.</p>
      <p>Български автобуси и леки автомобили има пред големите молове, където се предлагат разнообразни продукти. Сънародниците ни купуват предимно бяла техника, електроника, облекла и обувки.</p>
      <p>Много от българите са пристигнали само за днес. Предварително са се запознали с реалните цени на търсените от тях стоки, споделят българските клиенти.</p>
      <p>Специалистите съветват да се пазарува разумно в рамките на възможностите и да се внимава с офертите, които изглеждат нереални.</p>
      <p>Същевременно екипи на финансови инспектори извършват масови проверки по магазините, за да не се допусне нелоялна търговска практика и подвеждане на клиентите.<br/> </p>
    </article>
  </body>
</html>