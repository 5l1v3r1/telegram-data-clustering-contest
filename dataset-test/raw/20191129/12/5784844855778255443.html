<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/v-evropi-procesorji-amd-bolj-priljubljeni-od-intelovih.html?RSSb0c6253167a37aaa248cd9e788b517a6"/>
    <meta property="og:site_name" content="Računalniške novice"/>
    <meta property="article:published_time" content="2019-11-29T12:23:00+00:00"/>
    <meta property="og:title" content="V Evropi procesorji AMD bolj priljubljeni od Intelovih!"/>
    <meta property="og:description" content="Podjetje AMD je nedavno ponudil v prodajo nove procesorje Ryzen družine 3000, ki temeljijo na osnovi zgradbe Zen 2 in so izdelani s pomočjo 7-nanometrske tehnologije."/>
  </head>
  <body>
    <article>
      <h1>V Evropi procesorji AMD bolj priljubljeni od Intelovih!</h1>
      <address>
        <time datetime="2019-11-29T12:23:00+00:00">29 Nov 2019, 12:23</time>
      </address>
      <p>Podjetje AMD je nedavno ponudil v prodajo nove procesorje Ryzen družine 3000, ki temeljijo na osnovi zgradbe Zen 2 in so izdelani s pomočjo 7-nanometrske tehnologije. Tu dejansko gre za procesorje, ki za relativno malo denarja ponujajo veliko. Ti namreč ponujajo enako zmogljivost kot procesorji Intel, le da so ti znatno cenejši in v določeni meri tudi precej dostopnejši.</p>
      <p>Zaradi tega ne preseneča, da postajajo procesorji AMD vse bolj priljubljeni med uporabniki osebnih računalnikov. Maja letos se je priljubljenost procesorjev AMD gibala okoli 50 odstotkov, kar pomeni, da bi kar polovica uporabnikov razje izbrala procesorje AMD kot Intel. Ta odstotek se je jeseni letos še bolj povečal v korist podjetja AMD, in sicer na kar 60 odstotkov. Zasluge za to pa kot že omenjeno gre pripisati novim procesorjem Ryzen družine 3000, ki temeljijo na osnovi zgradbe Zen 2.</p>
      <p>Podjetje AMD beleži pozitivne rezultate tudi na področju grafičnih kartic. Čeprav konkurenčno podjetje Nvidia obvladuje 73 odstotkov grafičnega trga, so se razmerje v korist podjetja AMD močno izboljšale. Glavne zasluge za to gre pripisati grafičnima karticama Radeon RX 5700XT in Radeon RX 5700, ki temeljijo na osnovi grafičnega jedra Navi. Zato gre pričakovati, da bo podjejte Nvidia do konca leta izgubilo še nekaj trga v primerjavi s tretjim četrtletjem letošnjega leta.</p>
      <figure>
        <iframe src="https://www.youtube.com/embed/tNH9FYgW8m4" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.amd.com/en">Amd</a></footer>
    </article>
  </body>
</html>