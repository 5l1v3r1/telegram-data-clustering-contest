<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/motoring/detail/9620000114719"/>
    <meta property="og:site_name" content="MGR Online"/>
    <meta property="article:published_time" content="2019-11-29T12:12:00+00:00"/>
    <meta property="og:title" content="มาสด้า ฉีกหนีคู่แข่งส่ง มาสด้า2 ใหม่ ดีไซน์ใหม่แน่นด้วยเทคโนโลยี ราคาเริ่มต้น 546,000 บาท"/>
    <meta property="og:description" content="มาสด้า ส่งมาสด้า 2 ใหม่ ลงสมรภูมิตลาดรถยนต์นั่งซิตี้คาร์ ตอบโจทย์ไลฟ์สไตล์ของลูกค้าตามคอนเซ็ปต์ “ไม่หยุด...แค่ความธรรมดา วางราคาจำหน่ายเริ่มต้นเพียง 546,000 บาท"/>
  </head>
  <body>
    <article>
      <h1>มาสด้า ฉีกหนีคู่แข่งส่ง มาสด้า2 ใหม่ ดีไซน์ใหม่แน่นด้วยเทคโนโลยี ราคาเริ่มต้น 546,000 บาท</h1>
      <address><time datetime="2019-11-29T12:12:00+00:00">29 Nov 2019, 12:12</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011866101.JPEG"/>
      </figure>
      <p>
        <b>มาสด้า เซลส์ ประเทศไทย ส่งมาสด้า 2 ใหม่ ลงสมรภูมิตลาดรถยนต์นั่งซิตี้คาร์ ด้วยคุณภาพและมาตรฐานที่เหนือกว่าในทุกๆ ด้าน โดยเฉพาะเทคโนโลยีสกายแอคทีฟที่ให้ทั้งความแรงและประหยัดน้ำมันสูงสุดในตลาด มาพร้อมกับรูปลักษณ์การออกแบบใหม่ทั้งภายนอกและภายในให้ความหรูหราสง่างาม ภายใต้ KODO design เจนเนอเรชั่นใหม่ ซึ่งเน้นความเรียบง่ายแต่งดงาม ภายใต้คอนเซ็ปต์ “Less is More” มีให้เลือกทั้งเครื่องยนต์คลีนดีเซล 1.5 ลิตร และเครื่องยนต์เบนซิน 1.3 ลิตร ทั้งแบบซีดาน 4 ประตู และแฮตช์แบค 5 ประตู ตอบโจทย์ไลฟ์สไตล์ของลูกค้าตามคอนเซ็ปต์ “ไม่หยุด...แค่ความธรรมดา วางราคาจำหน่ายเริ่มต้นเพียง 546,000 บาท</b>
      </p>
      <figure>
        <img src="https://mpics.mgronline.com/pics/Images/562000011866102.JPEG"/>
      </figure>
      <p>
        <b>นายชาญชัย ตระการอุดมสุข ประธานบริหาร มาสด้า เซลส์ ประเทศไทย เปิดตัวแนะนำรถยนต์นั่งซิตี้ คาร์ ที่มีสมรรถนะสูงสุดและประหยัดน้ำมันดีที่สุดในตลาด มาสด้า 2 ใหม่ ตอบโจทย์ไลฟสไตล์ที่โดดเด่นไม่ซ้ำใคร เพื่อมอบประสบการณ์ที่มากกว่าคำว่าธรรมดา ตามคอนเซ็ปต์ “ไม่หยุด…แค่ความธรรมดา” เพราะความธรรมดาใครๆ ก็เป็นได้ แต่สำหรับลูกค้ามาสด้า 2 คุณคือคนพิเศษ<br/><br/></b>
        <b>
          <br/>
        </b>
        <b>มาสด้า 2 ถือเป็นโมเดลที่ประสบความสำเร็จอย่างสูงสำหรับมาสด้า นับตั้งแต่โฉมแรกที่ทำตลาดเมื่อเดือนพฤศจิกายน 2552 มียอดขายสะสมมากกว่า 120,000 คัน ต่อเนื่องสู่เจนเนอเรชั่นที่ 2 ที่มาพร้อมเทคโนโลยีสกายแอคทีฟที่เริ่มจำหน่ายเมื่อเดือนมกราคม 2558 ประสบความสำเร็จอย่างที่ไม่เคยปรากฏมาก่อนในประวัติศาสตร์ ส่งผลให้มาสด้าก้าวขึ้นครองอันดับหนึ่งในตลาดรถยนต์นั่งขนาดเล็กที่รวมทั้งอีโค คาร์ และซิตี้ คาร์ ด้วยยอดขายสะสมสูงกว่า 160,000 คัน และในวันนี้มาสด้ากำลังจะสร้างมาตรฐานใหม่ให้กับตลาดรถยนต์นั่งขนาดเล็กด้วยการเปิดตัวแนะนำ มาสด้า 2 ใหม่ ที่ให้สมรรถนะการขับขี่ที่ดีที่สุด และประหยัดน้ำมันสูงที่สุดในตลาด</b>
      </p>
      <figure>
        <img src="https://mpics.mgronline.com/pics/Images/562000011866103.JPEG"/>
      </figure>
      <p>
        <b>การออกแบบ มาสด้า 2 ใหม่ ภายใต้แนวคิด KODO design เจนเนอเรชั่นใหม่ที่มุ่งเน้นความเรียบง่ายแต่งดงามด้วยคอนเซ็ปต์ “Less is More” ทั้งดีไซน์ภายนอก ไปจนถึงภายในห้องโดยสาร ตอบโจทย์ไลฟ์สไตล์ที่โดดเด่น ไม่ซ้ำใคร ไม่ว่าจะเป็นดีไซน์ภายนอกที่ได้รับการออกแบบใหม่ตั้งแต่กันชนหน้าและหลัง กระจังหน้า ไฟหน้าและไฟท้าย ล้ออัลลอยดีไซน์ใหม่ขนาด 16 นิ้ว</b>
      </p>
      <figure>
        <img src="https://mpics.mgronline.com/pics/Images/562000011866104.JPEG"/>
      </figure>
      <p>
        <b>ภายในห้องโดยสารที่ได้รับการยกระดับความหรูหรา พรีเมียม ด้วยการคัดสรรวัสดุคุณภาพสูง อาทิ แผงคอนโซนหน้า แผงประตูด้านข้าง และเบาะดีไซน์ใหม่ที่ได้รับการพัฒนาบนพื้นฐานของ SKYACTIV-Vehicle Architecture อีกทั้งยังมีระบบควบคุมขับขี่อัจฉริยะขั้นสูงหรือ G-Vectoring Control Plus (GVC Plus) ออกแบบฟังก์ชั่นและตำแหน่งการจัดวางอุปกรณ์ต่างๆ ภายในห้องโดยสาร ตามคอนเซ็ปต์ HMI (Human-Machine Interface) ช่วยให้ผู้ขับขี่ไม่ต้องละสายตามจากถนน อาทิ Active Driving Display จอสกรีนใสแสดงข้อมูลการขับขี่ในระดับสายตาของผู้ขับขี่, Sports Paddle Shift ระบบควบคุมการเปลี่ยนเกียร์ที่พวงมาลัย และ Cruise Control ระบบควบคุมความเร็วคงที่ เพิ่มความสะดวกสบายให้กับผู้ขับขี่ การติดต่อสื่อสารไร้ขีดจำกัดด้วยระบบ Mazda Connect ที่รองรับ Apple CarPlay โดยแสดงข้อมูลผ่านหน้าจอสี Center Display แบบสัมผัสขนาด 7 นิ้ว ที่ควบคุมด้วย Center Commander ปุ่มควบคุมอัจฉริยะซึ่งถูกจัดวางในตำแหน่งที่สะดวกต่อการใช้งาน</b>
      </p>
      <figure>
        <img src="https://mpics.mgronline.com/pics/Images/562000011866106.JPEG"/>
      </figure>
      <p>
        <b>ขุมพลัง มาสด้า 2 ใหม่ มีให้เลือก 2 เครื่องยนต์ คือ สกายแอคทีฟคลีนดีเซล (SKYACTIV-D) 1.5 ลิตร ให้แรงม้าสูงสุด 105 แรงม้า แรงบิดสูงถึง 250 นิวตัน-เมตร มาพร้อมเทอร์โบแปรผันอินเตอร์คูลเลอร์ ให้การตอบสนองที่ดีเยี่ยม ประหยัดน้ำมันถึง 26.3 กม./ลิตร* และเครื่องยนต์สกายแอคทีฟเบนซิน (SKYACTIV-G) 1.3 ลิตร ให้แรงม้าสูงสุด 93 แรงม้า และแรงบิดสูงถึง 123 นิวตัน-เมตร ประหยัดน้ำมันถึง 23.3 กม./ลิตร* ซึ่งทั้ง 2 เครื่องยนต์ล้วนเป็นมิตรต่อสิ่งแวดล้อมและได้รับมาตรฐานไอเสียยูโรระดับ 5 * ผลการทดสอบตามมาตรฐานยุโรป UN R101 Combine Mode เทคโนโลยีความปลอดภัย i-ACTIVSENSE ใน New Mazda2 ช่วยเพิ่มความอุ่นใจตลอดการเดินทาง ด้วยการส่งสัญญาณเตือนเมื่อพบความเสี่ยงที่จะเกิดอุบัติเหตุรอบคัน อาทิ ระบบเตือนเมื่อมีรถในจุดอับสายตาขณะขณะเปลี่ยนเลน (Advanced Blind Spot Monitoring), ระบบเตือนเมื่อมีรถในจุดอับสายตาขณะถอยหลังหรือ RCTA (Rear Cross Traffic Alert), ระบบแสดงภาพ 360 องศา รอบทิศทาง พร้อมระบบเซ็นเซอร์กะระยะด้านหน้า เป็นต้น</b>
      </p>
      <figure>
        <img src="https://mpics.mgronline.com/pics/Images/562000011866105.JPEG"/>
      </figure>
      <p>
        <b>มาสด้า 2 ใหม่ มีรูปแบบตัวถังให้เลือกทั้งซีดาน 4 ประตู และแบบแฮตช์แบค 5 ประตู และมีให้เลือกทั้งหมด 8 สี ประกอบด้วย สีแดง โซล เรด คริสตัล (Soul Red Crystal), สีเทา แมชชีน เกรย์ (Machine Gray), สีขาว สโนว์เฟลก ไวท์ เพิร์ล (Snowflake White Pearl), สีน้ำตาล ไททาเนียม แฟลช (Titanium Flash), สีดำ เจ็ท แบล็ก (Jet Black) และ 3 สีใหม่ ประกอบด้วย สีขาว เซรามิก เมทัลลิค (Ceramic Metallic), สีเงิน โซนิค ซิลเวอร์ (Sonic Silver) และสีเทา โพลีเมทัล เกรย์ (Polymetal Gray) ที่มีเฉพาะรุ่นแฮตช์แบค 5 ประตู</b>
      </p>
      <figure>
        <img src="https://mpics.mgronline.com/pics/Images/562000011866108.JPEG"/>
      </figure>
      <p>
        <b>ราคาจำหน่าย มาสด้า 2 ใหม่ เครื่องยนต์สกายแอคทีฟเบนซิน 1.3 ลิตร ทั้งแบบซีดาน 4 ประตู และแบบแฮตช์แบค 5 ประตู<br/><br/></b>
        <b>
          <br/>
        </b>
        <b>New Mazda2 รุ่น 1.3 Eราคาจำหน่าย546,000 บาท<br/>New Mazda2 รุ่น 1.3 Cราคาจำหน่าย602,000 บาท<br/>New Mazda2 รุ่น 1.3 S ราคาจำหน่าย627,000 บาท<br/>New Mazda2 รุ่น 1.3 S LEATHERราคาจำหน่าย648,000 บาท<br/>New Mazda2 รุ่น 1.3 SPราคาจำหน่าย690,000 บาท<br/><br/></b>
        <b>
          <br/>
        </b>
        <b>ราคาจำหน่าย มาสด้า 2 ใหม่ เครื่องยนต์สกายแอคทีฟคลีนดีเซล 1.5 ลิตร ทั้งแบบซีดาน 4 ประตู และแบบแฮตช์แบค 5 ประตู<br/><br/></b>
        <b>
          <br/>
        </b>
        <b>New Mazda2 รุ่น XDราคาจำหน่าย782,000 บาท<br/>New Mazda2 รุ่น XDLราคาจำหน่าย799,000 บาท</b>
      </p>
      <figure>
        <img src="https://mpics.mgronline.com/pics/Images/562000011866109.JPEG"/>
      </figure>
      <p>
        <b>ภายในงาน มอเตอร์ เอ็กซ์โป 2019 มาสด้ามอบแคมเปญพิเศษส่งท้ายปี Mazda Festive Moment กับอัตราดอกเบี้ยต่ำสุด 0% นานสูงสุด 6 ปี ฟรีประกันภัยชั้นหนึ่ง Mazda Premium Insurance นาน 1 ปี ทุกรุ่น และโปรแกรมขยายการรับประกันคุณภาพ Mazda Added Protection สูงสุด 5 ปี สำหรับ มาสด้า 2 ใหม่ ดอกเบี้ย 1.99% และฟรีประกันภัยชั้นหนึ่ง มาสด้าPremium Insurance นาน 1 ปี</b>
      </p>
      <figure>
        <img src="https://mpics.mgronline.com/pics/Images/562000011866110.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/motoring/photo-gallery/9620000114719"/>
      </related>
    </article>
  </body>
</html>