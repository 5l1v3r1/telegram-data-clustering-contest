<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/presskonferenciya"/>
    <meta property="og:site_name" content="Кременчугская газета"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="Шкільне харчування у Кременчуці перевірятимуть не з кабінету віце-мерки Усанової - депутатка Сідерка повертає ревізії"/>
    <meta property="og:description" content="  Сьогодні депутатка Кременчуцької міської ради провела прес-конференцію для міських ЗМІ, під час якої розповіла, якою була реакція міської влади на її запит, що озвучила на попердній сесії."/>
  </head>
  <body>
    <article>
      <h1>Шкільне харчування у Кременчуці перевірятимуть не з кабінету віце-мерки Усанової - депутатка Сідерка повертає ревізії</h1>
      <address>
        <time datetime="2019-11-29T12:15:00+00:00">29 Nov 2019, 12:15</time>
      </address>
      <p> </p>
      <p>Сьогодні депутатка Кременчуцької міської ради провела прес-конференцію для міських ЗМІ, під час якої розповіла, якою була реакція міської влади на її запит, що озвучила на попердній сесії.</p>
      <p>Тоді депутатка вимагала: переглянути меню харчування для школярів, переглянути зарплату кухарів навчальних закладів у бік збільшення, а також переглянути вартість сніданків для учнів, на які виділяють гроші з міського бюджету. </p>
      <p>Зараз ця сума складає 11 грн 40 коп, а на переконання Т. Сідерки, вона має бути щонайменше 22 грн, аби діти отримували адекватне харчування. </p>
      <p>Та реакція міської влади була дивною. Депутатці Т. Сідерці надіслали відповідь із міського департаменту освіти. У ній повідомили, що створили робочу групу із вивчення питання харчування, куди включили і її. Проте, на жодне засідання її не покликали.</p>
      <p>Вже із сюжету провладної комунальної телерадіокомпанії вона дізналась, що таке засідання було: у кабінеті профільної віце-мерки Ольги Усанової. Засідали, щось вирішували, але без Т. Сідерки.</p>
      <p>Варто відзначити, що, окрім кишенькових журналістів, інших не запрошували.</p>
      <p>Тож Тетяна Сідерка повідомила, що продовжить свої ревізії щодо організації шкільного харчування. </p>
      <p>Зараз хоче дізнатися в департаменті освіти про проблемні школи і почати з них.</p>
      <p>Її цікавлять питання: чи впроваджують нове меню, щоб страви були смачнішими; гігієна і санітарія; сертифікація продуктів.</p>
      <blockquote>«<i>Якщо у батьків є скарги на неналежну якість харчування, то нехай звертаються разом. Ми підемо разом в навчальний заклад. У мене одна мета, вивести шкільне харчування на належний рівень</i>»<i>, </i>- її слова.</blockquote>
      <p>Нагадаємо, <b><a href="https://kg.ua/news/usanova-3">Віце-мер Усанова безбожно бреше, а якість харчування влада тепер перевіряє, сидячи в своїх же кабінетах, а не в школах, як робила депутат Сідерка</a></b></p>
      <p>Нагадаємо, <b><a href="https://kg.ua/news/u-kremenchuci-stvoryuyut-robochu-grupu-iz-rozrobki-novogo-menyu-dlya-shkil-i-ditsadkiv">У Кременчуці створюють робочу групу із розробки нового меню для шкіл і дитсадків</a>. </b></p>
      <p>
        <b><a href="https://kg.ua/news/zbilshiti-finansuvannya-bezkoshtovnih-snidankiv-ta-zarplat-kuhariv-u-shkolah-proponuyut">Збільшити фінансування безкоштовних сніданків та зарплат кухарів у школах – пропонують кременчуцькі депутати</a>.</b>
      </p>
      <p>Нагадаємо, велике судилище депутата-ревізора Сідерки і журналістів: <b><a href="https://kg.ua/news/bolshoe-sudilishche-deputata-revizora-siderko-i-zhurnalistov-pedagogam-i-povaram-ne-nravitsya">педагогам і кухарям не подобається, коли пхають ніс в їх кухню.</a></b></p>
      <p>
        <a href="https://kg.ua/news/tayna-za-semyu-zamkami-zhurnalistam-zapretili-uznat-chem-pitayutsya-deti-kremenchuzhan">
          <b>Таємниця за сімома замками: журналістам заборонили дізнаватися, чим харчуються діти кременчужан.</b>
        </a>
      </p>
      <p>
        <a href="https://kg.ua/news/nagetsi-kotleta-abo-zapecheniy-hek-menyu-u-shkolah-kremenchuka-mozhna-uriznomanitniti">
          <b>Нагетси, котлета або запечений хек – меню у школах Кременчука можна урізноманітнити</b>
        </a>
        <b>.</b>
      </p>
      <p> </p>
      <p> </p>
      <p>Світлана Павленко</p>
    </article>
  </body>
</html>