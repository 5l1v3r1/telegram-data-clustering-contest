<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_opzz-i-mazhoritarnik-acenko-pokazali-nardepiv-yaki-progulyuyut-golosuvannya/940586"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="&quot;ОПЗЖ&quot; і мажоритарник Яценко: показали нардепів, які прогулюють голосування"/>
    <meta property="og:description" content="9 депутатів пропустили 90% голосувань Верховної Ради за три місяці її роботи. Статистику опублікував Комітет виборців України. За цей час відбулося 1158 голосувань. В середньому один нардеп взяв участь в 69% із них. Однак, попри те, що загальні показники участі в голосуваннях є ..."/>
  </head>
  <body>
    <article>
      <h1>"ОПЗЖ" і мажоритарник Яценко: показали нардепів, які прогулюють голосування</h1>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940586_w_300.jpg?v=0"/>
        <figcaption>Соратник кума Путіна Рабінович є "рекордсменом" із пропуску голосувань.</figcaption>
      </figure>
      <p>9 депутатів пропустили 90% голосувань Верховної Ради за три місяці її роботи. Статистику опублікував Комітет виборців України.</p>
      <p>За цей час відбулося 1158 голосувань. В середньому один нардеп взяв участь в 69% із них.</p>
      <p>Однак, попри те, що загальні показники участі в голосуваннях є досить високими, залишається проблемою неучасть значної кількості депутатів.</p>
      <p>Так, за три місяці роботи 96 нардепів взяли участь у менше, ніж 50% голосувань.</p>
      <p>Із них дев'ять пропустили 90% голосувань. Це:</p>
      <p>1. <b>Вадим Рабінович</b>, ОПЗЖ, найнижчий показник серед 423 депутатів, взяв участь в 6% голосувань;</p>
      <p>2. <b>Юлія Льовочкіна</b>, ОПЗЖ, 6%;</p>
      <p>3. <b>Ігор Абрамович</b>, ОПЗЖ, 7%;</p>
      <p>4. <b>Юрій Солод</b>, ОПЗЖ, 7%;</p>
      <p>5. <b>Андрій Деркач</b>, позафракційний, 7%;</p>
      <p>6. <b>Вадим Столар</b>, ОПЗЖ, 8%;</p>
      <p>7. <b>Олександр Фельдман</b>, ОПЗЖ, 8%;</p>
      <p>8. <b>Антон Яценко</b>, "За майбутнє", 9%;</p>
      <p>9.<b> Юрій Бойко</b>, ОПЗЖ, 10%.</p>
      <p>"Керівництво Верховної Ради намагається боротися із проблемою неучасті в голосуваннях шляхом запровадження фінансових штрафів.</p>
      <p>Однак не варто очікувати, що це принципово вирішить проблему. Для 80-90% депутатів, які систематично ігнорують голосування, ніяких змін не відбудеться. Особливо, коли мова йде про <b>депутатів-мультимільйонерів</b>", - каже голова КВУ <b>Олексій Кошель</b>.</p>
      <p>З іншого боку, є низка нардепів, які взяли участь майже в 100% голосувань. Так, 18 взяли участь в 98-99% голосувань парламенту. Рекордсменом є <b>Володимир Ватрас</b> зі "Слуги народу", який голосував у 99,6% випадків.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sob-ne-konfiskuvali-dubnevich-perepisav-majno-na-sina/940571"/>
      </related>
      <blockquote>У Верховній Раді 9-го скликання працюють 423 народні депутати. 252 - представники фракції "Слуга народу", 44 - "Опозиційної платформи - За життя", 26 - "Європейської солідарності", 24 - "Батьківщини", 20 - "Голосу", 23 - групи "За майбутнє". Свою роботу <a href="https://gazeta.ua/articles/politics-newspaper/_verhovna-rada-v-pershij-den-pracyuvala-13-godin/925265">почали 29 серпня</a>.</blockquote>
    </article>
  </body>
</html>