<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/152427/"/>
    <meta property="og:site_name" content="AgroNews"/>
    <meta property="article:published_time" content="2019-11-29T12:51:00+00:00"/>
    <meta property="og:title" content="Агрополітичний форум відкриє цикл заходів з актуальних аграрних і земельних питань – Слободяник"/>
    <meta property="og:description" content="У Києві стартував новий проєкт — Агрополітичний форум, організований Агро-Продовольчою Радою та Всеукраїнською Асоціацією сільських та селищних рад спільно з асоціацією «Укрсадвинпром». Це експертний майданчик для обговорення найактуальніших питань сфери АПК. Перший захід був присвячений..."/>
  </head>
  <body>
    <article>
      <h1>Агрополітичний форум відкриє цикл заходів з актуальних аграрних і земельних питань – Слободяник</h1>
      <address><time datetime="2019-11-29T12:51:00+00:00">29 Nov 2019, 12:51</time> by <a rel="author">agronews.uaode/author</a></address>
      <p>
        <b>У Києві стартував новий проєкт — Агрополітичний форум, організований <a href="https://www.facebook.com/Agro.Food.Council/?__tn__=K-R&amp;eid=ARAFeSSUZFWMUZklxSEsaLKrbwNqECLQSNOhi6mQTsSL_n9Bbt9zkNZkrKeYW6wCsqYU4KgDnPMSkvds&amp;fref=mentions&amp;__xts__[0]=68.ARBlwPpBp5MPKcjpfnejuNyteHVdDaO_v14W3l0ud9gHnLcRwEe1IEZfWNE2H10s6qefadE8GN2sJg1u7nKrusNC5cuvQlcKZj0ytnAVm2f9osxMSNwd5nOH69O350c8cpvu40LW47aR7WbVLD5ne3aeANEYcf-2dkdPqoeKkdfgEXjrNF7b3CUcVYIMYsJOyXv1KRqzHM9bxAVP">Агро-Продовольчою Радою</a> та Всеукраїнською Асоціацією сільських та селищних рад спільно з асоціацією «Укрсадвинпром».</b>
      </p>
      <p>Це експертний майданчик для обговорення найактуальніших питань сфери АПК. Перший захід був присвячений земельній реформі і децентралізації та зібрав фермерів, голів територіальних громад і науковців.</p>
      <p>В порядку денному — актуальні питання земельної реформи та фінансове забезпечення механізму підтримки купівлі продажу землі українським агровиробникам, а також технічні аспекти підготовки обігу землі, враховуючи важливі запобіжники в механізмі купівлі продажу.</p>
      <p>«Ми розпочинаємо цикл зустрічей, які будуть проходити на регулярній основі. Ключова тема сьогодні — земля. Оскільки останнім часом вона набула дуже політизованого характеру, маємо макимально фахово, конструктивно та у спокійному режимі почути та обговорити земельне питання, зокрема, правки, які вносяться у відповідний законопроєкт до другого читання», — наголосив голова Агро-Продовольчої Ради <a href="https://www.facebook.com/100000371140562/posts/2743477149007963?d=n&amp;sfns=mo">Іван Слободяник.</a></p>
      <p>Офіційну позицію влади щодо впровадження ринку землі та його нормативного забезпечення презентували Уповноважений президента із земельних питань Роман Лещенко, Голова Комітету ВРУ з питань аграрної та земельної політики Микола Сольський, заступник міністра розвитку економіки, торгівлі та сільського господарства Тарас Висоцький.</p>
    </article>
  </body>
</html>