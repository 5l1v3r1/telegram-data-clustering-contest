<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816667"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T12:55:00+00:00"/>
    <meta property="og:title" content="Спартак (Пл) притеснени от рефера за мача с Нефтохимик"/>
    <meta property="og:description" content="Всички в Спартак (Плевен) са крайно недоволни, че Рюстем Карагарен ще ръководи утрешния им мач от 17-ия кръг на Втора лига в Ловеч с Нефтохимик. ..."/>
  </head>
  <body>
    <article>
      <h1>Спартак (Пл) притеснени от рефера за мача с Нефтохимик</h1>
      <address><time datetime="2019-11-29T12:55:00+00:00">29 Nov 2019, 12:55</time> by <a rel="author">SPORTAL.BG</a></address>
      <p>Всички в <a href="https://www.sportal.bg/statistics_team_news.php?champ=26&amp;team=355">Спартак (Плевен)</a> са крайно недоволни, че Рюстем Карагарен ще ръководи утрешния им мач от 17-ия кръг на Втора лига в Ловеч с <a href="https://www.sportal.bg/statistics_team_news.php?champ=26&amp;team=402">Нефтохимик</a>. Плевенчани не желаят да чуят за Карагерен, защото смятат, че асеновградчанинът е приближен на съперника им и феърплеят в двубоя ще бъде поставен под въпрос. <br/><br/>Това е второ открито негодувание на Спартак срещу реферите. Преди двадесетина дни от клуба реагираха остро срещу Ивелин Занев от Русе, който ръководи мача им от 15-ия кръг, завършил 1:0 за <a href="https://www.sportal.bg/statistics_team_news.php?champ=26&amp;team=74">Черноморец (Балчик)</a>. "Нямаме пари, нямаме лоби и сме лесна плячка", заяви тогава помощник треньорът на плевенчани Петър Ванков.</p>
    </article>
  </body>
</html>