<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23522443-boris-johnson-nu-spun-cati-copii.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T12:44:00+00:00"/>
    <meta property="og:title" content="Boris Johnson: Nu o să vă spun câți copii am"/>
    <meta property="og:description" content="Premierul britanic Boris Johnson a declarat vineri că nu vrea să spună câți copii are pentru că nu vrea să-i aducă în lumina reflectoarelor înainte de alegerile de pe 12 decembrie,"/>
  </head>
  <body>
    <article>
      <h1>Boris Johnson: Nu o să vă spun câți copii am</h1>
      <address><time datetime="2019-11-29T12:44:00+00:00">29 Nov 2019, 12:44</time> by <a rel="author">G.S.</a></address>
      <p><b>Premierul britanic Boris Johnson a declarat vineri că nu vrea să spună câți copii are pentru că nu vrea să-i aducă în lumina reflectoarelor înainte de alegerile de pe 12 decembrie, transmite Reuters. <br/></b><br/>”Îmi iubesc copiii foarte mult, dar ei nu candidează la aceste alegeri, prin urmare nu am să dau nicio astfel de declarație”, a spus Johnson, a cărui viață amoroasă agitată a atras atenția tabloidelor în trecut. <br/><br/>”Nu am să-i pun în atenția publică la aceste alegeri”, a adăugat el.<br/><br/>Când a fost întrebat dacă o să aibă și alți copii, Johnson, în vârstă de 55 de ani, ce trăiește în Downing Street împreună cu partenera sa Carrie Symonds după ce s-a despărțit de soție anul trecut, a răspuns: ”Nu am să discut despre asta”.<br/><br/>Potrivit tabloidelor britanice, pe lângă cei patru copii pe care îi are cu fosta soție Marina Wheeler, el mai are și o fată din relația cu Helen Macintyre, consultantă în domeniul artelor.</p>
    </article>
  </body>
</html>