<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/samsung-galaxy-s8e-androidden-kotu-haber-258378h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T12:29:00+00:00"/>
    <meta property="og:title" content="Samsung, Galaxy S8'e Android'den kötü haber"/>
    <meta property="og:description" content="Samsung, bazı telefonları için Android 10 güncellemesini geçtiğimiz günlerde yayınlamaya başladı. Ancak ortaya çıkan son bilgilere göre Samsung, Galaxy S8'nin Android 10 güncellemesi almayacağını kesinleştirdi."/>
  </head>
  <body>
    <article>
      <h1>Samsung, Galaxy S8'e Android'den kötü haber</h1>
      <address><time datetime="2019-11-29T12:29:00+00:00">29 Nov 2019, 12:29</time> by <a rel="author">Yeni Çağ Gazetesi</a></address>
      <p>
        <b>Samsung, bazı telefonları için Android 10 güncellemesini geçtiğimiz günlerde yayınlamaya başladı. Ancak ortaya çıkan son bilgilere göre Samsung, Galaxy S8'nin Android 10 güncellemesi almayacağını kesinleştirdi.</b>
      </p>
      <p>Samsung, geçtiğimiz günlerde Galaxy S10 için Android 10 güncellemesini yayınladı. S10 için yayınlanan Android 10 güncellemesinin ardından Aralık ayında ve 2020’nin başında diğer Samsung akıllı telefonların bazıları da Android 10 güncellemesi alacaklar.</p>
      <p>Samsung, Android 10 güncellemelerine başladığından beri Galaxy S8’in Android 10 güncellemesi alıp almayacağı soru işareti olarak duruyordu. Geçtiğimiz günlerde ortaya çıkan Galaxy S8’in de Android 10 güncellemesi alacağı haberlerine karşılık olarak Samsung, S8’lerin One UI 2.0 yükseltme programında olmayacağını doğruladı.</p>
      <p>Galaxy S8’lerin Android 10 güncellemesi almayacağı haberi, S8 sahibi insanlarda da hayal kırıklığına neden oldu. Samsung, güncellemeyi yayınlamayarak S8 sahiplerinin Android 10 güncellemesi alabilecek telefonlara yönelmesini istiyor. </p>
      <p>Android güncellemeleri ile ilgili olarak Samsung’un genel bir politikası var. Güney Kore merkezli akıllı telefon üreticisi, akıllı telefonlarının iki defa ana Android sürümü güncellemesi almasına izin veriyor. İki ana sürüm güncellemesinin ardından telefonlar yeni Android sürümüne sahip olamıyorlar.</p>
      <p>Samsung, Aralık ayında ve 2020’nin başında Galaxy S9, Note9 ve daha üstü cihazları için Android 10 güncellemesini yayınlayacak. Şirket, Galaxy A ve Galaxy M gibi bazı modeller için de Android 10 güncellemesi yayınlayacak. </p>
      <related>
        <a href="https://www.yenicaggazetesi.com.tr/whatsappta-yeni-donem-artik-bekletebileceksiniz-258236h.htm"/>
        <a href="https://www.yenicaggazetesi.com.tr/whatsapptan-iphonelar-icin-yeni-guncelleme-257979h.htm"/>
        <a href="https://www.yenicaggazetesi.com.tr/samsung-ve-huawei-koltugunu-korudu-256509h.htm"/>
        <a href="https://www.yenicaggazetesi.com.tr/en-cok-akilli-telefon-satan-firmalar-belli-oldu-bakin-kac-adet-satilmis-255875h.htm"/>
      </related>
    </article>
  </body>
</html>