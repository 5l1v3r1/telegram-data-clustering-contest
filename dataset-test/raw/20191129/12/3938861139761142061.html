<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_rozpovili-za-scho-bajdena-vzyali-v-ukrayinsku-burismu/940585"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="Розповіли, за що Байдена взяли в українську &quot;Бурісму&quot;"/>
    <meta property="og:description" content="Сина екс-віце-президента США Джо Байдена Гантера Байдена взяли до наглядової ради приватної української газовидобувної компанії &quot;Бурісма&quot; за його прізвище. Про це в інтерв'ю Associated Press заявив екс-президент Польщі Олександр Кваснєвський, який сам входить до ради. &quot;Я розумію, що ..."/>
  </head>
  <body>
    <article>
      <h1>Розповіли, за що Байдена взяли в українську "Бурісму"</h1>
      <address><time datetime="2019-11-29T12:19:00+00:00">29 Nov 2019, 12:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940585_w_300.jpg?v=0"/>
        <figcaption>"Без імені – ти ніхто. Бути Байденом не погано. Це хороше ім'я", — Кваснєвський. На фото Джо Байден і його син Хантер, Reuters</figcaption>
      </figure>
      <p>Сина екс-віце-президента США <b>Джо Байдена Гантера Байдена</b> взяли до наглядової ради приватної української газовидобувної компанії "Бурісма" за його прізвище.</p>
      <p>Про це в інтерв'ю <a href="https://apnews.com/37424b8a0a994c1a935c5831643a84e3">Associated Press</a> заявив екс-президент Польщі <b>Олександр Кваснєвський</b>, який сам входить до ради.</p>
      <p>"Я розумію, що якщо хтось просить мене бути частиною якогось проекту, то це не тільки тому, що я такий хороший, але і тому, що я Кваснєвський і колишній президент Польщі.</p>
      <p>І все це взаємопов'язано. Без імені – ти ніхто. Бути Байденом не погано. Це хороше ім'я", — сказав він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_u-ssa-zacikavilisya-seriyeyu-rozmov-poroshenka-ta-bajdena/939382"/>
      </related>
      <p>Байден ніколи не намагався використати батька, який був віце-президентом за часів <b>Барака Обами</b>, каже Кваснєвський. І ніколи не говорив про свого батька.</p>
      <p>У наглядовій раді Байден представив "американську перспективу" компанії, яка включала корпоративне управління, ринки капіталу, обладнання для газового буріння.</p>
      <blockquote>Гантер Байден 2013-го увійшов до ради директорів компанії "Бурісма", яка належить екс-міністру екології Миколі Злочевському.<br/>Генеральна прокуратура у 2014-2015-х відкрила 2 провадження щодо діяльності Міністерства екології та природних ресурсів. Ідеться про видачу спеціальних дозволів на користування надрами та закупівлю коштом держбюджету послуг із дистанційного зондування землі.<br/>Генпрокурор 2015-2016-х Віктор Шокін зупинив розслідування щодо газовидобувної компанії "Бурісма". Як <a href="https://gazeta.ua/articles/politics/_sokin-poyasniv-zupinku-rozsliduvannya-proti-kompaniyi-de-pracyuvav-sin-bajdena/931071">повідомив</a> він особистому адвокату Дольда Трампа, Рудольфу Джуліані, зробив це через тиск із боку Штатів. Зокрема, він нібито намагався продовжити розслідування, але посол США в Україні 2013-2016-х Джеффрі Паєтт (який працював під час президентства Барака Обами та віце-президентства Джо Байдена) сказав, що розслідування треба провести в "білих рукавичках". Що, за словами Шокіна, означало "нічого не треба робити".<br/>25 липня президент США Дональд Трамп говорив телефоном із президентом України Володимиром Зеленським. Після розмови американський розвідник поскаржився, що Трамп схиляв президента України Володимира Зеленського розпочати розслідування проти політичного опонента — колишнього віце-президента Джо Байдена.<br/>26 вересня Білий дім <a href="https://gazeta.ua/articles/politics/_bilij-dim-oprilyudniv-rozmovu-trampa-ta-zelenskogo-scho-v-nij/929773">оприлюднив</a> текст телефонної розмови від 25 липня між президентом США Дональдом Трампом і президентом України Володимиром Зеленським.<br/>Оприлюднення стенограми призвело до того, що Палата представників США розпочала розслідування. Тим самим запустила формальну процедуру <a href="https://gazeta.ua/articles/world-life/_pochinayemo-rozsliduvannya-zapustili-proceduru-impichmentu-trampa/929641">імпічменту Трампа</a>.</blockquote>
    </article>
  </body>
</html>