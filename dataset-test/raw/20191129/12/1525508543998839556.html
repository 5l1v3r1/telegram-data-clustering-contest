<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783928/%DA%AF%D8%B1%D8%AF%D9%87%D9%85%D8%A7%DB%8C%DB%8C-%D9%81%D9%86%D8%A7%D9%88%D8%B1%D8%A7%D9%86%D9%87-%D8%A2%D8%A8-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:50:55+00:00"/>
    <meta property="og:title" content="گردهمایی فناورانه «آب» برگزار می شود"/>
    <meta property="og:description" content="گردهمایی فناورانه سازمان‌ها، صنایع، شرکت‌های دانش‌بنیان و استارت‌آپ‌ها در حوزه آب، خشکسالی، فرسایش و محیط زیست به مدت ۲ روز در تهران برگزار می شود."/>
  </head>
  <body>
    <article>
      <h1>گردهمایی فناورانه «آب» برگزار می شود</h1>
      <address><time datetime="2019-11-29T12:50:55+00:00">29 Nov 2019, 12:50</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرنگار مهر</a>، ستاد توسعه فناوری­های آب، خشکسالی، فرسایش و محیط­ زیست معاونت علمی و فناوری ریاست جمهوری در راستای رسالت خود در حوزه سیاستگذاری، تسهیل‌گری و توسعه کسب‌وکار شرکت‌های دانش‌بنیان و نیز توسعه فناوری در راستای حل چالش‌ها و گلوگاه‌های صنعت با استفاده از ظرفیت مراکز علمی و پژوهشی کشور، نخبگان و فناوران، این گردهمایی را برگزار می کند.</p>
      <p>این رویداد با همکاری صندوق نوآوری و شکوفایی قصد دارد تا بازیگران اکوسیستم فناوری در حوزه آب، خشکسالی، فرسایش و محیط‌زیست را گردهم آورده و در قالب یک گردهمایی فناورانه، شرکت‌های دانش‌بنیان و استارت‌آپ‌ها بتوانند از دستاوردها و توانمندی‌های خود رونمایی کرده و سازمان‌ها و صنایع، نیازهای خود را عرضه کنند تا با شبکه‌سازی هدفمند، موانع و چالش‌ها با تکیه‌بر توانمندی داخلی برطرف شوند.</p>
      <figure>
        <img src="https://media.mehrnews.com/d/2019/11/29/4/3306436.jpg"/>
      </figure>
      <p>این رویداد روزهای ۹ و ۱۰ آذرماه جاری در محل صندوق نوآوری و شکوفایی برگزار می‌شود و وزرای نیرو و صنعت و معاون علمی و فناوری رئیس جمهور از جمله سخنرانان کلیدی آن هستند.</p>
      <p>محورهای این همایش شامل موارد زیر است:</p>
      <p>- ارائه آخرین دستاوردهای فناوری و نوآورانه شرکت‌های دانش‌بنیان</p>
      <p>- امضای قراردادهای تجاری‌سازی محصولات دانش‌بنیان</p>
      <p>- کمک به تقویت توان ساخت داخلی از طریق تبادل اطلاعات فنی میان فناوران، مسئولان و سرمایه‏‌گذاران</p>
      <p>- برپایی نمایشگاه برای ارائه محصولات و خدمات شرکت‌ها و استارت‌آپ‌های برتر در حوزه آب</p>
      <p>- ارزیابی طرح‌ها و محصولات شرکت‌های برگزیده دانش‌بنیان</p>
      <p>- برگزاری نشست‌های B۲B برای توسعه بازار محصولات دانش‌ بنیان در حوزه‌آب</p>
      <p>- دعوت از مدیران ارشد سازمان‌ها و نهادهای دولتی جهت حمایت و بسترسازی تعاملات راهبردی</p>
      <p>- آشنایی فعالان صنایع وابسته با دستاوردهای نوین و فراهم ساختن تعاملات چندجانبه بین سازمانی</p>
      <p>- برگزاری پنل­ها و نشست­‌های تخصصی در حوزه آب</p>
      <p>- آشنایی فناوران با اکوسیستم سخت‌افزاری و نرم‌افزاری</p>
    </article>
  </body>
</html>