<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/realme-indipendenza-oppo/"/>
    <meta property="og:site_name" content="GizChina.it"/>
    <meta property="article:published_time" content="2019-11-29T12:00:38+00:00"/>
    <meta property="og:title" content="Realme è intenzionata a separarsi da OPPO?"/>
    <meta property="og:description" content="La dirigenza di Realme afferma che ci sia l'intenzione a rendersi indipendenti da OPPO, il produttore da cui è nato questo nuovo brand."/>
  </head>
  <body>
    <article>
      <h1>Realme è intenzionata a separarsi da OPPO?</h1>
      <address><time datetime="2019-11-29T12:00:38+00:00">29 Nov 2019, 12:00</time> by <a rel="author">Michele Perrone</a></address>
      <figure>
        <img src="https://gizchina.it/wp-content/uploads/2019/04/realme-oppo-logo-banner-696x392.jpg.pagespeed.ce.r3yISJR1Sa.jpg"/>
      </figure>
      <p>Il successo di <b>Realme </b>è sotto gli occhi di tutti: pur essendo in circolazione solo da maggio 2018, la <a href="https://gizchina.it/2019/10/realme-crescita-spedizioni-xiaomi-redmi/">crescita dell'800% </a>non può che far impensierire i competitors. Nello scorso trimestre sono stati spediti più di 10 milioni di smartphone, specialmente in India, mercato dove il brand sta <a href="https://gizchina.it/2019/10/xiaomi-vivo-realme-vendite-india/">crescendo a vista d'occhio</a>. E visti i risultati raggiunti, l'azienda sta seriamente pensando al momento in cui arriverà la propria <b>indipendenza</b> rispetto ad <b>OPPO</b>. Come ricorderete, infatti, è da OPPO che è nata Realme, con una dinamica molto simile a quanto avvenuto fra <b>Huawei </b>ed<b> Honor</b> e, più recentemente, fra <b>Xiaomi </b>e <b>Redmi</b>.</p>
      <p><i><b>Aggiornamento</b></i>: come indica GizChina.com, Realme ha affermato che le affermazioni che trovate qua sotto sono state malinterpretate, dato che non c'è la volontà di separarsi da OPPO.</p>
      <p><b>LEGGI ANCHE</b>:<br/><a href="https://gizchina.it/2019/11/realme-sblocco-bootloader-libero/">Realme: sblocco del bootloader libero su tutti gli smartphone</a></p>
      <h3>Per Realme l'indipendenza da OPPO è possibile in futuro</h3>
      <p>Lo avrebbe affermato Chung Hsiang-Wei, CCO della divisione taiwanese di Realme, così dicendo: “<i>Il brand prevede di sviluppare il proprio ecosistema in futuro, completo di linee produttive, nel caso il business continuasse a crescere al ritmo attuale</i>“. Ad oggi, infatti, Realme si attesta come il <b>7° produttore globale</b>, sotto a realtà ben più longeve e blasonate come Samsung, Apple e Huawei. A darci un indizio di questa volontà indipendentista ci sarebbe anche l'annuncio relativo a <b>Realme OS</b>, prima smentito e poi <a href="https://gizchina.it/2019/11/realme-os-roadmap-ufficiale/">confermato dall'azienda</a>. Fino ad ora gli smartphone Realme si sono interamente basati sulla ColorOS targata OPPO, ma dal 2020 verrà ufficialmente sostituita dal proprio OS.</p>
      <p>Ciò non significa, però, che Realme ed OPPO vadano a farsi concorrenza, perlomeno non nell'immediato. Come nel caso di Huawei/Honor e Xiaomi/Redmi, l'obiettivo di creare un sub-brand del genere è quello di <b>occupare più fasce di mercato</b>. OPPO si vuole concentrare su prodotti più premium senza compromessi di sorta, mentre Realme punta ad offrire un rapporto qualità/prezzo più aggressivo. Vedremo se continuerà ad essere così anche nel 2020 o se nascerà una vera e propria competizione.</p>
    </article>
  </body>
</html>