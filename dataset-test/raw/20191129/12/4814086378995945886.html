<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/levski/2019-11-29/valeri-bozhinov-dava-saveti-na-vasil-bozhkov-za-levski"/>
    <meta property="og:site_name" content="gol.bg"/>
    <meta property="article:published_time" content="2019-11-29T12:54:35+00:00"/>
    <meta property="og:title" content="Валери Божинов дава съвети на Васил Божков за Левски"/>
    <meta property="og:description" content="&quot;1 милион евро ще са ми малко за Станислав Иванов&quot;"/>
  </head>
  <body>
    <article>
      <h1>Валери Божинов дава съвети на Васил Божков за Левски</h1>
      <h2>"1 милион евро ще са ми малко за Станислав Иванов"</h2>
      <address>
        <time datetime="2019-11-29T12:54:35+00:00">29 Nov 2019, 12:54</time>
      </address>
      <p>Бившият нападател на Левски Валери Божинов посъветва ръководството на клуба да не продава правещия силен сезон Станислав Иванов. Младокът е несменяем титуляр при сините и в изминалите мачове има 7 гола.</p>
      <p>"Станислав няма да се помисли за много добър футболист и да хвръкне в облаците, казвайки си "Аз съм уникален". Напротив - от добро семейство е, скромно момче е. Ще продължи да работи и да иска да надгражда и да се развива. Хубчев няма как да го остави да си вирне носа, а ще го държи на земята", каза Божинов пред Канал 3.</p>
      <p>"Аз ако съм на мястото на Левски, 1 милион евро ще са ми малко за Станислав Иванов. Бих искал 5 милиона евро. Някой ще каже "Ти луд ли си, той какво е направил?". Мога лично да посъветвам Левски и господин Божков, Павел Колев и Ивайло Петков, че 1 милион евро за това момче и неговия потенциал е нищо. Бих дал заплата от 1 милион евро на това момче, а не да му поставя такава трансферна сума".</p>
      <p>"Бих му искал и 10 милиона евро. Минал съм през този път. С него трябва да се работи, да му се говори, да се държи изкъсо. А познавайки господин Божков - човекът е бизнесмен, 1 милион евро за него не са много. От това момче могат да се изкарат без проблем 5-10 милион евро. Ако бъде повикан за баража с Унгария и ни класира на европейско? Не 1 милион, 11 ще струва!", заяви играчът на Ботев Враца.</p>
    </article>
  </body>
</html>