<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191936/seat/descarta/ero/temporal/recuperara/torns/18/al/20/desembre"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T12:21:00+00:00"/>
    <meta property="og:title" content="Seat descarta l'ERO temporal i recuperarà els torns del 18 al 20 de desembre"/>
    <meta property="og:description" content="L'empresa ha pactat amb els sindicats la decisió després de les aturades patides per la manca de subministrament a causa de l'incendi de Faurecia"/>
  </head>
  <body>
    <article>
      <h1>Seat descarta l'ERO temporal i recuperarà els torns del 18 al 20 de desembre</h1>
      <h2>L'empresa ha pactat amb els sindicats la decisió després de les aturades patides per la manca de subministrament a causa de l'incendi de Faurecia</h2>
      <address>
        <time datetime="2019-11-29T12:21:00+00:00">29 Nov 2019, 12:21</time>
      </address>
      <p>Seat ha descartat l'aplicació de l'ERTO a la planta de Martorell, a Barcelona, i ha pactat amb els sindicats recuperar els torns perduts del 18 al 20 de desembre, dies que en principi eren festius. Aquesta mesura ve després de l'aturada que va patir la planta per la manca de subministraments a causa de l'incendi de Faurecia. <br/><br/>Els sindicats han explicat que s'ha arribat a l'acord aquest divendres, després d'una reunió amb la direcció de la companyia. Segons fonts sindicals, l'acord es valorat com a positiu ja que permet recuperar part de les produccions perdudes -unes 6.681 unitats - amb un impacte "pràcticament nul".</p>
      <p>"Els treballadors no assumeixen res i l'empresa té l'oportunitat de recuperar una part perduda a curt termini i assumeix la situació com una aturada tècnica", han afegit els sindicats, que han agraït l'esforç de tota la plantilla de Faurecia, així com les diferents entitats implicades per restablir la producció el més aviat possible.</p>
      <p>L'acord arriba nou dies després de l'incendi de l'empresa proveïdora Faurecia,el qual ha suposat la desconvocatoria de 12 torns a les línies 1 i 15, les L2 i L3, i que equival a la pèrdua de 11.667 cotxes fins al moment. </p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>