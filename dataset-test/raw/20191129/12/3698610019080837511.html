<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/boyoviki-dnr-nazvali-vsyu-teritoriyu-doneckoyi-oblasti-svoyeyu-derzhavoyu-331325_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T12:44:00+00:00"/>
    <meta property="og:title" content="Бойовики &quot;ДНР&quot; назвали всю територію Донецької області &quot;своєю державою&quot;"/>
    <meta property="og:description" content="Ватажки терористів вирішили, що це не суперечить Мінськими угодами."/>
  </head>
  <body>
    <article>
      <h1>Бойовики "ДНР" назвали всю територію Донецької області "своєю державою"</h1>
      <h2>Ватажки терористів вирішили, що це не суперечить Мінськими угодами.</h2>
      <address>
        <time datetime="2019-11-29T12:44:00+00:00">29 Nov 2019, 12:44</time>
      </address>
      <p>"Народна рада" підтримуваного <b><a href="https://dt.ua/POLITICS/zamovchuvannya-pro-krim-na-samiti-stane-podarunkom-dlya-rosiyi-chubarov-331309_.html">Росією</a></b> збройного угруповання "ДНР" ухвалила "закон" "Про державний кордон "ДНР", згідно з яким "межі" території незаконно формування закріплюються в межах усієї Донецької області України, передають російські державні агентства.</p>
      <p>"У цьому законі не забуті люди, що проживають на території, тимчасово підконтрольної Україні. "Кордон" визначено по території Донецької області, яка була на період до 2014 року", - сказав один з ватажків бойовиків.</p>
      <p>Бойовики вирішили, що це "передбачає, що до тих пір поки не врегульовано суперечку між Україною і "ДНР", "кордон" буде проходити по лінії дотику".</p>
      <p>Ватажків бойовиків "ДНР" вирішили, що це не суперечить Мінськими угодами.</p>
      <p>Раніше повідомлялося, що президент Володимир Зеленський <b><a href="https://dt.ua/POLITICS/gricenko-nazvav-pastkoyu-vimogi-rf-do-ukrayini-dlya-zustrichi-normandskoyi-chetvirki-i-dav-poradu-zelenskomu-328446_.html">на "нормандській зустрічі" 9 грудня</a></b> представить <a href="https://dt.ua/POLITICS/u-radi-poznachili-dlya-zelenskogo-chervoni-liniyi-dlya-normandskoyi-zustrichi-331270_.html"><b>позицію, яка базуватиметься на принципах захисту</b></a> суверенітету і територіальної цілісності України, вимоги припинити вогонь і обміну полоненими.</p>
      <p>Як повідомлялося, Київ, Берлін, Париж і Москва підтвердили участь лідерів чотирьох держав на <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">"нормандському" саміті 9 грудня</a></b> в столиці Франції. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>Володимир Зеленський заявляв, що має намір обговорити на переговорах звільнення заручників, відновлення контролю над кордоном, "строки припинення війни" та <b><a href="https://dt.ua/UKRAINE/zelenskiy-pro-normandskiy-samit-neobhidno-obgovoriti-miscevi-vibori-v-ordlo-330185_.html">місцеві вибори в ОРДЛО</a></b>. За словами міністра закордонних справ Вадима Пристайка, Україна <b><a href="https://dt.ua/UKRAINE/ukrayina-chekaye-vid-normandskoyi-zustrichi-istotnogo-progresu-u-vregulyuvanni-konfliktu-pristayko-330214_.html">розраховує на суттєвий прогрес у врегулюванні конфлікту</a></b>.</p>
      <p>Як повідомляло <b>DT.UA</b>, спроби Росії внести до порядку денного зустрічі "нормандської четвірки" стосовно Донбасу питання газового транзиту через Україну — цілком в стилі кремлівських "пакетувань" довоєнного часу. Так як же пов'язані ці, здавалося б, непов'язані речі? Читайте докладніше в статті <b><a href="https://dt.ua/internal/normandska-peregazovka-po-kremlivski-330617_.html">"Нормандське перегазування по-кремлівськи"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>