<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/kultura-eletmod/bulvar/cikk/2019/11/29/nem-talalja-ki-kivel-unnepelte-a-halaadast-jennifer-aniston"/>
    <meta property="og:site_name" content="hirado.hu"/>
    <meta property="article:published_time" content="2019-11-29T12:31:00+00:00"/>
    <meta property="og:title" content="Nem találja ki, kivel ünnepelte a hálaadást Jennifer Aniston"/>
    <meta property="og:description" content="Nem, Brad Pitt ezúttal nem tűnt fel."/>
  </head>
  <body>
    <article>
      <h1>Nem találja ki, kivel ünnepelte a hálaadást Jennifer Aniston</h1>
      <address>
        <time datetime="2019-11-29T12:31:00+00:00">29 Nov 2019, 12:31</time>
      </address>
      <p>
        <b>Nem, Brad Pitt ezúttal nem tűnt fel.</b>
      </p>
      <p>Jennifer Aniston olyan hálaadásnapi vacsorapartit tartott, hogy egy Oscar-gálán sincs sokkal több világhírű sztár. Courteney Cox, Jason Bateman és felesége, Amanda Anka, Jimmy Kimmel és felesége, Molly McNearney, Will Arnett, sőt Jen exférje, Justin Theroux is a vendégek között volt.</p>
      <figure>
        <img src="https://hirado.hu/wp-content/uploads/sites/7/2019/11/Jennifer-Aniston-h%C3%A1laad%C3%A1s.jpg"/>
        <figcaption>Jennifer Aniston a hálaadást exével töltötte (Fotó: Instagram)</figcaption>
      </figure>
      <p>A jó hangulatú estéről több videó is készült, melyek közül többet Justin készített, aki láthatóan a mai napig is szerves része annak a baráti társaságnak, mely Anistonnal való házassága alatt kovácsolódott össze.</p>
      <p>Jen és Justin sosem tagadta, hogy szakításuk ellenére továbbra is baráti a viszonyuk, legutóbb kutyusuk elvesztésekor posztoltak egy közös képet. Az egykori sztárpár egyébként a mai napig is szingli, egyikükre sem talált rá eddig újra a szerelem, de ami késik, az ugye nem múlik…</p>
      <p>Tweet</p>
    </article>
  </body>
</html>