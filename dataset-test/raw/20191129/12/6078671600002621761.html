<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/riton-programa-filma-1619120.html"/>
    <meta property="og:site_name" content="Cross"/>
    <meta property="article:published_time" content="2019-11-29T12:18:00+00:00"/>
    <meta property="og:title" content="В Пловдив започва кино фестивалът &quot;Златен ритон&quot;"/>
    <meta property="og:description" content="/КРОСС/ 24-ят фестивал на българското документално и анимационно кино &quot;Златен ритон&quot; започва днес в LUCKY Дом на киното. Откриването тази вечер от 18 часа ще започне с документален филм в памет на Стефан Данаилов с режисьор Коста Биков. След това е специалната прожекция, посветена на 100-годишнината от подписването на Ньойския договор с филма „Сага за пропилените възможности&quot; на режисьора Ралица Димитрова по сценарий на проф. Иван Илчев."/>
  </head>
  <body>
    <article>
      <h1>В Пловдив започва кино фестивалът "Златен ритон"</h1>
      <address>
        <time datetime="2019-11-29T12:18:00+00:00">29 Nov 2019, 12:18</time>
      </address>
      <p>/КРОСС/ 24-ят фестивал на българското документално и анимационно кино "Златен ритон" започва днес в LUCKY Дом на киното. Откриването тази вечер от 18 часа ще започне с документален филм в памет на Стефан Данаилов с режисьор Коста Биков. След това е специалната прожекция, посветена на 100-годишнината от подписването на Ньойския договор с филма „Сага за пропилените възможности" на режисьора Ралица Димитрова по сценарий на проф. Иван Илчев.</p>
      <p>До 6 декември във фестивалните дни на "Златния ритон" в Пловдив ще бъдат представени 76 нови документални и анимационни филми от последните две години. В конкурсната програма лентите са 56, като документалните са 37, а анимационните - 19.</p>
      <p>Те ще бъдат оценявани от петчленно жури с председател Светослав Стоянов, носител на „Златен ритон" от предишния фестивал. Пловдивският представител в журито на това издание е художникът Ангел Гешев. 20 нови филма, но извън конкурсния раздел, са в програмата „Открити хоризонти". Включена е и програма In memoriam.</p>
      <p>Входът е свободен.</p>
    </article>
  </body>
</html>