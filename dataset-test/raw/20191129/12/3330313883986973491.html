<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905754/-vernieuwd-suriname-werkt-toe-naar-wk-kwalificatie-en-wil-tegen-oranje-oefenen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T12:53:00+00:00"/>
    <meta property="og:title" content="Telegraaf: versterkt Suriname hoopt op oefenwedstrijd tegen Nederlands elftal"/>
    <meta property="og:description" content="Dean Gorré, bondscoach van het Surinaams voetbalelftal, hoopt binnenkort een oefeninterland te kunnen spelen tegen het Nederlands elftal. Er resteren nog twee interlandperiodes dit seizoen en daarin wil Gorré graag tegen Oranje spelen. Suriname heeft op voetbalgebied een enorme impuls gekregen nu Nederlands-Surinaamse voetballers voor de 'Natio' mogen uitkomen. Dat betekent onder meer dat Nigel Hasselbaink, Tjaronn Chery, Kelvin Leerdam, Ryan Donk, Miquel Nelom, Mitchell Donald, Florian Jozefzoon en Diego Biseswar snel international van Suriname kunnen gaan worden. Spelers maken massaal keuze voor Suriname: zeven (!) versterkingen voor Gorré"/>
  </head>
  <body>
    <article>
      <h1>Telegraaf: versterkt Suriname hoopt op oefenwedstrijd tegen Nederlands elftal</h1>
      <address>
        <time datetime="2019-11-29T12:53:00+00:00">29 Nov 2019, 12:53</time>
      </address>
      <p>
        <b>Dean Gorré, bondscoach van het Surinaams voetbalelftal, hoopt binnenkort een oefeninterland te kunnen spelen tegen het Nederlands elftal. Er resteren nog twee interlandperiodes dit seizoen en daarin wil Gorré graag tegen Oranje spelen.</b>
      </p>
      <p>Suriname heeft op voetbalgebied een enorme impuls gekregen nu Nederlands-Surinaamse voetballers voor de 'Natio' mogen uitkomen. Dat betekent onder meer dat Nigel Hasselbaink, Tjaronn Chery, Kelvin Leerdam, Ryan Donk, Miquel Nelom, Mitchell Donald, Florian Jozefzoon en Diego Biseswar snel international van Suriname kunnen gaan worden.</p>
      <p>Als deze spelers speelgerechtigd zijn hoopt Gorré dat zijn team tegen Oranje kan oefenen, schrijft <i>De Telegraaf</i>. De bondscoach wil zijn team graag smeden en leren kennen en denkt dat een vriendschappelijke wedstrijd tegen het Nederlands elftal daarbij kan helpen. De historische connectie tussen de twee landen zou daarin ook een belangrijke rol spelen.</p>
      <p>Suriname is onlangs gepromoveerd naar de hoogste groep van de CONCACAF, de Noord- en Midden-Amerikaanse voetbalbond. Dat betekent dat WK-kwalificatie kan worden afgedwongen.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904764/kwaliteitsimpuls-voor-gorr-bij-suriname-zeven-spelers-versterken-selectie.html?campname=highlighted-content&amp;camplink=onderaan"/>
      </related>
    </article>
  </body>
</html>