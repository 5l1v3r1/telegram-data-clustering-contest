<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-11-29/anhoriga-far-ersattning-efter-attaarings-dod"/>
    <meta property="og:site_name" content="Sydsvenskan"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="Anhöriga får ersättning efter åttaårings död"/>
    <meta property="og:description" content="Dödades i en garantattack i Biskopsgården i Göteborg."/>
  </head>
  <body>
    <article>
      <h1>Anhöriga får ersättning efter åttaårings död</h1>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author">TT</a></address>
      <p>Fyra syskon och mamman till den åttaårige pojke som dödades i en garantattack mot en lägenhet i Biskopsgården i Göteborg 2017 får skadestånd från staten.</p>
      <p>– Det är den juridiska bedömning som vi gjort, säger Anna Sundén Larsson på Brottsoffermyndigheten till Nyhetsbyrån Siren, skriver <a href="https://www.expressen.se/gt/krim/yuusuf-8-dodades-i-sprangdad-anhoriga-beviljas-ersattning/">GT</a>.</p>
      <p>Pojken och hans familj kom från Storbritannien och var på besök hos släktingar i Göteborg när någon kastade in en handgranat genom fönstret. Den sovande åttaåringen avled av detonationen. Attacken tros ha varit ett led i en pågående gängkonflikt.</p>
      <p>Sammanlagt vistades 14 personer i lägenheten. De fem som nu tilldömts skadestånd får mellan 98 000 och 125 000 kronor vardera. De övriga nio som fanns i lägenheten kan komma att få ersättning senare.</p>
    </article>
  </body>
</html>