<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315985-Rezerva-Arsenala-Sefe-izneverili-smo-te.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="Rezerva Arsenala: Šefe, izneverili smo te"/>
    <meta property="og:description" content="Rezervni golman Arsenala Emilijano Martines je prvi od igrača reagovao posle otkaza kojeg je dobio menadžer tog tima Unai Emeri. Argentinski čuvar mreže smatra da su on i njegovi saigrači krivi za odlazak španskog stručnjaka."/>
  </head>
  <body>
    <article>
      <h1>Rezerva Arsenala: Šefe, izneverili smo te</h1>
      <h2>Rezervni golman Arsenala Emilijano Martines je prvi od igrača reagovao posle otkaza kojeg je dobio menadžer tog tima Unai Emeri. Argentinski čuvar mreže smatra da su on i njegovi saigrači krivi za odlazak španskog stručnjaka.</h2>
      <address><time datetime="2019-11-29T12:11:00+00:00">29 Nov 2019, 12:11</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170652/jpeg/Emiliano-Martines"/>
        <figcaption>
          <cite>Julian Finney/Getty Images</cite>
        </figcaption>
      </figure>
      <p>Emilijano Martines je do sada branio isključivo u mečevima Lige Evrope i u Liga kupu, pa na sedam mečeva ima deset primljenih pogodaka, dok je na tri duela sačuvao svoju mrežu. Martines je ove sezone standardna rezerva prvom golmanu Berndu Lenu, a tvrdi da je Unai Emeri otkaz dobio zbog njega i njegovih saigrača. </p>
      <p>"<i>Hvala Unaiju Emeriju i Haviju Garsiji. Žao mi je što smo te izneverili, naša je krivica što nismo igrali kako treba, siguran sam da ćemo se ponovo sresti</i>", poručio je <b>Martines</b> putem Tvitera.</p>
      <related>
        <a href="http://sportklub.rs/Fudbal/Premier-League/a315982-Emeri-je-bivsi-Ljumberg-privremeno-resenje.html"/>
        <a href="http://sportklub.rs/Fudbal/Premier-League/a315969-Emeri-je-uradio-sta-je-mogao-vreme-je-za-rez.html"/>
      </related>
      <p> Emeri je inače na "Emirate" došao da zameni Arsena Vengera koji je od 1992. godine vodio klub, a posle neubedljivih partija i loših rezultata u prethodnim mesecima poraz od Ajtrahta 2:1 u Ligi Evrope ga je koštao posla. Mediji u Engleskoj su pisali da je istuacija u timu takođe bila veoma loša i da nijedan igrač nije verovao u Emerija i njegov način igre.</p>
      <p>Pre meča sa Ajtrahtom se verovalo da će Emeri svakako ostati da vodi Norič u Premijer ligi.</p>
      <p>Što se tiče naslednika, <b><a href="http://sportklub.rs/Fudbal/Premier-League/a315839-Nuno-menja-Emerija-u-slucaju-otkaza.html">Emerija bi mogao da nasledi Nuno Espirito Santo</a></b> o čemu se govorilo još pre nekoliko dana. Ipak problem bi mogao da bude taj što Portugalac ima jaku vezu sa Vulverhemptonom u kom je napravio prilične uspehe. Emerija će u prvim utakmicama menjati nekadašnji fudbaler Arsenala Fredi Ljungberg.</p>
    </article>
  </body>
</html>