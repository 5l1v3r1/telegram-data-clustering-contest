<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/violenta/un-student-la-drept-a-fost-injunghiat-la-balul-bobocilor-1587696"/>
    <meta property="og:site_name" content="Ziare.com"/>
    <meta property="article:published_time" content="2019-11-29T12:46:00+00:00"/>
    <meta property="og:title" content="Un student la Drept a fost injunghiat la Balul bobocilor"/>
    <meta property="og:description" content="Un student al Facultatii de Drept din Iasi a fost injunghiat si batut in noaptea de joi spre vineri, in timp ce participa la Balul bobocilor. Politistii au dus la audieri doi tineri, care ar fi declarat ca scandalul a fost pornit chiar de victima."/>
  </head>
  <body>
    <article>
      <h1>Un student la Drept a fost injunghiat la Balul bobocilor</h1>
      <address>
        <time datetime="2019-11-29T12:46:00+00:00">29 Nov 2019, 12:46</time>
      </address>
      <p>
        <b>Un student al Facultatii de Drept din Iasi a fost injunghiat si batut in noaptea de joi spre vineri, in timp ce participa la Balul bobocilor. Politistii au dus la audieri doi tineri, care ar fi declarat ca scandalul a fost pornit chiar de victima.</b>
      </p>
      <p>Un tanar de 22 de ani din Piatra Neamt a fost lovit cu pumnii in fata si injunghiat in zona abdomenului, in noaptea de joi spre vineri, intr-un club din Iasi, in timp ce participa la Balul Bobocilor de la Facultatea de Drept.</p>
      <p>"Am fost sesizati prin apel 112 la ora 1.20 de un tanar de 22 de ani cu privire la faptul ca in timp ce se afla intr-un club din municipiul Iasi a fost agresat fizic. Politistii s-au deplasat la fata locului, unde au identificat mai multe persoane. In cauza a fost deschis un dosar penal pentru savarsirea infractiunii de loviri sau alte violente", a declarat Ioana Bilea, purtatorul de cuvant al IPJ Iasi.</p>
      <p>Potrivit unor surse judiciare, la audieri au fost dusi doi tineri, de 22 si 23 de ani, din Republica Moldova. Acestia ar fi declarat ca victima a inceput scandalul si ca totul ar fi plecat de la faptul ca tanarul s-ar fi comportat urat cu o prietena de-a lor.</p>
      <p>Tanarul care a fost injunghiat a fost transportat la Spitalul Sfantul Spiridon, unde a primit ingrijiri medicale.</p>
    </article>
  </body>
</html>