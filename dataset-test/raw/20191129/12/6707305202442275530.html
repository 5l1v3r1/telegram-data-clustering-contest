<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/pechino-express-asia-argento-lascia-per-infortunio/660816/"/>
    <meta property="og:site_name" content="DiLei"/>
    <meta property="article:published_time" content="2019-11-29T12:00:44+00:00"/>
    <meta property="og:title" content="Pechino Express, Asia Argento lascia per un infortunio"/>
    <meta property="og:description" content="Secondo alcune indiscrezioni Asia Argento avrebbe lasciato Pechino Express a causa di un infortunio."/>
  </head>
  <body>
    <article>
      <h1>Pechino Express, Asia Argento lascia per un infortunio</h1>
      <h2>Asia Argento avrebbe lasciato Pechino Express a causa di un infortunio durante le registrazioni</h2>
      <address>
        <time datetime="2019-11-29T12:00:44+00:00">29 Nov 2019, 12:00</time>
      </address>
      <p><b>Asia Argento</b> lascia <i>Pechino Express</i> per un infortunio. Secondo le ultime anticipazioni diffuse da <i>Dagospia</i>, la regista avrebbe abbandonato il reality nella seconda puntata a causa di <b>un piccolo incidente</b>. Asia si sarebbe fatta male durante una delle missioni e per questo motivo sarebbe stata costretta a interrompere la sua avventura.</p>
      <p>L’attrice ed <b>ex di Morgan</b> avrebbe lasciato la Thailandia, senza proseguire attraverso la Cina e la Corea del Sud, nella seconda puntata. La 44enne sarebbe stata sostituita da <a href="https://dilei.it/vip/grande-fratello-francesca-de-andre-finita-gennaro-lillio-rivede-ex-giorgio-tambellini/626907/">Gennaro Lillio</a>, che, dopo l’eliminazione, avrebbe continuato la gara insieme a <b>Vera Gemma.</b> <a href="https://dilei.it/vip/pechino-express-vip-gia-eliminato/656148/"><i>Pechino Express</i></a> inizierà a febbraio, ma le registrazioni dello show <b>si stanno già svolgendo.</b></p>
      <p>In gara troviamo <b>I Gladiatori</b> (Max Giusti e Marco Mazzocchi); <b>Gli Inseparabili</b> (Valerio Salvatori e Fabrizio Salvatori); <b>Padre e Figlia</b> (Marco Berry e sua figlia Ludovica); <b>Le Collegiali</b> (Nicole Rossi e Jennifer Poni); <b>Mamma e Figlia</b> (Soleil Sorge e Wendy Kay); <b>I Wedding Planner</b> (Enzo Miccio e Carolina Gianuzzi); <b>Le Figlie d’Arte</b> (Asia Argento e Vera Gemma); <b>Le Top</b> (Ema Kovac e Dayane Mello); <b>I Palermitani</b> (Annandrea Vitrano e Claudio Casisa) e <b>I Guaglioni</b> (Gennaro Lillio e Luciano Punzo).</p>
      <p>Asia Argento non ha commentato il suo addio a <a href="https://dilei.it/vip/pechino-express-2020-coppie-quando-andra-in-onda/648842/"><i>Pechino Express</i></a>, ma su Instagram ha annunciato un<b> nuovo progetto lavorativo</b>. L’attrice infatti ha prestato la voce per un documentario dedicato a <b>Frida Kahlo</b>. L’adventure game segna il ritorno in televisione della Argento dopo un periodo difficile.</p>
      <p>Prima il coinvolgimento nel <b>caso Weinstein</b>, poi le accuse di <a href="https://dilei.it/vip/jimmy-bennett-asia-argento/558702/">Jimmy Bennett</a> e la morte di <a href="https://dilei.it/vip/asia-argento-ricorda-anthony-bourdain/567016/">Anthony Bourdain</a>, il compagno che si è tolto la vita nel 2018 in Francia. Nell’ultimo periodo Asia era finita al centro dei gossip per via dello sfratto di Morgan, avvenuto a causa del <b>mancato pagamento</b> da parte del cantante degli alimenti per <a href="https://dilei.it/vip/anna-lou-castoldi-figlia-asia-argento-morgan/545970/">Anna Lou</a>, la sua primogenita.</p>
      <p>“È stata lei a sancire questo sfratto –<b> aveva sancito Morgan</b>, scagliandosi contro l’ex di fronte alle telecamere -. È sadica, cattiva, non ha bisogno di soldi. E io di soldi gliene ho dati tantissimi”.</p>
      <related>
        <h4>Leggi anche</h4>
        <a href="https://dilei.it/vip/pechino-express-2020-coppie-quando-andra-in-onda/648842/"/>
        <a href="https://dilei.it/vip/pechino-express-vip-gia-eliminato/656148/"/>
        <a href="https://dilei.it/vip/video/morgan-giorno-sfratto-sfogo-contro-asia-argento/614675/"/>
        <a href="https://dilei.it/vip/morgan-intervista-asia-argento/561001/"/>
        <a href="https://dilei.it/vip/video/morgan-furioso-dalla-durso-accuse-gravissime-asia-argento-lite-diretta-tv/613603/"/>
      </related>
    </article>
  </body>
</html>