<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/polityka/sud-povernuv-sap-spravu-zastupnyka-ministra-oborony-pavlovskoho"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T12:40:01+00:00"/>
    <meta property="og:title" content="Суд повернув САП справу заступника міністра оборони Павловського"/>
    <meta property="og:description" content="Антикорупційний суд повернув прокуратурі обвинувальний акт у справі заволодіння коштами Міноборони під час закупівлі палива."/>
  </head>
  <body>
    <article>
      <h1>Суд повернув САП справу заступника міністра оборони Павловського</h1>
      <address>
        <time datetime="2019-11-29T12:40:01+00:00">29 Nov 2019, 12:40</time>
      </address>
      <p>
        <b>Суд повернув Спеціалізованій антикорупційній прокуратурі обвинувальний акт у справі про заволодіння понад 58 млн грн Міністерства оборони України під час закупівлі палива у фірми «Трейд Коммодіті».</b>
      </p>
      <p>Таке рішення 25 листопада ухвалив Вищий антикорупційний суд, повідомляє «Слово і Діло».</p>
      <p>Наразі причини такого рішення невідомі, оскільки в реєстрі оприлюднена лише коротка частина ухвали.</p>
      <p>Як відомо, у цій справі обвинувачується заступник міністра оборони Ігор Павловський, директор відділу Департаменту державних закупівель та постачання матеріальних ресурсів Міноборони Володимир Гулєвич та працівник цього департаменту, посадова особа Департаменту внутрішнього аудиту Міноборони, фактичний власник «Трейд Коммодіті» Володимир Трофименко та комерційний директор цієї компанії Володимир Гарькавий. Водночас щодо директора «Трейд Коммодіті» Вадима Майка здійснюється заочне розслідування.</p>
      <p>Як відомо, <a href="https://www.slovoidilo.ua/2019/10/08/novyna/finansy/sap-skeruvala-sudu-spravu-shhodo-roztraty-pry-zakupivli-palyva-minoborony">САП скерувала до суду цю справу</a>. Пізніше <a href="https://www.slovoidilo.ua/2019/10/17/novyna/polityka/antykorupczijnyj-sud-rozhlyane-spravu-palyvnyx-sxem-minoborony">ВАКС призначив у ній підготовче засідання</a>.</p>
      <p>Нагадаємо, керівник Спеціалізованої антикорупційної прокуратури Назар Холодницький заявив, що <a href="https://www.slovoidilo.ua/2019/02/04/novyna/polityka/spravi-trejd-kommoditi-provely-novu-ekspertyzu-xolodnyczkyj">у справі «Трейд Коммодіті» провели нову експертизу, яка зменшила розмір збитків</a>. Раніше <a href="https://www.slovoidilo.ua/2019/06/10/novyna/polityka/sud-vidmovyvsya-rozhlyadaty-skarhu-pavlovskoho-pidozru-nabu">суд відмовився розглядати скаргу заступника міністра оборони Павловського на підозру від НАБУ</a>. Також <a href="https://www.slovoidilo.ua/2019/07/01/novyna/polityka/sud-skasuvav-aresht-kvartyry-top-menedzhera-trejd-kommoditi">суд скасував арешт квартири топменеджера «Трейд Коммодіті»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/04/novyna/polityka/sud-ne-znyav-aresht-korporatyvnyx-prav-firmy-trejd-kommoditi"/>
        <a href="https://www.slovoidilo.ua/2019/04/11/novyna/suspilstvo/sud-vidmovyv-oskarzhenni-pidozry-dyrektoru-trejd-kommoditi"/>
        <a href="https://www.slovoidilo.ua/2019/03/13/novyna/polityka/investor-trejd-kommoditi-namahavsya-oskarzhyty-pidozru-nabu"/>
      </related>
    </article>
  </body>
</html>