<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%cf%8c%ce%bd%ce%bf-%cf%83%cf%84%ce%b1-%ce%bb%cf%8c%ce%b3%ce%b9%ce%b1-%cf%84%ce%bf-%ce%b5%ce%bc%cf%80%ce%ac%cf%81%ce%b3%ce%ba%ce%bf-%cf%8c%cf%80%ce%bb%cf%89%ce%bd-%cf%83%cf%84%ce%b7%ce%bd-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T12:38:42+00:00"/>
    <meta property="og:title" content="Μόνο στα λόγια το εμπάργκο όπλων στην Τουρκία: Το Βερολίνο ενέκρινε παράδοση πολεμικού υλικού 3 εκατ. στις ΤΕΔ – «Εμφύλιος» στο Ράιχσταγκ"/>
    <meta property="og:description" content="Μετά την Βρετανία και την παράδοση μέσω αμυντικής εταιρείας, κρίσιμου αμυντικού εξοπλισμού, που αφορούσε σοβαρό εξάρτημα για τα τουρκικά εξοπλισμένα drone Bayraktar, σειρά πήραν οι έτεροι κατ΄όνομα “σύμμαχοι” της Ελλάδος (ΝΑΤΟ-ΕΕ), οι Γερμανοί, παραδίδοντας κανονικά πολεμικό υλικό 3, 09 εκατ. Ευρώ στις ΤΕΔ, την στιγμή που ακόμα και οι ΗΠΑ έχουν μπλοκάρει τα πάντα που έχουν σχέση με τουρκικές ένοπλες δυνάμεις."/>
  </head>
  <body>
    <article>
      <h1>Μόνο στα λόγια το εμπάργκο όπλων στην Τουρκία: Το Βερολίνο ενέκρινε παράδοση πολεμικού υλικού 3 εκατ. στις ΤΕΔ – «Εμφύλιος» στο Ράιχσταγκ</h1>
      <address>
        <time datetime="2019-11-29T12:38:42+00:00">29 Nov 2019, 12:38</time>
      </address>
      <p><b>Μετά την Βρετανία</b> <b>και την παράδοση μ</b><b>έσω <a href="https://www.pentapostagma.gr/2019/11/%CE%BF%CE%B9-%CE%B2%CF%81%CE%B5%CF%84%CE%B1%CE%BD%CE%BF%CE%AF-%CE%AD%CF%83%CF%89%CF%83%CE%B1%CE%BD-%CF%84%CE%B9%CF%82-%CF%84%CE%B5%CE%B4-%CF%84%CE%BF%CF%85%CF%82-%CF%80%CE%B1%CF%81%CE%AD%CE%B4%CF%89.html">αμυντικής εταιρείας</a>, </b><b>κρίσιμου </b><b>αμυντικ</b><b>ού </b><b>εξοπλισμ</b><b>ού</b><b>, που αφορούσε σοβαρό εξάρτημα </b><b>για τα τουρκικά εξοπλισμένα drone Bayraktar</b><b>, </b><b>σειρά πήραν οι έτεροι κατ΄όνομα “σύμμαχοι” της Ελλάδος (ΝΑΤΟ-ΕΕ), οι Γερμανοί, παραδίδοντας κανονικά πολεμικό υλικό 3, 09 εκατ. Ευρώ στις ΤΕΔ, την στιγμή που ακόμα και οι ΗΠΑ έχουν μπλοκάρει τα πάντα που έχουν σχέση με τουρκικές ένοπλες δυνάμεις.</b></p>
      <p>Μετά την εισβολή της Τουρκίας στη βόρεια Συρία, η γερμανική ομοσπονδιακή κυβέρνηση συνέχισε να εγκρίνει τις εξαγωγές όπλων παρά την απαγόρευση των εξαγωγών από τις ΗΠΑ και την δύση, αλλά και τις ανακοινώσεις της ΕΕ.</p>
      <p>Άλλο βέβαια τα λόγια και άλλο οι πράξεις για την γερμανική αμυντική βιομηχανία, η οποία στηρίζει την Άγκυρα και τον Ερντογάν κανονικά σαν να μην συμβαίνει τίποτα ούτε και στην Α.Μεσόγειο.</p>
      <p>Μπορούμε να σκεφτούμε, τι θα λάμβανε υποθετικά χώρα σε περίπτωση που υπήρχε οποιαδήποτε πιθανή εμπλοκή της Ελλάδος με τους Τούρκους στην Α.Μεσόγειο, με κύριο θέμα την ΑΟΖ, ειδικά μετά την συμφωνία της Τουρκίας και της λιβυκής κυβέρνησης της Τρίπολης, η οποία στηρίζει τους τζιχαντιστές.</p>
      <p>Τώρα, η γερμανική ομοσπονδιακή κυβέρνηση ενέκρινε εξαγωγές όπλων στην Τουρκία, έξι εβδομάδες μετά την τουρκική εισβολή της 9ης Οκτωβρίου, καθώς το Βερολίνο έδωσε το πράσινο φως για τέσσερις παραδόσεις όπλων στην Τουρκία αξίας 3,09 εκατομμυρίων ευρώ.</p>
      <p>Αυτό προκύπτει από την απάντηση του Ομοσπονδιακού Υπουργείου Οικονομικών σε αίτημα της Γερμανίδας βουλευτή Sevim Dagdelen.</p>
      <p>
        <b><i>«Τα τουρκικά στρατεύματα είχαν εισβάλει στη βόρεια Συρία για να πολεμήσουν την κουρδική πολιτοφυλακή YPG, την οποία η Άγκυρα θεωρούσε τρομοκρατική οργάνωση. Στη συνέχεια, η γερμανική ομοσπονδιακή κυβέρνηση επέβαλε απαγόρευση μερικής εξαγωγής όπλων κατά του εταίρου του ΝΑΤΟ, (Τουρκία), η οποία ισχύει μόνο για όπλα και άλλο στρατιωτικό εξοπλισμό που μπορεί να χρησιμοποιηθεί στη Συρία, πράγμα όμως που δεν ίσχυσε»</i>, αναφέρει η ίδια σε γνωστό <a href="https://www.spiegel.de/politik/deutschland/ruestungsexporte-in-die-tuerkei-gehen-weiter-trotz-syrien-offensive-a-1298809-amp.html">μεγάλο γερμανικό περιοδικό.</a></b>
      </p>
      <p><i><b>«Συνεπώς, οι (…) άδειες εξαγωγής όπλων δεν σχετίζονται με στρατιωτικό εξοπλισμό που θα μπορούσε να χρησιμοποιηθεί στη Συρία, αλλά ποιος μπορεί να το πιστοποιήσει αυτό;»,</b> </i>ανέφερε η Βουλευτής στο πρακτορείο ειδήσεων dpa, εξάγοντας συμπέρασμα από την απάντηση του γερμανικού υπουργείου οικονομικών.</p>
      <h3>Εξοπλισμός, ηλεκτρονικά και όπλα για την Τουρκία</h3>
      <p>
        <b>Για τι είδους όμως εξοπλισμό μιλάμε όμως αν και περιγράφονται μόνο οι κατηγορίες όπλων.</b>
      </p>
      <p>
        <b>1. Για το τουρκικό ΠΝ εγκρίθηκαν παραδόσεις ύψους 2,69 εκατομμυρίων ευρώ. Για παράδειγμα, αυτό μπορεί να είναι οποιοδήποτε είδος εξοπλισμού πολεμικών πλοίων.</b>
        <br/>
        <b>2. Επίσης εγκρίθηκαν 400.000 ευρώ για ηλεκτρονικά συστήματα για στρατιωτικούς σκοπούς.</b>
        <br/>
        <b>3.Το μικρότερο στοιχείο στη λίστα είναι φορητά όπλα ή φορητός εξοπλισμός αξίας 2556 ευρώ.</b>
      </p>
      <p><i><b>«Η καγκελάριος Άνγκελα Μέρκελ (CDU) περιέγραψε την τουρκική στρατιωτική επιχείρηση τον Οκτώβριο στην Ομοσπονδιακή Βουλή, ως «ανθρωπιστικό δράμα με μεγάλες γεωπολιτικές συνέπειες». Αυτός είναι και ο λόγος για τον οποίο η γερμανική ομοσπονδιακή κυβέρνηση δεν θα παρέδιδε υποτίθεται όπλα στην Τουρκία υπό τις σημερινές συνθήκες»</b></i>, ανέφερε η ίδια.</p>
      <p>Η Γερμανίδα βουλευτής Dagdelen αποκάλεσε την έγκριση εξαγωγής οπλισμού στην Τουρκία «εντελώς ανεύθυνη» και ζήτησε να υπάρξει ένα γενικό εμπάργκο όπλων. Το κόμμα των Πράσινων ζήτησε και αυτό επίσης πλήρες εμπάργκο όπλων στην Τουρκία.</p>
      <p>Με πολλά ανοικτά θέματα ως Ελλάδα μπροστά μας και με μια Τουρκία να μας απειλεί ξεκάθαρα πλέον στην Α.Μεσόγειο οφείλουμε να διαισθανθούμε ότι θα είμαστε μόνοι στην οποιαδήποτε πορεία μας, για αυτό και πρέπει να κάνουμε την μόνη σώφρονα πράξη που μας μένει.</p>
      <p>
        <b>Εδώ και τώρα αναβάθμιση της ελληνικής αμυντικής βιομηχανίας μαζί με τον εξοπλισμό κρίσιμου υλικού, παράλληλα με μια μόνιμη ελληνική ναυτική επιχείρηση με την ονομασία “Δόρυ της Μεσογείου”, απέναντι στην τουρκική “Ασπίδα της Μεσογείου”, με την οποία οι Τούρκοι θα προσπαθήσουν, ενδεχομένως, να μας υφαρπάξουν θαλάσσια οικόπεδα από Δωδεκάνησα έως νοτίως της Κρήτης.</b>
      </p>
    </article>
  </body>
</html>