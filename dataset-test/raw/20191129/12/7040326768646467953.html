<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/22-feto-suphelisi-itirafci-oldu-280-kisiyi-desifre-ettiler-1398865"/>
    <meta property="og:site_name" content="Karar.com"/>
    <meta property="article:published_time" content="2019-11-29T12:21:00+00:00"/>
    <meta property="og:title" content="22 FETÖ şüphelisi itirafçı oldu, 280 kişiyi deşifre ettiler"/>
    <meta property="og:description" content="Bursa merkezli 23 ilde yürütülen soruşturmada gözaltına alınan 47 şüpheliden 22'si itirafçı oldu. Etkin pişmanlık hükümlerinden faydalanarak itirafçı olan şüpheliler, ifadelerinde FETÖ üyesi olduğu iddiasıyla 280 kişinin ismini paylaştı."/>
  </head>
  <body>
    <article>
      <h1>22 FETÖ şüphelisi itirafçı oldu, 280 kişiyi deşifre ettiler</h1>
      <address>
        <time datetime="2019-11-29T12:21:00+00:00">29 Nov 2019, 12:21</time>
      </address>
      <p>
        <b>Bursa merkezli 23 ilde yürütülen soruşturmada gözaltına alınan 47 şüpheliden 22'si itirafçı oldu. Etkin pişmanlık hükümlerinden faydalanarak itirafçı olan şüpheliler, ifadelerinde FETÖ üyesi olduğu iddiasıyla 280 kişinin ismini paylaştı.</b>
      </p>
      <p>Bursa merkezli 23 ilde FETÖ'nün Türk Silahlı Kuvvetleri'ndeki (TSK) yapılanmasının deşifresine yönelik soruşturmada gözaltına alınan 47 şüpheliden 22'si etkin pişmanlık hükümlerinden faydalanarak itirafçı oldu.</p>
      <p>22 Kasım'da 23 ilde düzenlenen eş zamanlı operasyonda gözaltına alınan 47 şüpheliden 22'sinin emniyetteki işlemleri tamamlandı.</p>
      <p>
        <b>SORUŞTURMA GEÇİRMEMİŞ 280 İSİM PAYLAŞTILAR</b>
      </p>
      <p>Adliyeye sevk edilen ve aralarında muvazzaf askerlerin de bulunduğu 22 şüpheli, etkin pişmanlık hükümlerinden faydalanarak itirafçı oldu. İfadelerinde, terör örgütünün uyguladığı güvenlik tedbirlerini anlatan itirafçılar, sözde mahrem yapının üst düzey üyeleri ve öğrenci sorumlularından olduğu iddiasıyla aralarında muvazzaf askerlerin de bulunduğu ve daha önce soruşturma geçirmemiş 280 kişinin ismini paylaştı.</p>
      <p>
        <b>22 İTİRAFÇI SERBEST BIRAKILDI</b>
      </p>
      <p>Etkin pişmanlık kapsamında ifadeleri alınan 22 şüpheli, sevk edildikleri mahkemece adli kontrol şartıyla serbest bırakıldı.</p>
      <p>25 şüphelinin ise emniyetteki işlemleri devam ediyor.</p>
      <p>
        <b>BURSA/AA</b>
      </p>
      <related>
        <a href="https://www.karar.com/guncel-haberler/44-ilde-kriptolara-operasyon-80-feto-suphelisi-tutuklandi-1392594"/>
      </related>
    </article>
  </body>
</html>