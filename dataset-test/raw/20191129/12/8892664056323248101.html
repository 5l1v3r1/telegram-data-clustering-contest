<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/elo-adasban-esett-ossze-a-magyar-youtuber/dgsbe8h"/>
    <meta property="og:site_name" content="Blikk.hu"/>
    <meta property="article:published_time" content="2019-11-29T12:55:57+00:00"/>
    <meta property="og:title" content="Drámai: élő adásban esett össze a magyar youtuber – Egy csomó gyógyszert tömött magába"/>
    <meta property="og:description" content="Nem először csinált ilyet, csatornáján folyamatosan veszélyeztette saját életét a magyar youtuber."/>
  </head>
  <body>
    <article>
      <h1>Drámai: élő adásban esett össze a magyar youtuber – Egy csomó gyógyszert tömött magába</h1>
      <address><time datetime="2019-11-29T12:55:57+00:00">29 Nov 2019, 12:55</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nem először csinált ilyet, csatornáján folyamatosan veszélyeztette saját életét a magyar youtuber.</b>
        </i>
      </p>
      <p>Olvasója hívta fel a <a href="https://velvet.hu/helyszinelo/2019/11/29/begyogyszeretett_youtuber/?fbclid=IwAR1KNYCX8WKLDdxBfn4UpRR4D2ynayV1xrr8V-QEZmiy6BtELdTid-6A7ic">Velvet</a> figyelmét egy öngyilkos hajlamú youtuber meglehetősen fura viselkedésére. A <a href="https://www.youtube.com/channel/UC-GKeR00KDunzMcOzwuj4Pw">Turbó Titán csatorna</a> készítője, egy nyergesújfalui férfi, ugyanis több alkalommal is gyógyszereket vett be, majd pedig alkoholt ivott rá, mindezt úgy, hogy követőinek élő adásban közvetítette.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Október 5-én az élőzése végén a férfi egyszer csak összeesett, de rajongóinak valamilyen csoda folytán sikerült megmenteniük az életét, ugyanis az „Ismét elb***tátok!” című adásában arról panaszkodott, hogy ráhívta valaki a mentősöket. Ekkor a youtuber azt is megfogadta, hogy nem fog több ilyen felvételt készíteni, de nem bírta sokáig és már másnap bejelentette a folytatást „<i>Lesz*rom, újra indul minden!</i> ” címmel készült videójában.</p>
      <p>Sőt olyan eset is előfordult, hogy 7 eurós támogatásért cserébe egy öngyújtóval égette le saját szakállát. Mindezt azért csinálta, mert nem tudta megvenni antidepresszáns és nyugtató gyógyszereit.</p>
      <p>
        <b>A tegnap esti adásában újra sokkolta követőit, </b>
        <a href="https://www.youtube.com/watch?v=YwbA5xZbSkw">
          <b>ájultan esett össze élőközvetítésében</b>
        </a>
        <b>, miután elmondása szerint 40 Rivotril tablettát vett be. Állapotáról egyelőre semmi információt nem lehet tudni, az adás a 27. perctől megszakadt, ezután sokáig csak egy sötét képkocka volt látható.</b>
      </p>
      <p>
        <b>Ha segítség kell</b>
      </p>
      <p>Ha ön is úgy érzi, segítségre lenne szüksége, tárcsázza a krízishelyzetben lévők részére rendszeresített, ingyenesen hívható 116-123 telefonszámot, akár mobiltelefonról is!</p>
    </article>
  </body>
</html>