<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/slovenac-ne-mrda-nigde-stavlja-paraf-na-novu-saradnju-sa-kraljevskim-klubom-394050.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T12:44:00+00:00"/>
    <meta property="og:title" content="&quot;Slovenac&quot; ne mrda nigde, stavlja paraf na novu saradnju sa &quot;kraljevskim&quot; klubom!"/>
    <meta property="og:description" content="Čovek koji iza sebe ima titulu prvaka Evrope i u klupskoj i u reprezentativnoj košarci neće menjati sredinu."/>
  </head>
  <body>
    <article>
      <h1>"Slovenac" ne mrda nigde, stavlja paraf na novu saradnju sa "kraljevskim" klubom!</h1>
      <h2>Čovek koji iza sebe ima titulu prvaka Evrope i u klupskoj i u reprezentativnoj košarci neće menjati sredinu.</h2>
      <address><time datetime="2019-11-29T12:44:00+00:00">29 Nov 2019, 12:44</time> by <a rel="author">Nikola Miloradović</a></address>
      <p>Kako prenosi "Sportando", pozivajući se na španski "Encestando", iskusni krilni centar Entoni Rendolf odlučio je da produži svoj ostanak u Madridu.<br/><br/>Naime, Amerikanac sa slovenačkim pasošem je postigao dogovor sa Realom oko višegodišnjeg produžetka saradnje, kako mu aktuelna ističe na kraju sezone.<br/><br/>Preciznije rečeno, očekuje se da u narednim danima Rendolf stavi paraf na ugovor koji će ga u klubu zadržati još tri i po godine.<br/><br/>Ovaj 30-godišnji košarkaš je u Real stigao 2016. godine iz Lokomotive Kubanj, osvojio je sa Madriđanima Evroligu prošle godine, dva puta trofej u ACB ligi, jednom u Kupu kralja, kao i dva Superkupa Španije.<br/><br/>Na reprezentativnom nivou se odlučio da brani boje Slovenije, sa kojom je 2017. godine osvojio i Evropsko prvenstvo.<br/><br/>Iza sebe ima i solidnu NBA karijeru, draftovan je 2008. godine kao 14. pik od strane Golden Stejt Voriorsa, dve sezone je igrao u Ouklendu, pre nego što se preselio u redove Njujork Niksa, igrao je potom i za Minesotu i Denver, a ukupno je upisao 252 nastupa u najjačoj ligi sveta, uz solidan prosek od 7,3 poena i 4,3 skoka po utakmici.</p>
      <p>Izvor: Sportske.net</p>
    </article>
  </body>
</html>