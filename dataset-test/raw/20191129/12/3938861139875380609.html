<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_rosiyani-stvorili-neisnuyuchij-zahid/940584"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="Росіяни створили неіснуючий захід"/>
    <meta property="og:description" content="На Форумі з питань нацменшин у Женеві тривають російські провокації. Російське пропагандистське видання RuBaltic.Ru анонсувало захід, який не дозволений правилами Форуму, про це повідомив колишній представник президента а АР Крим Борис Бабін на своїй сторінці у Facebook. Росіяни ..."/>
  </head>
  <body>
    <article>
      <h1>Росіяни створили неіснуючий захід</h1>
      <address><time datetime="2019-11-29T12:03:00+00:00">29 Nov 2019, 12:03</time> by <a rel="author">Gazeta.ua</a></address>
      <p>На Форумі з питань нацменшин у Женеві тривають російські провокації.</p>
      <p>Російське пропагандистське видання RuBaltic.Ru анонсувало захід, який не дозволений правилами Форуму, про це повідомив колишній представник президента а АР Крим Борис Бабін на своїй сторінці у <a href="https://www.facebook.com/borys.babin/posts/10220956075749640">Facebook</a>.</p>
      <p>Росіяни вирішили зібрати так званий круглий стіл "Російськомовні в Прибалтиці і на Україні: дискримінація меншин" та поширювати брехню про утиски російськомовного населення в країнах.</p>
      <slideshow>
        <figure>
          <img src="https://static2.gazeta.ua/img2/cache/gallery/940/940584_1_w_1000.jpg?v=0"/>
          <figcaption>Росіяни вирішили організувати неіснуючий захід<cite>Фото: Соцмережі</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/940/940584_2_w_1000.jpg?v=0"/>
          <figcaption>Росіяни вирішили організувати неіснуючий захід<cite>Фото: Соцмережі</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/940/940584_3_w_1000.jpg?v=0"/>
          <figcaption>Росіяни вирішили організувати неіснуючий захід<cite>Фото: Соцмережі</cite></figcaption>
        </figure>
      </slideshow>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_krimskij-deputat-vidvidav-forum-oon/940355"/>
      </related>
      <p>"Цинізм та брехня полягають у тому, що цей "круглий стіл" не є та не може бути заходом на полях Форуму. Усі справжні заходи на полях (в рамках, під егідою) Форуму, які можуть організувати за встановленою процедурою структури неурядового суспільства, вичерпно перераховані у офіційній програмі (посилання на документ з сайту ООН в першому коментарі). І звісно там "круглого столу" роспрапагандистів не вказано. Отже з аналогічним успіхом креативні "експерти" RuBaltic.Ru можуть провести свій "захід" десь у наливайці в неблагонадійному районі Женеві або прямо в постпредстві РФ в ООН, щоб перебувати в комфортному оточенні. З тим же медійним, політичним та правовим результатом", - пише він.</p>
      <blockquote><a href="https://gazeta.ua/articles/krym/_ukrayinci-zirvali-vistup-zradnika-v-oon/940563">Виступ незаконно обраного до Держдуми РФ від окупованого Криму Руслана Бальбека на форумі ООН з питань меншин зірвали представники України.<br/></a>Його з порушенням процедур включили до складу російської делегації, передає Укрінформ.</blockquote>
    </article>
  </body>
</html>