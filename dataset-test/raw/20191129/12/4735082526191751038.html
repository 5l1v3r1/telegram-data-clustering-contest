<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Archeologia/191129224-Skad-sie-wzial-bursztyn-z-mszyca-w-kosci-dinozaura.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T12:34:57+00:00"/>
    <meta property="og:title" content="Skąd się wziął bursztyn z mszycą w kości dinozaura?"/>
    <meta property="og:description" content="Na łamach &quot;Scientific Reports&quot; ukazał się artykuł opisujący niezwykłe odkrycie z 2010 roku - paleontolodzy znaleźli wówczas żuchwę hadrozaura (gatunek dinozaura występujący w Ameryce Północnej w późnej kredzie, ok. 80 mln lat temu), w której znajdował się 7-centymetrowy kawałek bursztynu zawierające pozostałości żywiącej się sokami roślin mszycy."/>
  </head>
  <body>
    <article>
      <h1>Skąd się wziął bursztyn z mszycą w kości dinozaura?</h1>
      <address><time datetime="2019-11-29T12:34:57+00:00">29 Nov 2019, 12:34</time> by <a rel="author">arb</a></address>
      <p>
        <b>Na łamach "Scientific Reports" ukazał się artykuł opisujący niezwykłe odkrycie z 2010 roku - paleontolodzy znaleźli wówczas żuchwę hadrozaura (gatunek dinozaura występujący w Ameryce Północnej w późnej kredzie, ok. 80 mln lat temu), w której znajdował się 7-centymetrowy kawałek bursztynu zawierające pozostałości żywiącej się sokami roślin mszycy.</b>
      </p>
      <p>Wyjątkowa skamielina powstała w wyniku niezwykłego zbiegu okoliczności - czytamy w "Scientific Reports".</p>
      <p>Paleontolodzy uważają, że szczątki padłego hadrozaura trafiły do rzeki, do której wpadła również kropla lepkiej żywicy z sekwoi lub igławy. W kropli tej uwięziona została mszyca.</p>
      <p>Następnie kropla żywica została wtłoczona w kość przez ciśnienie wody - twierdzą naukowcy.</p>
      <p>Kość osiadła następnie na dnie i została przykryta mułem - pod ziemią spędziła następnie dziesiątki milionów lat, podczas których żywica zmieniła się w bursztyn.</p>
      <p>Znalezisko - pierwsze tego rodzaju w Ameryce Północnej - pozwoliło paleontologom potwierdzić m.in. hipotezę, że niektórym hadrozaurom pożywienia dostarczały drzewa iglaste znajdujące się w pobliżu przybrzeżnych równin zalewowych.</p>
    </article>
  </body>
</html>