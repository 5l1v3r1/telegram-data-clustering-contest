<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/greece_articles/259265/agrifarm-pos-mia-mikri-elliniki-etaireia-osprion-katafere-na-epektathei-stin-pagkosmia-agora"/>
    <meta property="og:site_name" content="LiFO"/>
    <meta property="article:published_time" content="2019-11-29T12:35:00+00:00"/>
    <meta property="og:title" content="Agrifarm: Πώς μια μικρή ελληνική εταιρεία οσπρίων κατάφερε να επεκταθεί στην παγκόσμια αγορά"/>
    <meta property="og:description" content="Tο success story μίας μικρής εταιρείας από την Ανθήλη της Λαμίας που άλλαξε την αγροτική παραγωγή στην Ελλάδα με τη βοήθεια της ΕΕ."/>
  </head>
  <body>
    <article>
      <h1>Agrifarm: Πώς μια μικρή ελληνική εταιρεία οσπρίων κατάφερε να επεκταθεί στην παγκόσμια αγορά</h1>
      <h2>Tο success story μίας μικρής εταιρείας από την Ανθήλη της Λαμίας που άλλαξε την αγροτική παραγωγή στην Ελλάδα με τη βοήθεια της ΕΕ.</h2>
      <address><time datetime="2019-11-29T12:35:00+00:00">29 Nov 2019, 12:35</time> by <a rel="author">LIFOTEAM</a></address>
      <p>
        <b>ADVERTORIAL</b>
      </p>
      <p>Η Agrifarm, είναι μια μικρή αγροτική εταιρεία από την Ανθήλη Λαμίας που παράγει ρύζι και όσπρια. Στόχος της είναι να αλλάξει τα δεδομένα του αγροτικού κλάδου και να προσελκύσει νέους ανθρώπους στον τομέα της γεωργίας.</p>
      <p>Πώς ξεκίνησε όμως;</p>
      <p>Η Agrifarm ιδρύθηκε το 2014 και το όραμα του ιδρυτή της, Δημήτρη Γκρεμυλογιάννη, ήταν να αλλάξει την αγροτική παραγωγή με τον τρόπο που λειτουργούσε τόσα χρόνια στην Ελλάδα - και τα κατάφερε.</p>
      <figure>
        <img src="https://www.lifo.gr/uploads/image/1567801/DSC02181.jpg"/>
      </figure>
      <figure>
        <img src="https://www.lifo.gr/uploads/image/1567800/DSC02175.jpg"/>
      </figure>
      <p>Η εταιρεία, κάνοντας τη διαφορά στον κλάδο, ενθαρρύνει και στηρίζει τους νέους αγρότες, ώστε να είναι αυτάρκεις, προσφέροντάς τους ικανοποιητικές τιμές για τα προϊόντα τους. Επιπλέον, περιορίζει τη χρήση λιπασμάτων και παρασιτοκτόνων, παράγοντας και εξάγοντας βιώσιμα και φιλικά στο περιβάλλον προϊόντα, βραβευμένα για την υψηλή ποιότητα τους αλλά και το σχεδιασμό της συσκευασίας τους, από 100% βαμβάκι χωρίς πλαστικό.</p>
      <p>Τα τελευταία χρόνια, η Agrifarm έχει αναπτυχθεί σημαντικά - κάτι που κατέστη δυνατό χάρη στη σημαντική στήριξη της Ευρωπαϊκής Ένωσης. Όταν ο Δημήτρης Γκρεμυλογιάννης κατάλαβε πως η ιδέα του θα μπορούσε να εξελιχθεί σε κάτι μεγαλύτερο και έχοντας να αντιμετωπίσει την οικονομική πίεση των capital controls, απευθύνθηκε στην ΕΕ διερευνώντας ευκαιρίες χρηματοδότησης για την εταιρεία, από όπου και έλαβε στήριξη από το COSME (το πρόγραμμα της ΕΕ για την ανταγωνιστικότητα των επιχειρήσεων και τις μικρομεσαίες επιχειρήσεις). Με την αγροτική της πολιτική η ΕΕ στηρίζει ενεργά τον αγροτικό κλάδο στην Ελλάδα, χρηματοδοτώντας έργα που τον αναπτύσσουν περαιτέρω και η Agrifarm είναι μια τέτοια περίπτωση. Η στήριξη που έλαβε η εταιρεία, αποτέλεσε την κινητήρια δύναμη για να δώσει ώθηση σε νέους να ασχοληθούν ξανά με τη γη και να προσφέρουν ποιοτικά, ελληνικά προϊόντα – τα οποία φτάνουν από την Γαλλία ως τις Η.Π.Α και τον Καναδά.</p>
      <figure>
        <img src="https://www.lifo.gr/uploads/image/1567802/DSC02467.jpg"/>
      </figure>
      <p>Το μοντέλο της Agrifarm τηρούσε κάθε προδιαγραφή για την επιτυχία. Η ΕΕ όμως, εξασφάλισε πως θα έφτανε πιο άμεσα στην επιτυχία και οι αριθμοί το επιβεβαιώνουν. Με τη χρηματοδότηση που έλαβε η εταιρεία, δημιούργησε νέες θέσεις εργασίας, διεύρυνε τη συνεργασία της με νέους αγρότες σε Κεντρική Ελλάδα και Θεσσαλία, αυξάνοντάς τις από 20 σε 55 και εξασφάλισε κατά αυτόν τον τρόπο σταθερό εισόδημα για τους ίδιους και τις οικογένειές τους. Παράλληλα, η εταιρεία επέκτεινε την παραγωγική δυναμικότητά της, γεγονός που οδήγησε σε 15% αύξηση των πωλήσεων στις αγορές των ΗΠΑ, Καναδά, Ηνωμένου Βασιλείου και Ιταλίας.</p>
      <figure>
        <img src="https://www.lifo.gr/uploads/image/1567803/DSC02749.jpg"/>
      </figure>
      <p>Επιπλέον, η βιωσιμότητα και η κυκλική οικονομία αποτελούν δύο από τους βασικούς πυλώνες της εταιρείας, εξασφαλίζοντας την προστασία του περιβάλλοντος τόσο στη διαδικασία παραγωγής του προϊόντος, όσο και στο τελικό προϊόν και τη συσκευασία του. Οι ποικιλίες που χρησιμοποιούνται για τα όσπρια και το ρύζι της Agrifarm είναι αποκλειστικά ελληνικές, καθώς θεωρούνται πιο ανθεκτικές στα παράσιτα και έτσι περιορίζεται η χρήση λιπασμάτων και φυτοφαρμάκων. Επίσης, η παραγωγή βασίζεται σε καινοτόμες και φιλικές προς το περιβάλλον, φυσικές μεθόδους, ενώ η εταιρεία έχει καταφέρει να περιορίσει την σπατάλη νερού κατά 40%. Τέλος, αξίζει να αναφερθεί, ότι η Agrifarm είναι η πρώτη εταιρεία στην Ελλάδα που ανέπτυξε και χρησιμοποιεί συσκευασίες από 100% βαμβάκι, χωρίς καθόλου πλαστικό.</p>
      <figure>
        <img src="https://www.lifo.gr/uploads/image/1567799/Dimitris_Gkremylogiannis.jpg"/>
      </figure>
      <p>Κάθε συσκευασία Agrifarm έχει από πίσω της μία ιστορία - το προϊόν έρχεται στο τραπέζι μας από το αγνό χώμα και την προσωπική εργασία ενός νέου αγρότη, σε μία απόλυτα οικολογική συσκευασία, τοποθετώντας την εταιρεία στην κορυφή της λίστας εταιρειών που προσφέρουν υψηλής ποιότητας και φιλικά προς το περιβάλλον προϊόντα.</p>
      <figure>
        <img src="https://www.lifo.gr/uploads/image/1567804/DSC03213.jpg"/>
      </figure>
      <p>Η περίπτωση της Agrifarm είναι μόνο μία από τις εταιρείες που έχουν καταφέρει να αξιοποιήσουν ευρωπαϊκή χρηματοδότηση για να ευδοκιμήσουν. Αν κι έχετε κι εσείς μία ιδέα που πιστεύετε πως θα πετύχει, μπορείτε να επισκεφθείτε την<a href="https://europa.eu/youreurope/business/finance-funding/getting-funding/eu-funding-programmes/index_el.htm"> ιστοσελίδα της Ευρωπαϊκής Ένωσης</a> και να μάθετε πως μπορείτε να λάβετε την απαραίτητη στήριξη ώστε να την κάνετε πραγματικότητα.</p>
      <h3>Info</h3>
      <p>
        <i>Για ακόμη περισσότερες πληροφορίες επισκεφτείτε την ιστοσελίδα της ΕΕ <a href="https://europa.eu/investeu/projects/help-young-farmers_el">https://europa.eu/investeu/projects/help-young-farmers_el</a> και την ιστοσελίδα της Agrifarm <a href="http://www.agrifarm.gr/">www.agrifarm.gr</a></i>
      </p>
      <p>
        <i>#InvestEU</i>
      </p>
      <p>
        <i>Facebook: <a href="https://www.facebook.com/EURepresentationGreece/">@EURepresentationGreece</a></i>
      </p>
      <p>
        <i>Instagram:<a href="https://www.instagram.com/ee_athina/?hl=el">@ee_athina</a></i>
      </p>
    </article>
  </body>
</html>