<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/doi-batrani-gasiti-morti-in-casa-barbatul-era-spanzurat-iar-femeia-avea-urme-de-violenta-pe-corp_499811.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T12:44:28+00:00"/>
    <meta property="og:title" content="Doi bătrâni găsiţi morţi în casă. Bărbatul era spânzurat, iar femeia avea urme de violenţă pe corp"/>
    <meta property="og:description" content="Un bărbat şi o femeie, soţ şi soţie, au fost găsiţi morţi, vineri, &amp;icirc;n locuinţa lor din comuna doljeană Ţuglui. Bărbatul a fost găsit sp&amp;acirc;nzurat &amp;icirc;n pod, iar pe corpul femeii au fost constatate urme de violenţă."/>
  </head>
  <body>
    <article>
      <h1>Doi bătrâni găsiţi morţi în casă. Bărbatul era spânzurat, iar femeia avea urme de violenţă pe corp</h1>
      <address><time datetime="2019-11-29T12:44:28+00:00">29 Nov 2019, 12:44</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Un bărbat şi o femeie, soţ şi soţie, au fost găsiţi morţi, vineri, în locuinţa lor din comuna doljeană Ţuglui. Bărbatul a fost găsit spânzurat în pod, iar pe corpul femeii au fost constatate urme de violenţă.</p>
      <p>Foto: gds.ro</p>
      <p>Poliţiştii au fost sesizaţi vineri că o femeie a fost găsită moartă în locuinţa ei din Ţuglui, potrivit Inspectoratului de Poliţie al Judeţului Dolj.</p>
      <p><b>"La faţa locului s-au deplasat poliţiştii care au găsit într-una din camerele locuinţei o femeie de 72 de ani, din Ţuglui, care era decedată, aceasta prezentând urme de violenţă"</b>, au precizat reprezentanţii IPJ Dolj.</p>
      <p>De asemenea, în podul locuinţei poliţiştii l-au găsit spânzurat şi soţul femeii, un bărbat în vârstă de 73 de ani, din Ţuglui.</p>
      <p>Cazul a fost preluat de un procuror din cadrul Parchetului de pe lângă Tribunalul Dolj.</p>
    </article>
  </body>
</html>