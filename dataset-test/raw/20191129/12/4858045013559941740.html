<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/uigurii-cer-azil-in-germania_1408141.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:19:11+00:00"/>
    <meta property="og:title" content="Uigurii fug în Germania"/>
    <meta property="og:description" content="Numărul uigurilor musulmani din China care solicită azil în Germania a crescut din 2016, potrivit datelor solicitate de Serviciul Media..."/>
  </head>
  <body>
    <article>
      <h1>Uigurii fug în Germania</h1>
      <address><time datetime="2019-11-29T12:19:11+00:00">29 Nov 2019, 12:19</time> by <a rel="author">Ionel Dancu, Reporter</a></address>
      <p>
        <b>Numărul uigurilor musulmani din China care solicită azil în Germania a crescut din 2016, potrivit datelor solicitate de Serviciul Media pentru Migraţie Oficiului Federal pentru Migraţie (BAMF) şi furnizate dpa, potrivit Agerpres.</b>
      </p>
      <p>În 2019, până la sfârşitul lunii octombrie, aproximativ 149 de uiguri au solicitat azil în Germania, până la sfârşitul lunii mai mult decât dublu faţă de anul 2018.</p>
      <p>Identificarea uigurilor solicianţi de azil se bazează pe informaţii furnizate chiar de către ei înşişi întrucât dezvăluirea etniei este voluntară, conform BAMF.</p>
      <p>În Germania, în 2019 până la sfârşitul lunii octombrie, au fost depuse 803 cereri de azil de către cetăţeni chinezi. În cazul uigurilor, aproximativ 96% dintre cei care au solicitat azil au primit protecţie în Germania - procentajul fiind mai mare decât rata medie de reuşită.</p>
      <p>La începutul acestei săptămâni au apărut scurgeri de informaţii, cunoscute sub numele de ''China Cables'', care aruncă o lumină asupra arestărilor masive în rândul uigurilor musulmani şi al altor minorităţi etnice în regiunea Xinjiang.</p>
      <p>Guvernul chinez a insistat că taberele sunt ''centre vocaţionale de instruire'' necesare pentru a exclude terorismul şi separatismul.</p>
      <p>Aproximativ 10 milioane de uiguri trăiesc în China, în mare parte în regiunea Xinjiang. Ei sunt legaţi etnic de turci şi unii au afirmat că sunt suprimaţi cultural, economic şi politic de către etnicii chinezi han.</p>
    </article>
  </body>
</html>