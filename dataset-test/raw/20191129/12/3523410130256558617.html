<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642651/%D8%AE%D9%86%D8%AA-%D8%A8%D8%A7-%D8%AD%D8%B6%D9%88%D8%B1-%D8%AB%D8%A7%D8%A8%D8%AA-%D9%85%D8%AD%D9%85%D8%AF%DB%8C-%D8%AC%D9%88%D8%A7%D8%B2-%D8%B5%D8%B9%D9%88%D8%AF-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF-%D8%B1%D9%85-%D8%A8%D9%87-%D8%B5%D8%B9%D9%88%D8%AF-%D8%A7%D9%85%DB%8C%D8%AF%D9%88%D8%A7%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:37:00+00:00"/>
    <meta property="og:title" content="خنت با حضور ثابت محمدی جواز صعود را دریافت کرد/ رم به صعود امیدوار شد"/>
    <meta property="og:description" content="در شب برتری تیم فوتبال رم، خنت با بازیکن ایرانی‌اش جشن صعود برپا کرد."/>
  </head>
  <body>
    <article>
      <h1>
        <a href="https://www.bultannews.com/fa/news/642651/%D8%AE%D9%86%D8%AA-%D8%A8%D8%A7-%D8%AD%D8%B6%D9%88%D8%B1-%D8%AB%D8%A7%D8%A8%D8%AA-%D9%85%D8%AD%D9%85%D8%AF%DB%8C-%D8%AC%D9%88%D8%A7%D8%B2-%D8%B5%D8%B9%D9%88%D8%AF-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF-%D8%B1%D9%85-%D8%A8%D9%87-%D8%B5%D8%B9%D9%88%D8%AF-%D8%A7%D9%85%DB%8C%D8%AF%D9%88%D8%A7%D8%B1-%D8%B4%D8%AF">خنت با حضور ثابت محمدی جواز صعود را دریافت کرد/ رم به صعود امیدوار شد</a>
      </h1>
      <h2>در شب برتری تیم فوتبال رم، خنت با بازیکن ایرانی‌اش جشن صعود برپا کرد.</h2>
      <address><time datetime="2019-11-29T12:37:00+00:00">29 Nov 2019, 12:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه هفته پنجم مرحله گروهی رقابت‌های لیگ اروپا، تیم فوتبال رم با برتری قاطعانه به صعود امیدوار شد و خنت در حضور بازیکن ایرانی‌اش به مرحله حذفی راه یافت.</p>
      <p>در مهم‌ترین بازی از گروه دهم، رم در خانه باشاک شهیر به برتری 3 - صفر رسید و به صعود امیدوار شد.ورتو در دقیقه 30، کلایورت در دقیقه 40 و ژکو در دقیقه 45 برای تیم ایتالیایی گل زدند. در دیگر بازی این گروه، بوروسیامونشن‌گلادباخ در خانه ولفسبورگر به برتری یک - صفر رسید. در جدول، گلادباخ و رم با 8 و باشاک شهیر با 7 امتیاز در رده‌های اول تا سوم شانس صعود دارند.</p>
      <p>در گروه نهم، خنت در حضور ثابت و کامل میلاد محمدی در خانه سن‌اتین به تساوی بدون گل دست یافت و صعودش را به مرحله بعد قطعی کرد. در دیگر بازی این گروه، ولفسبورگ در خانه اولکساندریا یک - صفر به برتری رسید. در جدول خنت با 9 و ولفسبورگ با 8 امتیاز صعودشان را جشن گرفتند.</p>
      <p>در سایر بازی‌ها از گروه یازدهم، بشیکتاش 2 - یک اسلاون براتیسلاوا را برد و براگا و ولورهمپتون به تساوی 3 - 3 رسیدند. در گروه هشتم لودوگورتز و زسکا مسکو به تساوی یک - یک رسیدند و فرانس‌واروش و اسپانیول به تساوی 2-2 دست یافتند. در گروه هفتم نبرد فاینورد و گلاسکورنجرز 2-2 به پایان رسید و پورتو در خانه یانگ بویز 2 - یک به برتری رسید.</p>
    </article>
  </body>
</html>