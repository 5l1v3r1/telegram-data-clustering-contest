<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/asociatiile-pentru-drepturile-consumatorilor-cer-inlocuirea-mihaelei-ionescu-de-la-conducerea-anpc-18631695"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T12:53:28+00:00"/>
    <meta property="og:title" content="Asociaţiile pentru drepturile consumatorilor cer înlocuirea Mihaelei Ionescu de la conducerea ANPC"/>
    <meta property="og:description" content="Asociaţiile pentru drepturile consumatorilor cer înlocuirea Mihaelei Ionescu de la conducerea interimară a Autorităţii Naţionale pentru Protecţia Consumatorilor (ANPC), întrucât ar fi folosit banii publici pentru scopuri personale. Aceasta îl înlocuieşte pe fostul preşedinte Horia Constantinescu. "/>
  </head>
  <body>
    <article>
      <h1>Asociaţiile pentru drepturile consumatorilor cer înlocuirea Mihaelei Ionescu de la conducerea ANPC</h1>
      <address><time datetime="2019-11-29T12:53:28+00:00">29 Nov 2019, 12:53</time> by <a rel="author" href="https://www.zf.ro/autor/laura-albu" target="_blank">Laura Albu</a></address>
      <p>Asociaţiile pentru drepturile consumatorilor cer înlocuirea Mihaelei Ionescu de la conducerea interimară a Autorităţii Naţionale pentru Protecţia Consumatorilor (ANPC), întrucât ar fi folosit banii publici pentru scopuri personale. Aceasta îl înlocuieşte pe fostul preşedinte Horia Constantinescu. </p>
      <p>Asociaţia Utilizatorilor Români de Servicii Financiare (AURSF), Asociaţia pentru Apărarea Drepturilor şi Intereselor Consumatorilor (APCONS) şi Asociaţia CREDERE pentru Informarea, Consilierea şi Educarea Consumatorilor, în calitate de asociaţii active şi implicate în susţinerea drepturilor şi intereselor consumatorilor din România, solicită premierului Ludovic Orban printr-o srisoare oficială, să dispună neîntârziat înlocuirea Mihaelei Irina Ionescu de la conducerea interimară a Autorităţii Naţionale pentru Protecţia Consumatorilor, potrivit unui comunicat de presă remis vineri, MEDIAFAX.</p>
      <p>Acestea anunţă că a preşedinta intermiară ar fi folosit banii publici ai instituţiei în scop personal, aşa cum reiese dintr-un raport de audit financiar al Curţii de Conturi.</p>
      <p>Asociaţiile i-au mai cerut premierului numirea unei persoane "care deţine o vastă experienţă în materia Protecţiei Consumatorilor, să vă consultaţi cu reprezentanţii societăţii civile care susţin drepturile şi interesele consumatorilor din România".</p>
      <p>Scrisoarea a fost semnată de Alin Iacob, preşedinte AURSF, Vasile Cazan, preşedinte APCONS şi Dorinel Tănase, preşedinte Credere.</p>
      <p>Joi, 28 noiembrie, Horia Constantinescu a fost eliberat, în baza unei decizii a premierului Ludovic Orban, din funcţia de preşedinte al Autorităţii Naţionale pentru Protecţia Consumatorilor, conducerea autorităţii fiind preluată temporar de Mihaela Irina Ionescu, secretar general al instituţiei.</p>
    </article>
  </body>
</html>