<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_donku-vidomogo-bijcya-ufc-pislya-misyacya-poshukiv-znajshli-mertvoyu/940575"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T12:55:00+00:00"/>
    <meta property="og:title" content="Доньку відомого бійця UFC після місяця пошуків знайшли мертвою"/>
    <meta property="og:description" content="Пасербицю бійця UFC Уолта Харріса 19-річну Аню Бланшар знайшли мертвою. Дівчину шукали з 23 жовтня, коли її востаннє бачили живою. В день, коли вона зникла жителі Оберна бачили її в магазині неподалік від коледжу, де вона вчилась. Через 24 години Бланшар оголосили зниклою безвісти, ..."/>
  </head>
  <body>
    <article>
      <h1>Доньку відомого бійця UFC після місяця пошуків знайшли мертвою</h1>
      <address><time datetime="2019-11-29T12:55:00+00:00">29 Nov 2019, 12:55</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940575_w_300.jpg?v=0"/>
        <figcaption>Аню Бланшар шукали місяць. Фото: 24tv.ua</figcaption>
      </figure>
      <p>Пасербицю бійця UFC <b>Уолта Харріса 19-річну Аню Бланшар</b> знайшли мертвою. Дівчину шукали з 23 жовтня, коли її востаннє бачили живою.</p>
      <p>В день, коли вона зникла жителі Оберна бачили її в магазині неподалік від коледжу, де вона вчилась. Через 24 години Бланшар оголосили зниклою безвісти, повідомляє <a href="https://24tv.ua/sport">24 Канал.</a></p>
      <p>У цей час Уолт Харріс готувався до головного бою в рамках UFC Fight Night в Вашингтоні 7 грудня. Він мав битися проти <b>Алістара Оверіма</b>. Та після зникнення Ані скасував бій і зосередився на її пошуках.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-newspaper/_vikladach-vidpilyav-studentci-ruki/937626"/>
      </related>
      <p>До нього приєдналися небайдужі. Так, губернатор Алабами <b>Кей Айві</b> оголосив винагороду у 5 тис. дол. за інформацію про Бланшар, а президент UFC <b>Дені Уайт</b> разом з чемпіоном <b>Джоном Джонсом</b> і менеджером Хабіба Нурмагомедова <b>Алі Абдельазізом</b> пообіцяв додати до цієї суми ще по 25 тис. дол.</p>
      <p>25 жовтня за 80 км від місця, де востаннє бачили Аню, знайшли її автомобіль. Салон машини був залитий кров'ю.</p>
      <p>Першим за підозрою у викрадені затримали 30-річного Ібрагіма Язіда. В цей час він перебував під заставою за звинуваченням у спробі викрадення і вбивства в іншому штаті. У справу про Аню Бланшар він потрапив через те, що його зафіксувала камера відеоспостереження. А його поведінка була підозрілою. Затримали також і <b>Антуейна Фішера</b>. Саме він в день злочину підвіз Язіда, а потім знищив докази присутності підозрюваного у своєму авто.</p>
      <p>25 листопада поблизу церкви в населеному пункті Мейкон Каунті правоохоронці натрапили на останки. Тіло відправили на експертизу. Вони належали Ані Бланшар.</p>
      <p>Вже після того, як тіло було знайдено, 27 листопада арештували <b>Девіда Джонсон-молодшого.</b> Причини не повідомили.</p>
      <figure>
        <embed-post data-src="https://www.instagram.com/p/B5Yl41yH0nW" data-service="Instagram"/>
      </figure>
      <blockquote>У Одеській області спалахнув скандал через рішення суду щодо підозрюваного в страшному вбивстві 26-річної Анни Заголовської.<br/>38-річного Віталія Грошева відпустили із СІЗО під домашній арешт, попри те, що він сам зізнався, що <a href="https://gazeta.ua/articles/np/_zadushiv-zgvaltuvav-i-obezgoloviv-u-spravi-pro-motoroshne-vbivstvo-novij-povorot/939052">задушив жертву, потім зґвалтував і поклав тіло на залізничні колії,</a> де потяг відтяв Анні голову.</blockquote>
    </article>
  </body>
</html>