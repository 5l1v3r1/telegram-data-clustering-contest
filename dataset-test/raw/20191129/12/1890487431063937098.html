<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521917-je-cerny-patek-pozitri-zacne-advent-v-online-obchodech-dnes-cesi-utrati-pres-0-5--svych/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T12:25:46+00:00"/>
    <meta property="og:title" content="Je Černý pátek, pozítří začne advent. V online obchodech dnes Češi utratí přes 0,5 % svých celoročních veškerých e-shopových útrat, za advent pak průměrně utratí pětistovku na domácnost"/>
    <meta property="og:description" content="Průměrná česká domácnost letos v předvánočním čase utratí za zboží spojené s nejkrásnějšími svátky roku, vyjma dárků samotných, celkem přibližně pět tisíc korun. Tato položka zahrnuje také výdaje za adventní věnec, adventní čokoládový kalendář či adventní výzdobu či svíčky. Dále se do ní počítají také výdaje, které lidé realizují před nebo na Štědrý den za vánoční stromeček, kapra, další potraviny a cukroví, vánočku či alkohol."/>
  </head>
  <body>
    <article>
      <h1>Je Černý pátek, pozítří začne advent. V online obchodech dnes Češi utratí přes 0,5 % svých celoročních veškerých e-shopových útrat, za advent pak průměrně utratí pětistovku na domácnost</h1>
      <address><time datetime="2019-11-29T12:25:46+00:00">29 Nov 2019, 12:25</time> by <a rel="author">Markéta Höfferová</a></address>
      <p>
        <b>Průměrná <a href="https://www.kurzy.cz/obec/ceska/">česká</a> domácnost letos v předvánočním čase utratí za zboží spojené s nejkrásnějšími <a href="https://www.kurzy.cz/svatky/statni-svatky.htm">svátky</a> roku, vyjma dárků samotných, celkem přibližně pět tisíc <a href="https://www.kurzy.cz/koruna/">korun</a>. Tato položka zahrnuje také výdaje za adventní věnec, adventní čokoládový kalendář či adventní výzdobu či svíčky. Dále se do ní počítají také výdaje, které lidé realizují před nebo na Štědrý den za vánoční stromeček, kapra, další potraviny a cukroví, vánočku či <a href="https://www.kurzy.cz/kalkulacka/alkohol/">alkohol</a>.</b>
      </p>
      <p>Zhruba jednu desetinu těchto výdajů představují výdaje ryze adventní, jako je věnec, svíce či kalendář. Za advent jako takový tedy <a href="https://www.kurzy.cz/obec/ceska/">česká</a> domácnost letos průměrně utratí 500 <a href="https://www.kurzy.cz/koruna/">korun</a>. Pokud se vezmou v potaz pouze domácnosti s dětmi, bude průměrný adventní výdaj vyšší, neboť se započítá také útrata za mikulášskou nadílku, například cukrovinky či čokoládové postavičky, případně mikulášské kostýmy a další propriety či jejich vypůjčení. Taková domácnost, tedy domácnost s dětmi, pak dá za advent v průměru zhruba 800 <a href="https://www.kurzy.cz/koruna/">korun</a>. Pro srovnání, za vánoční dárky letos Češi v průměru vydají sedm tisíc <a href="https://www.kurzy.cz/koruna/">korun</a>.</p>
      <p>Adventní čas v roce 2019 trvá od neděle 1. prosince do Štědrého dne. Tak jako každý rok půjde z celoroční perspektivy o vrcholnou nákupní sezónu. Tu ovšem už dnes a vlastně v tomto celém týdnu zahajuje takzvaný Černý <a href="https://www.kurzy.cz/obec/patek/">pátek</a>. Během následujících čtyř týdnů Češi v e-shopech utratí zhruba 20 miliard <a href="https://www.kurzy.cz/koruna/">korun</a>. Výdaje Čechů v e-shopech na samotný Černý <a href="https://www.kurzy.cz/obec/patek/">pátek</a> dosáhnou v e-shopech 800 milionů <a href="https://www.kurzy.cz/koruna/">korun</a>.  Češi během dneška tedy uskuteční 0,52 procenta svých letošních výdajů v online obchodech, které dosáhnou zhruba 155 miliard <a href="https://www.kurzy.cz/koruna/">korun</a>. Zhruba třetina této částky připadá na výdaje spjaté s vánočními <a href="https://www.kurzy.cz/svatky/statni-svatky.htm">svátky</a>, zejména dárky, které jsou uskutečňovány nejčastěji v průběhu listopadu a podstatné části prosince.</p>
      <p>
        <b>
          <i>Lukáš Kovanda, Ph.D.<br/>Hlavní ekonom, CZECH FUND</i>
        </b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/359630-cerny-patek-odpalil-ebay-zpet-na-obeznou-drahu/"/>
        <a href="https://www.kurzy.cz/tema/detail/americane-si-uzivaji-cerny-patek-apple-ho-privezl-i-do-ceska-779476.html"/>
        <a href="https://www.kurzy.cz/zpravy/14535-cerny-patek-na-bcpp/"/>
        <a href="https://zpravy.kurzy.cz/303322-cerny-patek-pro-evropu/"/>
        <a href="https://www.kurzy.cz/zpravy/242950-cerny-patek-akcionaru-to2-katastroficky-target-od-ing--prehled-doporuceni/"/>
        <a href="https://www.kurzy.cz/zpravy/255389-maloobchodni-trzby-na-cerny-patek-jen-nepatrne-vyssi-nez-vloni/"/>
        <a href="https://zpravy.kurzy.cz/349958-cerny-patek-12-4-2013/"/>
        <a href="https://www.kurzy.cz/zpravy/158449-nrf-cerny-patek-se-vydaril-ale-projekce-pro-celou-svatecni-sezonu-jsou-pesimisticke/"/>
        <a href="https://zpravy.kurzy.cz/255170-americane-berou-zteci-obchody-maji-cerny-patek-den-slev/"/>
        <a href="https://zpravy.kurzy.cz/228982-cerny-patek-na-prazske-burze/"/>
        <a href="https://zpravy.kurzy.cz/151687-cr-souhrn-8-9-cerny-patek-bile-pondeli-pro-cez-a-nwr-to-plati-jen-velmi-omezene/"/>
        <a href="https://www.kurzy.cz/zpravy/359571-cr-souhrn-29-11-nakupni-cerny-patek-odsal-burzam-likviditu-px-lehce-rostl-rust-aktivity-na/"/>
      </related>
    </article>
  </body>
</html>