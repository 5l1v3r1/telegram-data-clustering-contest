<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/oficialu-arsenal-atsisveikino-su-e-umery/73478"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-29T12:16:31+00:00"/>
    <meta property="og:title" content="Oficialu: &quot;Arsenal&quot; atsisveikino su E. Umery"/>
    <meta property="og:description" content="Londono &quot;Arsenal&quot; klube – ilgai brendusios permainos: penktadienį oficialiai iš vyriausiojo trenerių pareigų buvo atleistas Unai Emery."/>
  </head>
  <body>
    <article>
      <h1>Oficialu: "Arsenal" atsisveikino su E. Umery</h1>
      <address>
        <time datetime="2019-11-29T12:16:31+00:00">29 Nov 2019, 12:16</time>
      </address>
      <p>Londono "Arsenal" klube – ilgai brendusios permainos: penktadienį oficialiai iš vyriausiojo trenerių pareigų buvo atleistas Unai Emery.</p>
      <p>Šiaurės Londono klubo vadovų kantrybės taurę perpildė vakarykštė nesėkmė UEFA Europos lygoje. "Kanonieriai" savo aikštėje rezultatu 1:2 nusileido Frankfurto "Eintracht" komandai ir liko be pergalės septintose rungtynes paeiliui.</p>
      <p>48-erių metų strategas po <a href="https://www.eurofootball.lt/naujienos/arsenal-fanus-i-nevilti-varantis-u-emery-nesuka-galvos-del-savo-ateities/73474">rungtynių teigė</a>, kad negalvoja apie atleidimą, tačiau "Arsenal" vadovybės galvoje buvo priešinga mintis.</p>
      <p>Oficialiame klubo pranešime už darbą U. Emery ir visam jo trenerių štabui padėkojo klubo savininkas Joshas Kroenke. Priduriama, kad toks sprendimas buvo priimtas dėl pastarųjų savaičių rezultatų.</p>
      <p>Laikinojo trenerio pareigas perims Freddie Ljungbergas. Jis komandai diriguos artėjančioje dvikovoje su "Norwich".</p>
      <p>Kada "Arsenal" suras naują vyriausiąjį trenerį, kol kas lieka neaišku. Tarp kandidatų yra minimi Mikelis Arteta, Massimiliano Allegri ir Rafaelis Benitezas.</p>
      <p>U. Emery "kanonieriams" vadovavo nuo 2018 metų vasaros. Su juo komanda buvo patekusi į UEFA Europos lygos finalą, tačiau ten nusileido Londono "Chelsea" ekipai.</p>
      <figure>
        <iframe data-src="https://twitter.com/Arsenal/status/1200356172471185408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>