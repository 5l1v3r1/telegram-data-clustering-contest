<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/mozhliva-reprivatizaciya-ukrtelekomu-viklikaje-zanepokojennya-investoriv-zmi-643361.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T12:36:42+00:00"/>
    <meta property="og:title" content="Можлива реприватизація «Укртелекому» викликає занепокоєння інвесторів, - ЗМІ"/>
    <meta property="og:description" content="Днями став відомий оновлений список підприємств, які Фонд держмайна готує до повернення в держвласність, - журналісти"/>
  </head>
  <body>
    <article>
      <h1>Можлива реприватизація «Укртелекому» викликає занепокоєння інвесторів, - ЗМІ</h1>
      <address>
        <time datetime="2019-11-29T12:36:42+00:00">29 Nov 2019, 12:36</time>
      </address>
      <h4>Днями став відомий оновлений список підприємств, які Фонд держмайна готує до повернення в держвласність, - журналісти</h4>
      <p>Можлива реприватизація «Укртелекому» викликає тривогу у інвесторів та стане для них заборонним сигналом для інвестицій в Україну.</p>
      <p>Про це йдеться в матеріалі Gazeta.ua «Навіщо держава веде мову про реприватизацію, якщо у неї немає на це грошей?»</p>
      <p>Видання повідомляє, що днями став відомий оновлений список підприємств, які були раніше приватизовані, проте зараз їх Фонд держмайна готує до повернення назад в держвласність. Їх наразі 114 і компаній-гігантів у цьому списку немає. Проте, як зазначає видання, судова епопея довкола телекомунікаційної компанії «Укртелеком» дає підстави деяким аналітикам говорити про можливість її реприватизації. «Все це – підприємства малого або середнього масштабу, компаній-гігантів у списку немає. Однак судові тяжби, що тривають навколо телеком-оператора «Укртелеком», дають привід окремим аналітикам вносити в «списки на повернення» і цю компанію», - йдеться в матеріалі.</p>
      <p>Журналісти зазначають, що ситуація щодо «Укртелекому» викликає тривогу у потенційних інвесторів, на участь яких у великій приватизації розраховують представники української влади. Для інвесторів націоналізація компанії стане заборонним сигналом для участі у приватизаційних процесах в Україні.</p>
      <p>«Реприватизація викликає неприховану тривогу як з боку міжнародного фінансового співтовариства, так і у наших співвітчизників, котрі готові інвестувати в українську економіку. Бо така реприватизація стала б заборонним сигналом для потенційних покупців вітчизняних активів», - говориться в матеріалі.</p>
      <p>Нагадаємо, раніше політолог Володимир Фесенко заявив, що розмови про можливу реприватизацію «Укртелекому» відіб'ють у іноземних інвесторів інтерес до України і зірвуть плани уряду щодо залучення іноземних інвестицій в розмірі $50 млрд за п’ять років.</p>
      <related>
        <a href="https://glavcom.ua/economics/finances/reprivatizaciya-ukrtelekomu-unemozhlivit-nadhodzhennya-investiciy-v-ukrajinu-zmi-640204.html"/>
        <a href="https://glavcom.ua/world/observe/privatizaciya-na-francuzkiy-maner-640153.html"/>
        <a href="https://glavcom.ua/economics/finances/reprivatizaciya-ukrtelekomu-prizvede-do-znachnih-zbitkiv-dlya-derzhavi-zmi-638091.html"/>
      </related>
    </article>
  </body>
</html>