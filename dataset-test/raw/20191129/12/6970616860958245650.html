<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/klart-helsingborg-varvar-ung-yttermittfaltare-fran-djurgarden/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-29T12:35:00+00:00"/>
    <meta property="og:title" content="Klart: Helsingborg värvar ung yttermittfältare från Djurgården"/>
    <meta property="og:description" content="Helsingborg rustar upp för kommande allsvenska säsong. Nu är 21-årige Joseph Ceesay klar och skriver på ett tvåårskontrakt. "/>
  </head>
  <body>
    <article>
      <h1>Klart: Helsingborg värvar ung yttermittfältare från Djurgården</h1>
      <address><time datetime="2019-11-29T12:35:00+00:00">29 Nov 2019, 12:35</time> by <a rel="author">Ramo Holmbom</a></address>
      <p>
        <b>Helsingborg rustar upp för kommande allsvenska säsong. <br/>Nu är 21-årige Joseph Ceesay klar och skriver på ett tvåårskontrakt. </b>
      </p>
      <p>Yttermittfältaren som tillhört Djurgården har de senaste åren varit utlånad till IK Frej, IK Brage och Dalkurd. Förra säsongen stod han för sex mål och sex assister i Dalkurd och nu har Helsingborg, trots intresse från andra allsvenska klubbar lyckats värva 21-åringen, kontraktet skrivs över två år.</p>
      <p>- Det är jättekul att vara här. HIF är en stor klubb och en fin klubb att komma till. Klubben har tagit fram många stora spelare och har väldigt bra förutsättningar. Mellberg är tränare och jag tror att han spelar en fotboll som passar mig och kan utveckla mig. Jag är en offensiv spelare som gillar att vara kreativ, utmana min spelare och komma till målchanser, säger Ceesay till klubbens hemsida.</p>
      <p>Huvudtränaren Olof Mellberg säger till hemsidan att han känner till Ceesay väl från Stockholmsfotbollen och tycker att spelaren tog extra kliv under den gångna säsongen i Dalkurd.</p>
      <figure>
        <iframe data-src="https://twitter.com/HelsingborgsIF/status/1200371453000126465?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>