<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/interesno/2019-11-29/za-shansovete-v-turnirite-na-zhenskata-tenis-asotsiatsiya-sa-nepridvidimi-kato-tezi-pri-ruletkata"/>
    <meta property="og:site_name" content="gol.bg"/>
    <meta property="article:published_time" content="2019-11-29T12:13:05+00:00"/>
    <meta property="og:title" content="Резултатите при жените в тениса са непредвидими, като тези при рулетката"/>
    <meta property="og:description" content="Как да се справим с това"/>
  </head>
  <body>
    <article>
      <h1>Резултатите при жените в тениса са непредвидими, като тези при рулетката</h1>
      <h2>Как да се справим с това</h2>
      <address>
        <time datetime="2019-11-29T12:13:05+00:00">29 Nov 2019, 12:13</time>
      </address>
      <p>Турът на женската тенис асоциация за 2019 (WTA Tour 2019) официално приключи. Ашли Барти си осигури първото място за годината, като спечели финалите на WTA, въпреки че бе на 15-та позиция в началото на сезона.</p>
      <p>През последните пет години винаги има нова шампионка на WTA финалите като само Елина Свитолина е достигала до финалите два пъти. След десетилетие царуване на сестри Уилямс, към днешна дата WTA се превърна в пълна бъркотия и чудо, едновременно.</p>
      <p>
        <b>Текущото състояние на WTA е ясно: Старите кучета са непостонни, зараждат се нови звезди</b>
      </p>
      <p>Някой фенове и експерти обвиняват големите играчи в непостоянство. Други пък, обясняват, че просто талантите в турнира са прекалено много и доста равностойни. Това радва феновете, защото в крайна сметка те просто искат да видят добро шоу, но на запалените комарджии това не им допада… </p>
      <p>Преди десетина години, те можеха просто да заложат на Серина и макар с малък коефициент, беше почти ясно, че печалбата е гарантирана. Сега, могат да заложат на Серина отново, но залогът въобще няма да е сигурен. </p>
      <p>Тези дни, не само последните финали на WTA, но и всеки втори голям турнир се печели от нов човек. Играчите се издигат за седмици в класацията и след това драстично спадат, без да спечелят нищо в даден сезон.</p>
      <p>Нека разгледаме 1 пример, прекрасно илюстриращ тази тенденция: <br/>Ако разгледаме финала на Уимбълдън, коефициентите бяха в полза на Серина Уилямс, a Симона Халеп, която в крайна сметка спечели турнира, имаше коефициенти 17 към 4. </p>
      <p>Прогнозите на букмейкърите работят доста просто: те дават предимство на играчи, който показват известна последователност в последно време като <i><b><a href="https://bg.wikipedia.org/wiki/%D0%90%D1%88%D0%BB%D0%B8_%D0%91%D0%B0%D1%80%D1%82%D0%B8">Ашли Барти</a></b></i> (която първоначално беше фаворитът на букмейкърите за турнира) или на играчи които са се доказали през годините като Серина.</p>
      <p>Но какво се случва всъщност? Барти беше отстранена още в четвъртия кръг на Уимбълдън и Открито първенство на САЩ. Халеп пък не успя да достигне полуфиналите и откакто спечели Уимбълдън редува силни и слаби игри.</p>
      <p>Да не говорим за трикратната победителка от Големия шлем Анджелик Кербер, която губеше в кръговете от 64 или 32 във всички турнири, с изключение на Откритото първенство на Китай през последните 5 месеца. И все пак коефициентите за Кербер бяха доста добри, тъй като тя е бивша №1. Сходна е ситуацията и на Гарбине Мугуруса, която спечели Ролан Гарос през 2016 г. и Уимбълдън през 2017 г. Сега тя се справя още по-зле от Кербер и едва се вкопчва в Топ 40.</p>
      <p>Всичко това кара WTA да изглежда като една голяма игра на рулетка. Добрите коефициенти за топ атлетите не са нищо повече от лъжливи надежди, което силно наподобява <i><b><a href="https://kasinoguru-bg.com/ruletka-pravila-koefitsienti-zalozi">коефициентите при рулетка</a></b></i>, където залог на дадено число има много малък шанс за печалба. Ако заложите на някой от Серина/Халеп/Осака/Барти, отново шансовете ви остават сравнително малки, макар и медиите да смятат, че това е правилно решение. </p>
      <p>В днешни дни, WTA турнирите са толкова непридвидими, че една новоизгряваща звезда като Бианка Андрееску, може изведнъж да победи всички след като е пропуснала голяма част от сезона. А в последствие, може да започне да губи и да се предаде на финалите. От друга страна пък, Барти след отказа на основните фаворите е поставена на първо място в схемата, но пък не е фаворит според букмейкърите. </p>
      <p>Може би е нормално играчите да имат спадове и възходи по време на дългия сезон, но ако се вгледате в предишните десетилетия, винаги е имало куп лидери, които доминират в спорта. Така смята и <i><b><a href="https://toplichnosti.com/sport/diter-kindlman.html">Дитер Киндлман</a></b></i> - треньорът на Елиза Мертенс, която е № 17 в ранглистата. Той заявава следното: "Преди около 6-7 години, топ играчите нямаха опоненти до четвъртфиналите". </p>
      <p>Но защо се случва това непостоянство? Експертите твърдят, че по-голямата дълбочина е следствие от увеличените парични награди в тениса, така че всички играчи, класирани в Топ-100, могат да си позволят добър треньорски екип и да се подготвят оптимално. Някои от играчите обаче изпитват психични проблеми, които се отразяват както в невъзможността да спечелят големи титли поред, така и в преждевременното отказване на корта.<i><b><a href="https://www.tenniskafe.com/atp/brutalniyat-robart-lansdorp-i-genialnite-mu-trenirovki/"> Робърт Лансдорп,</a></b></i> бивш треньор на Пит Сампрас и Мария Шарапова, заявява: "Не обичам да го казвам, но играчите днес не са психически силни."</p>
      <p>
        <b>Психическата криза на Серина Уилямс</b>
      </p>
      <p>Една от първите тенисистки с проблеми беше Серина Уилямс, наричаната още ѝ най-великата тенисистка. Тя е спечелила общо 23 титли от големия шлем по време на впечатляващата си кариера като последната беше Откритото първенство на Австралия през 2017. Няколко месеца по-късно тя обяви 20-седмичната си бременност, което впечатли тенис общността - това означаваше, че тя е победила във финала като бременна в 9-тата си седмица. След това тя си направи кратка почивка от тениса, за да роди дъщеря си Олимпия. </p>
      <p>След завръщането си обаче, тя не може да спечели титла като постигна две втори места на Уимбълдън и US Open. Винаги когато Серина се появи на финал, всички букмейкъри силно я фаворизират. Въпреки това, тя никога не показва най-доброто от себе си на финалите, изгаряйки цялото си „гориво“ в полуфиналите, където тя не оставя шанс на противниците си.</p>
      <p>Очакваната 24 титла от големия шлен се превърна в психологическа бариера за Серина. Много хора биха казали, че това е просто поредна титла за Серина и едва ли има такава тежест, но истината е, че ако спечели 24 титла, тя ще изравни рекорда на <i><b><a href="https://www.tenniskafe.com/wta/margaret-kort-parvata-dama-na-tenisa/">Маргарет Корт</a></b></i>, която има най-голям брой титли в ерата на откритите първенства. </p>
      <p>
        <b>Епичните масови оттегляния във WTA</b>
      </p>
      <p>Друга причина за непостоянност са масовите контузии. Настилките стават по-бавни, дори и тревните. Роджър Федерер заяви, че Откритото първенство на САЩ през 2018 г. е било с най-бавните настилки, които някога е виждал, а думите му бяха подкрепени от официално изявление на директора на US Open.</p>
      <p>Колкото по-бавен е един корт, толкова по-голям е рискът от нараняване. Ето защо най-много победители в Ролан Гарос са известни със своята върховна физика. Клей е най-бавната сред тенис повърхностите и изисква добра издръжливост, за да устои на чести разиграваня с над 20 удара. Забавените твърди кортове са още по-безмилостни. Тук получавате комбиниран тест за ставите и издръжливостта си наведнъж.</p>
      <p>Така че, не е чудно, че много играчи се оттеглиха от финалите на WTA. Дори редовните зрители в YouTube се подиграваха на настилките на кортовете, като ги наричаха "лепкави" и "мазени". Клей кортовете подпомагат добрите посрещачи като Свитолина, Барти и Халеп и нарушават агресивния атакуващ стил на тенисистки като Осака, Андрееску и Квитова. Поради тази причина резултатите бяха такива в края на сезона, когато всички вече бяха изтощени.</p>
      <p>
        <b>Очаквания за турнирите на женската тенис асоциация за 2020 </b>
      </p>
      <p>Трудно е да се правят мащабни прогнози за състоянието на женския тенис в бъдеще, така че единственият разумен съвет е да го играете на собствена преценка и да не се влияете много от шансовете давани от букмейкърите. Много добра стратегия е редовно да гледате мачове или най-малкото да следите всички резултати, за да можете да усетите моментната форма на дадена тенисистка. </p>
      <p>Ако на някоя от тенисистките просто и върви и няма никакви странички фактори, които могат да ѝ влият, би било разумно да заложите на нея, но само в съответния турнир. Ако не можете да прецените как изглежда състезателка на която и върви, просто вижте представянето на Наоми Осака в Откритото първенство на Китай. Ако получите подобни сигнали от играта на друга състезателка, значи има големи шансове тя да спечели. </p>
      <p>По отношение на представянето на топ състезателките, повечето експерти предвиждат силни сезони за младите надежди – Барти, Осака и Андрееску. Всяка от тях спокойно може да спечели поне една титла като Халеп и Квитова със сигурност имат шанс за трета титла. След впечатляващ сезон на кортовете, Елина Свитолина също се очаква да се представи добре. Интересно е да се добави, че <i><b><a href="https://www.gol.bg/tenis/2019-09-12/senzatsiya-kim-klaysters-se-zavrashta-v-tenisa">Ким Клайстерс се завръща към тениса</a></b></i>, но очакванията са по-скоро представянето ѝ да бъде разочароващо. </p>
      <p>Останалите младежи, които се очаква да гонят фаворитите са шампионите по двойки от US Open - Арина Сабаленка, Белинда Бенчич, София Кенин, Каролина Мучова и Даяна Ястремска, които също се представиха на ниво през 2019 и се очаква да задържат набраната инерция. А за финал, нека не забравяме Кори Гауф, която на 15 годишна възраст спечели WTA Линц.</p>
    </article>
  </body>
</html>