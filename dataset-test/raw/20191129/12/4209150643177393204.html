<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Viskovic-Znam-koliki-ce-biti-minimalac/571146?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T12:29:43+00:00"/>
    <meta property="og:title" content="Višković: Znam koliki će biti minimalac"/>
    <meta property="og:description" content="BANJALUKA - Vlada Republike Srpske će odrediti iznos najniže plate u Srpskoj za narednu godinu ukoliko se o tome ne dogovore socijalni partneri - poslodavci i sindikalci, rekao je danas u Banjaluci premijer Radovan Višković."/>
  </head>
  <body>
    <article>
      <h1>Višković: Znam koliki će biti minimalac</h1>
      <address><time datetime="2019-11-29T12:29:43+00:00">29 Nov 2019, 12:29</time> by <a rel="author">Srna</a></address>
      <p>BANJALUKA - Vlada Republike Srpske će odrediti iznos najniže plate u Srpskoj za narednu godinu ukoliko se o tome ne dogovore socijalni partneri - poslodavci i sindikalci, rekao je danas u Banjaluci premijer Radovan Višković.</p>
      <p>Višković je naveo da je, ako je dobro razumio, sadašnji stav Unije udruženja poslodavaca Srpske da minimalac bude 480 KM, dok iz Saveza sindikata poručuju da to bude 550 KM.</p>
      <p>"Vlada će na kraju donijeti odluku i ne očekujte da vam kažem kolika će najniža plata biti, iako to znam", rekao je Višković novinarima i dodao da je to indiskretno pravo Vlade.</p>
      <p>Najniža plata u Srpskoj trenutno iznosi 450 KM.</p>
    </article>
  </body>
</html>