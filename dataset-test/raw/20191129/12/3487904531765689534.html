<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/moralis-epo-ked-den-kinounte-sti-sosti-katefthinsi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T12:18:00+00:00"/>
    <meta property="og:title" content="Μώραλης: «ΕΠΟ, ΚΕΔ δεν κινούνται στη σωστή κατεύθυνση»"/>
    <meta property="og:description" content="Ο πρόεδρος της ΠΑΕ Ολυμπιακός έκανε δηλώσεις μετά τη συνάντηση με τον Λευτέρη Αυγενάκη"/>
  </head>
  <body>
    <article>
      <h1>Μώραλης: «ΕΠΟ, ΚΕΔ δεν κινούνται στη σωστή κατεύθυνση»</h1>
      <h2>Ο πρόεδρος της ΠΑΕ Ολυμπιακός έκανε δηλώσεις μετά τη συνάντηση με τον Λευτέρη Αυγενάκη</h2>
      <address><time datetime="2019-11-29T12:18:00+00:00">29 Nov 2019, 12:18</time> by <a rel="author">Metrosport.gr Team</a></address>
      <p>Παρέμβαση της κυβέρνησης στη λειτουργία του οικονομικού σκέλους της ΕΠΟ περιμένει η ΠΑΕ Ολυμπιακός όπως δήλωσε ο πρόεδρος της, Γιάννης Μώραλης.</p>
      <p>Ο παράγοντας των Πειραιωτών τόνισε πως η Ομοσπονδία αλλά και η ΚΕΔ δεν κινούνται προς τη σωστή κατεύθυνση.</p>
      <p>
        <b>Αναλυτικά όσα είπε ο Γιάννης Μώραλης:</b>
      </p>
      <p>«Επισκεφτήκαμε τον κύριο υφυπουργό μαζί με την κα Σουλούκου και τον κύριο Καραπαπά σε συνέχεια της επιστολής που είχαμε κάνει πριν από 15 ημέρες και στην οποία είχαμε αναπτύξει τις θέσεις της ΠΑΕ Ολυμπιακός, σε σχέση με τη λειτουργία της ΕΠΟ και της ΚΕΔ η οποία κατά τη γνώμη μας δεν κινείται στη σωστή κατεύθυνση. Τρεις ενότητες ήταν στην επιστολή μας, η μία αφορά τα οικονομικά της Ομοσπονδίας, η άλλη αφορά το κομμάτι της λειτουργίας της ΚΕΔ και της διαιτησίας και η άλλη των κλήσεων για δηλώσεις παραγόντων. Αυτές είναι οι ενότητες, τις θέσαμε στον υφυπουργό αναλυτικά.</p>
      <p>Χαιρόμαστε και είμαστε ικανοποιημένοι γιατί σε συνέχεια της επιστολής είδαμε να παρεμβαίνει η ΦΙΦΑ και η ΟΥΕΦΑ και να ασχολείται από το θέμα και να ζητάει από την ΕΠΟ σχετικές απαντήσεις και περιμένουμε την παρέμβαση της κυβέρνησης, στα θέματα της αρμοδιότητας της, όπως είναι το οικονομικό».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/etsi-tha-kalifthi-tileoptika-to-olimpiakos-paok"/>
        <a href="http://www.metrosport.gr/article/nea-proklitiki-anartisi-karapapa-gia-paok-ntopingk"/>
        <a href="http://www.metrosport.gr/article/martins-imaste-kaliteri-omada-apo-ton-paok"/>
        <a href="http://www.metrosport.gr/article/avgenakis-tha-sinantisi-prin-to-ntermpi-me-paok-ton-olimpiako"/>
        <a href="http://www.metrosport.gr/article/karapapas-ti-ischiristike-stin-apologia-tou-ke-pos-ta-girise"/>
        <a href="http://www.metrosport.gr/article/paok-ntinamo-kievou-antidrasis-to-xespasma-gkarsia-apotheosi"/>
      </related>
    </article>
  </body>
</html>