<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905750/degryse-wil-nieuwe-captain-bij-krc-genk-en-ziet-twee-kandidaten.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="Degryse wil nieuwe aanvoerder bij Genk en ziet twee kandidaten"/>
    <meta property="og:description" content="Sébastien Dewaest is niet aan zijn beste seizoen bezig bij KRC Genk. Meer nog: Marc Degryse wil zelfs dat hij zijn aanvoerdersband afstaat. Sander Berge en Aly Samatta zijn volgens hem betere kandidaten."/>
  </head>
  <body>
    <article>
      <h1>Degryse wil nieuwe aanvoerder bij Genk en ziet twee kandidaten</h1>
      <address>
        <time datetime="2019-11-29T12:15:00+00:00">29 Nov 2019, 12:15</time>
      </address>
      <p>
        <b>Sébastien Dewaest is niet aan zijn beste seizoen bezig bij KRC Genk. Meer nog: Marc Degryse wil zelfs dat hij zijn aanvoerdersband afstaat. Sander Berge en Aly Samatta zijn volgens hem betere kandidaten.</b>
      </p>
      <p>"Dewaest was vorig jaar een belangrijke speler voor Genk, maar ik zie in hem geen kapitein. Dewaest is goed in een dienende rol, als hij de ploeg kan helpen, maar hij is geen leider. Ik denk aan jongens zoals Berge en Samatta, spelers die intrinsiek veel meer kwaliteit hebben", geeft hij aan bij <i>Het Laatste Nieuws.</i></p>
      <p>"Het is niet logisch dat zij in de hiërarchie onder Dewaest staan. In mijn ogen moet je een kapiteinsband geven aan de beste speler van je ploeg. Leandro Trossard was misschien ook niet die natuurlijke leider vorig jaar. Maar Clement gaf hem na het vertrek van Pozuelo de band op basis van zijn voetbalkwaliteiten en van daaruit slaagde hij erin om de rest mee te trekken."</p>
      <p>Hannes Wolf moet nu een voorbeeld nemen aan Philippe Clement. "Racing Genk is een ploeg die voor aantrekkelijk voetbal staat, een ploeg die mensen spektakel wil bieden. Dan moet je je beste spelers in de schijnwerpers zetten en dat zijn voor mij Berge en Samatta. Op die manier zorg je er ook voor dat Dewaest zich opnieuw kan focussen op zijn job als pure verdediger. Als je zelf niet goed bent, kun je ook de rest niet meetrekken."</p>
      <aside>Lees meer<br/><a href="https://www.voetbalprimeur.be/nieuws/905739/paintsil-is-helemaal-terug-bij-krc-genk-ja-ik-heb-het-zwaar-gehad-.html?campname=highlighted-content&amp;camplink=onderaan">Paintsil is helemaal terug bij KRC Genk: "Ja, ik heb het zwaar gehad"</a></aside>
    </article>
  </body>
</html>