<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/29/clima-incendi-devastano-il-borneo_dab0923c-d0d0-4d51-8540-9de3cf546a15.html"/>
    <meta property="og:site_name" content="ANSA.it"/>
    <meta property="article:published_time" content="2019-11-29T12:27:09+00:00"/>
    <meta property="og:title" content="Clima: incendi devastano il Borneo"/>
    <meta property="og:description" content="Vasti incendi stanno devastando il Borneo, mettendo in pericolo la salute di molte persone e la vita di molti animali, alcuni dei quali, come l'orango, a rischio di estinzione. (ANSA)"/>
  </head>
  <body>
    <article>
      <h1>Clima: incendi devastano il Borneo</h1>
      <h2>Cnn, a rischio anche salute umana per richiesta olio di palma</h2>
      <address><time datetime="2019-11-29T12:27:09+00:00">29 Nov 2019, 12:27</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/29/8cab139e39ffdd554961c952d25d807d.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/10/2/fa23dc04e14ba3d3d456dfb5290e8d07.jpg"/>
          <figcaption>
            <cite>RIPRODUZIONE RISERVATA © Copyright ANSA/EPA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/29/b0bbf9894def0ccd1123bfbe12519694.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/29/49d7b48e76576302d74beb51767892b6.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>Vasti incendi stanno devastando il Borneo, mettendo in pericolo la salute di molte persone e la vita di molti animali, alcuni dei quali, come l'orango, a rischio di estinzione. E creando una "bomba climatica" - secondo gli esperti - con conseguenze disastrose per il mondo. Lo rivela un'inchiesta della Cnn.<br/>    Il fumo causato dagli incendi dolosi ha oscurato anche i cieli di Malesia e Singapore; a causarli, secondo l'inchiesta, gli stessi agricoltori, per rispondere il più velocemente possibile alla domanda, crescente in modo esponenziale, di olio di palma, utilizzato in moltissimi prodotti, dal cioccolato allo shampoo.<br/>    Quest'anno, le fiamme hanno distrutto 8.578 chilometri quadrati di giungla. Tra agosto e ottobre, gli incendi hanno rilasciato 626 megatoni di CO2, secondo i dati della Commissione europea, più dell'intera produzione annuale dell'Australia: una "bomba climatica" - secondo gli esperti - che non tarderà a far sentire i suoi effetti a livello globale.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>