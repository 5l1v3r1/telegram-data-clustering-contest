<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/dna/vot-coplesitor-al-procurorilor-dna-pentru-desfiintarea-sectiei-speciale-1587694"/>
    <meta property="og:site_name" content="Ziare.com"/>
    <meta property="article:published_time" content="2019-11-29T12:48:00+00:00"/>
    <meta property="og:title" content="Vot coplesitor al procurorilor DNA pentru desfiintarea Sectiei Speciale"/>
    <meta property="og:description" content="Un numar de 116 procurori DNA, din 123 de procurori care au votat, sunt de parere ca prevederile privind functionarea Sectiei de investigare a infractiunilor din justitie, cunoscuta ca Sectia Speciala, ar trebui abrogate."/>
  </head>
  <body>
    <article>
      <h1>Vot coplesitor al procurorilor DNA pentru desfiintarea Sectiei Speciale</h1>
      <address>
        <time datetime="2019-11-29T12:48:00+00:00">29 Nov 2019, 12:48</time>
      </address>
      <p>
        <b>Un numar de 116 procurori DNA, din 123 de procurori care au votat, sunt de parere ca prevederile privind functionarea Sectiei de investigare a infractiunilor din justitie, cunoscuta ca Sectia Speciala, ar trebui abrogate.</b>
      </p>
      <p>Adunarea Generala a procurorilor Directiei Nationale Anticoruptie a votat joi pentru a raspunde celor patru intrebari adresate de ministrul Justitiei, Catalin Predoiu.</p>
      <p>Amintim ca Predoiu a solicitat, miercuri, magistratilor din Romania un punct de vedere legat de patru teme majore privind Justitia din Romania: pensionarea anticipata a magistratilor, trecerea la completuri de apel formate din 3 judecatori, noul ciclu temporal de scolarizare la INM si daca se impune desfiintarea SS.</p>
      <p>
        <i>Citeste si:</i>
        <b>
          <a href="http://www.ziare.com/predoiu/ministrul-justitiei/predoiu-consulta-magistratii-cu-privire-la-pensionarea-anticipata-si-desfiintarea-sectiei-speciale-document-1587337">Predoiu consulta magistratii cu privire la pensionarea anticipata si desfiintarea Sectiei Speciale (Document)</a>
        </b>
      </p>
      <p>Potrivit unui raspuns al DNA, in adunarea generala si-au exercitat dreptul la vot un numar de 123 procurori. Un procuror s-a abtinut la toate cele 3 puncte suspuse votului.</p>
      <p>1. Referitor la schema de pensionare anticipata a magistratilor, <b>50 de procurori si-au exprimat opinia pentru abrogarea articolului de lege, 15 pentru amanarea aplicarii acestuia, iar 57 pentru mentinerea dispozitiilor respective.</b></p>
      <p>2. In ceea ce priveste perioada de 4 ani de formare a viitorilor magistrati la Institutul National al Magistraturii, <b>in majoritate, procurorii s-au exprimat pentru abrogarea dispozitiilor si revenirea la ciclul de formare de 2 ani.</b></p>
      <p>3. Cu privire la Sectia pentru Investigarea Infractiunilor Speciale din Justitie, opinia majoritara a fost pentru abrogarea dispozitiilor legale care reglementeaza activitatea si existenta acestei institutii. <b>In acest sens, din totalul de 123 voturi, un numar de 116 voturi au fost exprimate in favoarea abrogarii, un numar de 2 de voturi in favoarea amendarii normelor in vigoare, iar un numar de 4 voturi in favoarea mentinerii.</b></p>
      <p>Votul in instante si parchete continua si vineri. Pana la ora transmiterii acestei stiri au votat aproximativ 120 de instante sau parchete.</p>
      <p><i>Citeste si:</i> <b><a href="http://www.ziare.com/stiri/magistrati/adunarile-generale-ale-magistratilor-continua-votarea-vineri-120-de-instante-si-parchete-cer-desfiintarea-ss-1587678">Adunarile generale ale magistratilor continua votarea vineri: 120 de instante si parchete cer desfiintarea SS</a></b></p>
    </article>
  </body>
</html>