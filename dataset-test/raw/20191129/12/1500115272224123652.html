<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4939051/job-gosschalk-overweegt-oude-werk-op-te-pakken"/>
    <meta property="og:site_name" content="RTL Boulevard"/>
    <meta property="article:published_time" content="2019-11-29T12:32:44+00:00"/>
    <meta property="og:title" content="Advocaat: 'Job Gosschalk overweegt oude werk op te pakken'"/>
    <meta property="og:description" content="Job Gosschalk (52) overweegt &quot;zijn oude werk weer op te pakken&quot;. Zijn advocaat Gerard Spong heeft een verklaring daarover in het AD bevestigd. Het Openbaar Ministerie besloot vrijdag de voormalige castingdirector, producent en regisseur niet te vervolgen voor mogelijke zedendelicten. De zaak is geseponeerd nadat de enige beschuldiging werd ingetrokken na een bemiddelingstraject."/>
  </head>
  <body>
    <article>
      <h1>Advocaat: 'Job Gosschalk overweegt oude werk op te pakken'</h1>
      <address>
        <time datetime="2019-11-29T12:32:44+00:00">29 Nov 2019, 12:32</time>
      </address>
      <p>Job Gosschalk (52) overweegt "zijn oude werk weer op te pakken". Zijn advocaat Gerard Spong heeft een verklaring daarover in het AD bevestigd. Het Openbaar Ministerie besloot vrijdag de voormalige castingdirector, producent en regisseur niet te vervolgen voor mogelijke zedendelicten. De zaak is geseponeerd nadat de enige beschuldiging werd ingetrokken na een bemiddelingstraject.</p>
      <blockquote>"Mijn cliënt gaat er alle tijd voor nemen om hierover na te denken"</blockquote>
      <p>Spong stelt de opmerking "in het algemeen" te bedoelen. Hij wil niet verduidelijken of zijn cliënt Gosschalk doelt op het casten van film- en tv-producties, het regisseren of het produceren van films, series en toneelstukken. "Mijn cliënt gaat er alle tijd voor nemen om hierover na te denken", aldus Spong.</p>
      <p>Hij wil geen termijn noemen. Overigens kan Gosschalk ook voor heel andere opties kiezen, stelt de advocaat. Als voorbeeld noemt hij "het bestieren van een eenvoudig theehuisje aan de Middellandse Zee."</p>
      <h3>Castingbureau</h3>
      <p>De castingdirecteur kwam eind 2017 in opspraak naar aanleiding van de internationale #MeToo-beweging. Hij heeft erkend dat hij grenzen heeft overschreden, nadat acteurs hem hadden beschuldigd van seksueel wangedrag. Gosschalk legde zijn werk neer en droeg zijn aandelen in castingbureau Kemna Casting, waar hij mede-eigenaar van was, over aan de zittende directie, die de naam van het bedrijf veranderde.</p>
      <p>Vorige week stuurden de aangever en Gosschalk al een gezamenlijke verklaring uit waarin ze de uitkomst van de mediation meldden. Hierin schreven ze dat ze ieder de gelegenheid hebben gehad hun visie op de gebeurtenissen te geven en van elkaar hebben gehoord hoe ieder deze heeft beleefd. "Daarbij zijn waar mogelijk vragen beantwoord en aannames weggenomen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/crime/artikel/4938856/geen-strafvervolging-zaak-tegen-job-gosschalk"/>
        <a href="https://www.rtlboulevard.nl/crime/artikel/4929596/overeenkomst-gesloten-zaak-job-gosschalk"/>
        <a href="https://www.rtlboulevard.nl/entertainment/news/artikel/4837796/zaak-job-gosschalk-vertraagd-vanwege-complexiteit"/>
        <a href="https://www.rtlboulevard.nl/lifestyle/fashion/artikel/4938926/hebben-lil-kleine-lanceert-nieuwe-collectie"/>
        <a href="https://www.rtlboulevard.nl/entertainment/news/artikel/4938861/speciale-black-friday-korting-op-tickets-christmas-show"/>
        <a href="https://www.rtlboulevard.nl/entertainment/news/artikel/4938696/susan-visser-als-jong-meisje-aangerand-de-tram"/>
      </related>
      <related>
        <a href="https://www.rtlboulevard.nl/crime/artikel/4938856/geen-strafvervolging-zaak-tegen-job-gosschalk"/>
      </related>
      <related>
        <a href="https://www.rtlboulevard.nl/crime/artikel/4929596/overeenkomst-gesloten-zaak-job-gosschalk"/>
      </related>
    </article>
  </body>
</html>