<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/emotiile-nu-au-oprito-pe-alina-eremia-sa-ii-ia-la-roast-pe-jurati-328372.html"/>
    <meta property="og:site_name" content="Observator"/>
    <meta property="article:published_time" content="2019-11-29T12:14:00+00:00"/>
    <meta property="og:title" content="Emoțiile nu au oprit-o pe Alina Eremia să îi ia la “roast” pe jurați: “M-am bazat pe faptul că au un simț al umorului dezvoltat”"/>
    <meta property="og:description" content="Astăzi, de la 20:00, la iUmor, românii vor putea urmări o ediție specială cu momente în care mai multe vedete, printre care Maia Morgenstern, Dan Bittman, Alina Eremia și mulți alții, vor urca pe scenă și îi vor ironiza fără rețineri pe..."/>
  </head>
  <body>
    <article>
      <h1>Emoțiile nu au oprit-o pe Alina Eremia să îi ia la “roast” pe jurați: “M-am bazat pe faptul că au un simț al umorului dezvoltat”</h1>
      <address><time datetime="2019-11-29T12:14:00+00:00">29 Nov 2019, 12:14</time> by <a rel="author">Redactia Observator</a></address>
      <p>
        <b>
          <b>Astăzi, de la 20:00, la iUmor, românii vor putea urmări o ediție specială cu momente în care mai multe vedete, printre care Maia Morgenstern, Dan Bittman, Alina Eremia și mulți alții, vor urca pe scenă și îi vor ironiza fără rețineri pe cei trei jurați, dar și pe prezentatorii show-ului.</b>
        </b>
      </p>
      <p>Alina Eremia, una dintre cele mai iubite cântăreţe din noua generaţie, a făcut un “roast” în care a demonstrat că are umor, cele mai grele cuvinte fiind chiar la adresa ei: “A fost o ipostază nouă pentru mine și am avut niște emoții uriașe, dar îmi place să ies din zona de confort. Este prima dată când fac roast. Urmăream o grămadă de roast-uri înainte, dar este o diferență de la cer la pământ să fii tu cea care îl spune. Recunosc că m-am gândit de 3 ori înainte să accept și cumva m-am bazat pe faptul că jurații au un simț al umorului dezvoltat și nu se vor supăra. M-am luat și pe mine peste picior pe parcursul roast-ului. Nu îmi place să ma iau atât de tare în serios și sper că s-a înțeles că este totul în spirit de glumă. Îi apreciez mult pe toți cei pe care i-am menționat în roast. A fost o experiență interesantă, dar pe care nu aș repeta-o prea curând, având în vedere cât aveam pulsul!”.</p>
      <p>Întregul moment va putea fi urmãrit în aceastã searã, de la 20:00, la Antena 1.</p>
      <p>Pentru prima oară în cele șapte sezoane de iUmor, show-ul va avea și o semifinală în care vor participa cei care au primit cele mai multe voturi în aplicația iUmor, dar nu au reușit să se claseze pe primul loc în preferințele publicului. Câștigătorul semifinalei, care va avea loc pe 6 decembrie, se va alătura celor 11 finaliști în lupta pentru marele premiu în valoare de 20.000 euro din data de 13 decembrie.</p>
    </article>
  </body>
</html>