<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/groapa-comuna-din-inima-parisului-mii-de-cadavre-lasate-sa-putrezeasca_3060423.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T12:29:08+00:00"/>
    <meta property="og:title" content="Groapa comună din inima Parisului: Mii de cadavre, lăsate să putrezească"/>
    <meta property="og:description" content="Un scandal imens a izbucnit la Paris din cauza unui centru de donare al cadevrelor unde mii de corpuri  au fost lăsate să putrezească.Centrul de Donare a Cadavrelor din cadrul Universității Paris-Descartes a fost închis în urma unei anchete privind condiț"/>
  </head>
  <body>
    <article>
      <h1>Groapa comună din inima Parisului: Mii de cadavre, lăsate să putrezească</h1>
      <address><time datetime="2019-11-29T12:29:08+00:00">29 Nov 2019, 12:29</time> by <a rel="author">PUBLIKA.MD</a></address>
      <p>Un scandal imens a izbucnit la Paris din cauza unui centru de donare al cadevrelor unde mii de corpuri  au fost lăsate să putrezească.</p>
      <p>Centrul de Donare a Cadavrelor din cadrul Universității Paris-Descartes a fost închis în urma unei anchete privind condițiile grave în care sunt păstrate cadavrele, scrie <a href="https://www.b1.ro/stiri/externe/groapa-comuna-din-inima-parisului-mii-de-cadavre-au-fost-lasate-sa-putrezeasca-imagini-halucinante-308171.html">b1.ro</a></p>
      <p>Totul a pornit după ce publicaţia franceză L’Express a realizat o amplă anchetă care a arătat cum zeci de cadavre erau depozitate „dezbrăcate, în descompunere, puse grămadă pe tărgi, cu ochii larg deschiși”. De asemenea, jurnaliştii francezi au comparat centrul cu o  „groapă comună a Parisului”.</p>
      <p>Într-un comunicat publicat pe site, universitatea a admis că practicile din centru nu se ridică la „așteptările sociețătii de respectare a demnității”.</p>
      <p>„Universitatea Paris-Descartes le cere scuze familiilor pentru această situație. Universitatea dorește să clarifice și să își reafirme determinarea de respectare a demnității donatorilor și familiilor”, se menționează în comunicat.</p>
    </article>
  </body>
</html>