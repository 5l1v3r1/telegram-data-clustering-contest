<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2828002-premer-iraku-podae-u-vidstavku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T12:24:00+00:00"/>
    <meta property="og:title" content="Прем'єр Іраку подає у відставку"/>
    <meta property="og:description" content="Прем'єр-міністр Іраку Аділ Абдул-Махді заявив, що подасть у відставку на тлі антиурядових протестів, під час яких загинули щонайменше 408 людей."/>
  </head>
  <body>
    <article>
      <h1>Прем'єр Іраку подає у відставку</h1>
      <h2>Прем'єр-міністр Іраку Аділ Абдул-Махді заявив, що подасть у відставку на тлі антиурядових протестів, під час яких загинули щонайменше 408 людей.</h2>
      <address>
        <time datetime="2019-11-29T12:24:00+00:00">29 Nov 2019, 12:24</time>
      </address>
      <p>Про це повідомляє <a href="https://www.rudaw.net/english/middleeast/iraq/291120192">Rudaw</a> із посиланням на заяву Абдула-Махді.</p>
      <p>“Прем'єр-міністр Іраку Аділ Абдул-Махді 29 листопада опублікував заяву, в якій йдеться про те, що він незабаром подасть до парламенту Іраку свою заяву про <a href="https://www.ukrinform.ua/tag-vidstavka">відставку</a>”, - йдеться у повідомленні.</p>
      <p>Абдул-Махді працював на посаді прем'єр-міністра з жовтня 2018 року.</p>
      <p>Наразі невідомо чи парламент прийме його відставку.</p>
      <p>Раніше стало відомо, що з початку антиурядових протестів в Іраку загинули вже 408 людей, ще понад 15 тисяч отримали поранення.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2827940-na-antiuradovih-protestah-v-iraku-vze-ponad-400-zagiblih.html">На антиурядових протестах в Іраку - вже понад 400 загиблих</a>
      </blockquote>
      <p>Як повідомляв Укрінформ, антиурядові протести в <a href="https://www.ukrinform.ua/tag-irak">Іраку </a>розпочалися 1 жовтня. Вони стали наймасштабнішими за останні роки. Люди вийшли на вулиці, протестуючи проти корупції, безробіття, проблем у сферах освіти, медицини, комунальних послуг.</p>
    </article>
  </body>
</html>