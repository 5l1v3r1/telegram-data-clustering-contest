<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39904-tienduizenden-euro-s-schade-na-inbraak-leer-werkbedrijf/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-29T12:10:00+00:00"/>
    <meta property="og:title" content="Tienduizenden euro’s schade na inbraak leer-werkbedrijf"/>
    <meta property="og:description" content="VLISSINGEN - Leer-werkbedrijf Zeeuws Werk in Vlissingen is in de nacht van woensdag op donderdag de dupe geworden van een inbraak. De schade wordt geschat op tienduizenden euro’s."/>
  </head>
  <body>
    <article>
      <h1>Tienduizenden euro’s schade na inbraak leer-werkbedrijf</h1>
      <address><time datetime="2019-11-29T12:10:00+00:00">29 Nov 2019, 12:10</time> by <a rel="author">Tim Koster</a></address>
      <figure>
        <img src="https://www.hvzeeland.nl/pictures/6/8/4/131486.jpg"/>
        <figcaption>De inbrekers hebben via het hekwerk de buit overgeladen in een bestelbus.<cite>© Foto: Zeeuws Werk</cite></figcaption>
      </figure>
      <p>
        <b>VLISSINGEN - Leer-werkbedrijf Zeeuws Werk in Vlissingen is in de nacht van woensdag op donderdag de dupe geworden van een inbraak. De schade wordt geschat op tienduizenden euro’s.</b>
      </p>
      <p>Via Facebook laat het bedrijf, gevestigd aan de Poortersweg, weten dat bij het arbeidstrainingscentrum al het handgereedschap gestolen is. De manager van het bedrijf heeft aan Omroep Zeeland laten weten de schade te schatten op  zo’n 20.000 euro.</p>
      <p>Volgens camerabeelden van naastgelegen bedrijven heeft de inbraak tussen 00.45 uur en 01.30 uur plaatsgevonden. Op de beelden zouden twee personen te zien zijn. Via het hekwerk van het bedrijf hebben de inbrekers de buit overgeladen in een bestelbus.</p>
      <p>Het bedrijf vraagt mensen een oogje in het zeil te houden op advertentiewebsites. Het gereedschap is voornamelijk van het merk ‘’Festool’’. Mensen die deze gereedschappen tegenkomen kunnen contact opnemen met het bedrijf via <u><b><a href="https://www.facebook.com/zeeuwswerk.nl/?fref=ts">Facebook</a></b></u>.</p>
    </article>
  </body>
</html>