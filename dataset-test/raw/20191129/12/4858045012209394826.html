<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/11-jucatori-icons-vin-la-bucuresti-pentru-tragerea-la-sorti-a-grupelor-euro-2020_1408142.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:21:52+00:00"/>
    <meta property="og:title" content="11 jucători 'icons' vin la București pentru tragerea la sorți a grupelor Euro 2020"/>
    <meta property="og:description" content="Romexpo va găzdui, sâmbătă, de la ora 19.00, tragerea la sorţi a grupelor Campionatului European 2020, cel mai important eveniment non-sportiv..."/>
  </head>
  <body>
    <article>
      <h1>11 jucători 'icons' vin la București pentru tragerea la sorți a grupelor Euro 2020</h1>
      <address><time datetime="2019-11-29T12:21:52+00:00">29 Nov 2019, 12:21</time> by <a rel="author">Roxana Popa</a></address>
      <p>Romexpo va găzdui, sâmbătă, de la ora 19.00, tragerea la sorţi a grupelor Campionatului European 2020, cel mai important eveniment non-sportiv până la startul turneului.</p>
      <p>Potrivit FRF, 20 de participate sunt deja cunoscute, câştigându-şi biletele prin intermediul preliminariilor, alte patru vor fi stabilite în urma play-off-ului în care va lua parte şi naţionala României. Tricolorii trebuie să treacă de Islanda (26 martie) şi de învingătoarea dintre Bulgaria şi Ungaria (31 martie), ambele dueluri urmând a se disputa în deplasare.</p>
      <p>În cadrul unui eveniment special ce a avut loc vineri dimineaţă la Casa Fotbalului, Martin Kallen, CEO UEFA Events, a anunţat numele importante din fotbalul european care vor participa la tragerea la sorţi şi vor fi implicaţi în extragere.</p>
      <p>Alături de Giorgio Marchetti, directorul de competiţii UEFA, va urca pe scenă un ”unprezece” de vis format din: Iker Casillas (Spania) – Phillip Lahm (Germania), John Sivebæk (Danemarca), Ricardo Carvalho (Portugalia), Marcel Desailly (Franţa) – Theodoros Zagorakis (Grecia), João Mário (Portugalia), Karel Poborsky (Cehia), Ruud Gullit (Olanda) – Andrey Arshavin (Rusia), Francesco Totti (Italia).</p>
      <p>Tragerea la sorţi se va desfăşura astfel:</p>
      <ul>
        <li>Toate cele 12 gazde EURO 2020 au fost repartizate dinainte în grupe. Dacă trece de Islanda şi apoi de câştigătoarea dintre Bulgaria şi Ungaria, România se va afla în grupa C, la fel ca şi o altă ţară gazdă – Olanda. De asemenea, Ucraina va fi repartizată în aceeaşi grupă.</li>
        <li>Urnele s-au realizat pe baza performanţei din grupele preliminare EURO 2020.</li>
        <li>Între cele 20 de echipe calificate direct din preliminarii se află şi 7 ţări gazdă. Alte 4 vor evolua în play-off. Câştigătoarea play-off-ului ”B” în care evoluează Irlanda va merge în grupa E.</li>
        <li>Câştigătoarele play-off-urilor ”A” şi ”C”, în care poate fi cel puţin una dintre România şi Ungaria, de asemenea gazde EURO, vor avea mai multe posibilităţi la repartizarea în faza grupelor a turneului final. Dacă învingătoarea play-off-ului ”C” va fi Scoţia, atunci aceasta va merge în grupa D.</li>
        <li>Ucraina nu va putea fi în aceeaşi grupă cu Rusia. Astfel, Ucraina va fi repartizată în grupa C, în timp ce Belgia va merge în grupa B.</li>
      </ul>
    </article>
  </body>
</html>