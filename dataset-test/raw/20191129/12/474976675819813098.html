<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121980/niemiecki-dziennik-pisze-o-szefach-panstwowych-spolek.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-29T12:46:00+00:00"/>
    <meta property="og:title" content="Niemiecki dziennik pisze o szefach państwowych spółek"/>
    <meta property="og:description" content="&quot;Po zwycięstwie wyborczym PiS w 2015 roku stery w polskich przedsiębiorstwach państwowych bądź z udziałem skarbu państwa objęła nowa klasa młodych, światowych menadżerów, wyłącznie mężczyzn, związanych z partią rządzącą&quot; – czytamy w &quot;Die Welt&quot;."/>
  </head>
  <body>
    <article>
      <h1>Niemiecki dziennik pisze o szefach państwowych spółek</h1>
      <address>
        <time datetime="2019-11-29T12:46:00+00:00">29 Nov 2019, 12:46</time>
      </address>
      <h4>"Po zwycięstwie wyborczym PiS w 2015 roku stery w polskich przedsiębiorstwach państwowych bądź z udziałem skarbu państwa objęła nowa klasa młodych, światowych menadżerów, wyłącznie mężczyzn, związanych z partią rządzącą" – czytamy w "Die Welt".</h4>
      <p>Niemiecki dziennik zamieścił sylwetkę szefa Banku Pekao S.A. Michała Krupińskiego. "Die Welt" opisał go jako przedstawiciela "nowej klasy menedżerów związanych z PiS".</p>
      <p>Wśród nich dziennikarze gazety wymieniają także Daniela Obajtka, prezesa PKN Orlen, oraz Rafała Milczarskiego, szefa zarządu linii lotniczych LOT.</p>
      <p>"Nowa elita gospodarcza ma kontakty z kierownictwem partii, ale menadżerowie nie utożsamiają się z wulgarną, nacjonalistyczną retoryką, jak choćby podburzaniem przeciwko homoseksualistom. Są młodzi, znają języki obce i maja kontakty zagraniczne. Podzielają jednak pogląd PiS, że Polska potrzebuje wpływowych wielkich przedsiębiorstw, 'globalnych czempionów' (…), aby nie być ciągle przedłużeniem niemieckiego stołu warsztatowego" – czytamy w "Die Welt".</p>
      <p>Jak podkreśla dziennik, wzrost gospodarczy w Polsce jest spowodowany przede wszystkim konsumpcją oraz wpływami z inwestycji zagranicznych. "Ale partia się tym nie zadowoli. Chce stworzyć polskie wielkie przedsiębiorstwa, które będą mogły konkurować i inwestować nawet na globalnym ryku. Celem polskiego rządu jest dogonienie Niemiec i Francji. Eksperci zakładają, że Polska jeszcze przed 2030 rokiem zostanie przyjęta do G20, czyli grupy najważniejszych gospodarczo krajów świata" – pisze "Die Welt". Według dziennika, cel ten ma zostać zrealizowany przez inwestycje w branże wysokiej technologii oraz tworzenie wielkich przedsiębiorstw.</p>
      <p>"W realizacji projektu ma pomóc nowa elita gospodarcza. Ekonomiści powątpiewają jednak, czy sensowne jest mieszanie do tego polityki" – zaznacza autor artykułu Philipp Fritz.</p>
      <footer>/ Źródło: dw.com <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121881/liderzy-zjednoczonej-prawicy-podpisali-nowa-umowe-koalicyjna.html"/>
      </related>
    </article>
  </body>
</html>