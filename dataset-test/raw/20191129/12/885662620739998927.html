<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/insidertrading/126219/erhetai-brohi-neon-omologon"/>
    <meta property="og:site_name" content="Insider"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="Έρχεται «βροχή» νέων ομολόγων"/>
    <meta property="og:description" content="Ο “Insider” αποκαλύπτει ποιες εταιρείες σχεδιάζουν να «σηκώσουν» χρήμα"/>
  </head>
  <body>
    <article>
      <h1>Έρχεται «βροχή» νέων ομολόγων</h1>
      <h2>Ο “Insider” αποκαλύπτει ποιες εταιρείες σχεδιάζουν να «σηκώσουν» χρήμα</h2>
      <address>
        <time datetime="2019-11-29T12:03:00+00:00">29 Nov 2019, 12:03</time>
      </address>
      <p>Στην ουρά για έκδοση νέων ομολόγων βρίσκονται όπως μαθαίνω μια σειρά από εταιρείες, αφού οι πρόσφατες επιτυχημένες προσπάθειες τους άνοιξαν την όρεξη. Όπως μου λένε, το Eurobond των 500 εκατ. ευρώ της <b>Μυτιληναίος </b>αλλά και τα 600 εκατ. ευρώ που ανακοίνωσε ότι σχεδιάζει να αντλήσει η <b>Ελλάκτωρ </b>προμηνύουν «βροχή» νέων εκδόσεων. Τα ιδιαίτερα ανταγωνιστικά επιτόκια αλλά και το αυξημένο ενδιαφέρον για εκδόσεις ελληνικών εταιρειών δημιουργούν ιδανικές συνθήκες για τις ελληνικές επιχειρήσεις, οι οποίες σπεύδουν να τις αξιοποιήσουν. Με τα χρήματα αυτά, είτε θα αναχρηματοδοτήσουν παλιές οφειλές, είτε θα χρηματοδοτήσουν επενδυτικά σχέδια είτε θα δώσουν μέρισμα στους μετόχους τους.</p>
      <h3>Οι νέες εκδόσεις</h3>
      <p>Με αυτά τα δεδομένα, όπως μου λένε, σύντομα αναμένεται έκδοση ομολόγου από τον <b>ΟΠΑΠ </b>αλλά και από τη <b>Motor Oil</b>. Αντίστοιχα, η <b>Lamda Development</b>, πέρα από την αύξηση του μετοχικού κεφαλαίου που σχεδιάζει, αναμένεται να βγει στις αγορές και με ένα (μικρό) ομόλογο. Μεγάλη κινητικότητα υπάρχει και στο real estate, όπου μεταξύ άλλων η <b>Prodea </b>σχεδιάζει τη δική της έκδοση, ενώ και από τον κλάδο των κατασκευών, όπως μαθαίνω, υπάρχει επιπλέον ενδιαφέρον, λόγω των μεγάλων έργων που έρχονται.</p>
      <p>The Insider</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/energeia/125815/konta-sto-275-epitokio-gia-omologo-toy-mytilinaioy-kleinei-simera"/>
        <a href="https://www.insider.gr/epiheiriseis/energeia/125740/mytilinaios-anoigei-biblio-prosforon-gia-omologo-ypsoys-500-ekat-eyro"/>
        <a href="https://www.insider.gr/epiheiriseis/energeia/125509/pentaetes-omologo-500-ekat-eyro-ekdidei-o-mytilinaios"/>
      </related>
    </article>
  </body>
</html>