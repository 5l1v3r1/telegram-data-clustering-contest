<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/northamerica/article/1626850/%E0%A6%A8%E0%A6%9C%E0%A6%B0%E0%A7%81%E0%A6%B2-%E0%A6%87%E0%A6%B8%E0%A6%B2%E0%A6%BE%E0%A6%AE%E0%A7%87%E0%A6%B0-%E0%A6%AE%E0%A6%BE%E0%A7%9F%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F"/>
    <meta property="og:site_name" content="প্রথম আলো"/>
    <meta property="article:published_time" content="2019-11-29T12:38:00+00:00"/>
    <meta property="og:title" content="নজরুল ইসলামের মায়ের মৃত্যু চট্টগ্রাম বিশ্ববিদ্যালয় অ্যালামনাইর শোক প্রকাশ"/>
    <meta property="og:description" content="চট্টগ্রাম বিশ্ববিদ্যালয় অ্যালামনাই অ্যাসোসিয়েশন উত্তর আমেরিকা ইন্&amp;zwnj;ক-এর উপদেষ্টা পরিষদের সদস্য মোহাম্মদ নজরুল ইসলামের মায়ের মৃত্যুতে সংগঠনের পক্ষ থেকে শোক প্রকাশ করা হয়েছে। সংগঠনের সভাপতি মুহাম্মদ আবদুল আজিজ নঈমী ও সাধারণ সম্পাদক এস এম ইকবাল ফারুক গভীর শোক প্রকাশ করে মরহুমার বিদেহী আত্মার মাগফিরাত কামনা করেন এবং শোকসন্তপ্ত পরিবারের সদস্যদের প্রতি গভীর সমবেদনা জানান। সন্দ্বীপ উপজেলার..."/>
  </head>
  <body>
    <article>
      <h1>নজরুল ইসলামের মায়ের মৃত্যু চট্টগ্রাম বিশ্ববিদ্যালয় অ্যালামনাইর শোক প্রকাশ</h1>
      <address><time datetime="2019-11-29T12:38:00+00:00">29 Nov 2019, 12:38</time> by <a rel="author">উত্তর আমেরিকা অফিস</a></address>
      <p>চট্টগ্রাম বিশ্ববিদ্যালয় অ্যালামনাই অ্যাসোসিয়েশন উত্তর আমেরিকা ইন্‌ক-এর উপদেষ্টা পরিষদের সদস্য মোহাম্মদ নজরুল ইসলামের মায়ের মৃত্যুতে সংগঠনের পক্ষ থেকে শোক প্রকাশ করা হয়েছে। <br/>সংগঠনের সভাপতি মুহাম্মদ আবদুল আজিজ নঈমী ও সাধারণ সম্পাদক এস এম ইকবাল ফারুক গভীর শোক প্রকাশ করে মরহুমার বিদেহী আত্মার মাগফিরাত কামনা করেন এবং শোকসন্তপ্ত পরিবারের সদস্যদের প্রতি গভীর সমবেদনা জানান। <br/>সন্দ্বীপ উপজেলার কালাপানিয়া ইউনিয়নে অবস্থিত মমতাজ-ওয়াজেদিয়া নূরানী, হেফজ খানা, এতিম খানা ও মাদ্রাসার প্রতিষ্ঠাতা, আমেরিকা প্রবাসী মোহাম্মদ নজরুল ইসলামের মা মমতাজ বেগম ১২ নভেম্বর বেলা তিনটা ৪৫ মিনিটে চট্টগ্রামের গ্রিনভিউ আবাসিক এলাকায় নিজ বাসায় ইন্তেকাল করেন (ইন্না লিল্লাহি ওয়া ইন্না ইলাহি রাজিউন)।<br/>তিনি বার্ধক্যজনিত রোগে ভুগছিলেন। মৃত্যুকালে তাঁর বয়স হয়েছিল ৮৫ বছর। তিনি তিন ছেলে ও দুই মেয়েসহ অসংখ্য গুণগ্রাহী রেখে গেছেন। তিনি ২০ বছর ধরে নিউইয়র্কে বাস করতেন। এক বছর আগে দেশে গিয়ে অসুস্থ হয়ে পড়েন। <br/>১২ নভেম্বর সন্ধ্যায় চট্টগ্রামের গ্রিনভিউ আবাসিক এলাকা জামে মসজিদে মরহুমার প্রথম জানাজা অনুষ্ঠিত হয়। ১৩ নভেম্বর বেলা ১১টায় সন্দ্বীপ উপজেলার কালাপানিয়া ইউনিয়নে মমতাজ-ওয়াজেদিয়া নূরানী, হেফজ খানা, এতিম খানা ও মাদ্রাসা মাঠে দ্বিতীয় জানাজা শেষে পারিবারিক কবরস্থানে তাঁকে দাফন করা হয়।</p>
    </article>
  </body>
</html>