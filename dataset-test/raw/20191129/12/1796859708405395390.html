<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/games/death-stranding-videobloger-sprobuvav-povtoriti-dostavku-vantazhu-z-gri-video-50056467.html"/>
    <meta property="og:site_name" content="НВ"/>
    <meta property="article:published_time" content="2019-11-29T12:44:00+00:00"/>
    <meta property="og:title" content="Glovo на максималках. Відеоблогер спробував повторити доставку з відеоігри Death Stranding у реальному житті - відео"/>
    <meta property="og:description" content="Один з блогерів YouTube-каналу Mega64 спробував повторити шлях головного героя відеоігри Death Stranding Сема Бріджеса. Він відобразив всі особливості гри — від падінь до лайків від інших людей."/>
  </head>
  <body>
    <article>
      <h1>Glovo на максималках. Відеоблогер спробував повторити доставку з відеоігри Death Stranding у реальному житті - відео</h1>
      <h2>Один з блогерів YouTube-каналу Mega64 спробував повторити шлях головного героя відеоігри Death Stranding Сема Бріджеса. Він відобразив всі особливості гри — від падінь до лайків від інших людей.</h2>
      <address>
        <time datetime="2019-11-29T12:44:00+00:00">29 Nov 2019, 12:44</time>
      </address>
      <p>«Доставка» враховувала безліч складних механік гри — автор повинен був балансувати і триматися на ногах через важкий вантаж, заспокоювати дитину і спілкуватися із людьми, яких він зустрічає.</p>
      <p>Одним із основних мотивів гри є те, що навіть в постапокаліптичному світі люди можуть допомагати один одному. Це теж показали — випадкові перехожі складали багаж «Сема» і не давали йому впасти.</p>
      <p>Першим пунктом доставки став заклад фаст-фуду. Блогер пояснив співробітникам, що завдяки його вантажу вони зможуть «полагодити обладнання і підключитися до мережі». Старший менеджер спочатку не розуміла, що відбувається, а потім вона здогадалася: «А, це з відеоігри».</p>
      <p>В іншому ресторані блогеру також відмовили у прийомі доставки, але порадили сходити до тютюновиого магазину.</p>
      <p>По дорозі туди він потрапив під «темпоральний дощ» (дощ. який зістарює усе, з чим він вступає в контакт — прим. НВ), після чого на нього напали Тіні (істоти з гри — прим. НВ) і відправили на Берег, де блогер розгулював без одягу.</p>
      <p>Читайте також:<br/><a href="https://techno.nv.ua/ukr/games/chorna-p-yatnicya-2019-de-kupiti-sony-playstation-4-i-krashchi-igri-z-velikoyu-znizhkoyu-50055612.html">&amp;nbspЧорна п’ятниця 2019. Де купити Sony Playstation 4 і найкращі ігри зі знижками</a></p>
      <figure>
        <iframe src="https://www.youtube.com/embed/iRqxgbuJ_DA" width="600" height="337" data-service="Youtube" scrolling="no"/>
      </figure>
    </article>
  </body>
</html>