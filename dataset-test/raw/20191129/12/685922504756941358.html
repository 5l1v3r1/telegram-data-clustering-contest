<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1477018"/>
    <meta property="og:site_name" content="طرفداری"/>
    <meta property="article:published_time" content="2019-11-29T12:14:49+00:00"/>
    <meta property="og:title" content="پاتریک ویرا احتمال بر عهده گرفتن هدایت اینتر میامی را رد کرد"/>
    <meta property="og:description" content="طرفداری - پاتریک ویرا، اسطوره آرسنال و سرمربی نیس احتمال هدایت اینتر میامی را رد کرد."/>
  </head>
  <body>
    <article>
      <h1>پاتریک ویرا احتمال بر عهده گرفتن هدایت اینتر میامی را رد کرد</h1>
      <address><time datetime="2019-11-29T12:14:49+00:00">29 Nov 2019, 12:14</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>ویرا قصد جدایی از نیس را ندارد.</pre>
      <p><a href="https://www.tarafdari.com/">طرفداری </a>- پاتریک ویرا، اسطوره آرسنال و سرمربی نیس احتمال هدایت <a href="https://www.tarafdari.com/node/1424411">اینتر میامی</a> را رد کرد.</p>
      <p>اینتر میامی، باشگاه دیوید بکام از فصل جدید MLS، وارد رقابت‌ها خواهد شد. تیمی که هنوز ترکیب بازیکنانش مشخص نیست اما جاه طلبی‌های فراوان دارد. صحبت از احتمال <a href="https://www.tarafdari.com/node/1320345">انتقال لوییس سوارز و ادینسون کاوانی به اینتر میامی</a> است و چند بازیکن سرشناس دیگر هم مدنظر بکام قرار دارند. در این بین هنوز سرمربی این تیم مشخص نیست. جالب اینکه بکام برای هدایت تیمش هم نام‌های بزرگی را زیر نظر دارد. گفته می‌شود بکام مذاکراتی با روبرتو مارتینز، مارسلو گایاردو و سانتیاگو سولاری داشته است.</p>
      <p>به گزارش <a href="https://bleacherreport.com/articles/2864723-patrick-vieira-shrugs-off-rumours-he-could-manage-david-beckhams-inter-miami">بلیچر ریپورت</a>، پاتریک ویرا که هم اکنون سرمربی نیس است و تجربه مربی‌گری نیو یورک سیتی را هم در کارنامه دارد، در واکنش به شایعات مبنی بر احتمال بر عهده گرفتن هدایت اینتر میامی گفت:</p>
      <blockquote>در ابتدای فصل صحبت از لیون بود؛ امروز از اینتر میامی حرف می‌زنید و لابد فردا نوبت به بوتافوگو است! نمی‌دانم چه به شما - خبرنگاران - بگویم!</blockquote>
    </article>
  </body>
</html>