<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/timis-femeie-prinsa-in-flagrant-cand-vindea-artefacte-neolitice_1408154.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:37:44+00:00"/>
    <meta property="og:title" content="Timiş: Femeie prinsă în flagrant când vindea artefacte neolitice"/>
    <meta property="og:description" content="Poliţiştii lugojeni au prins în flagrant o femeie care vindea artefacte din epoca neoliticului şi au întocmit dosar penal pe numele acesteia,..."/>
  </head>
  <body>
    <article>
      <h1>Timiş: Femeie prinsă în flagrant când vindea artefacte neolitice</h1>
      <address><time datetime="2019-11-29T12:37:44+00:00">29 Nov 2019, 12:37</time> by <a rel="author">Alexandra Cruceru</a></address>
      <p>Poliţiştii lugojeni au prins în flagrant o femeie care vindea artefacte din epoca neoliticului şi au întocmit dosar penal pe numele acesteia, pentru furt calificat.</p>
      <p>"Poliţiştii Serviciului de Investigaţii Criminale au depistat în flagrant delict, pe raza municipiului Lugoj, o femeie în vârstă de 33 de ani, care oferea spre vânzare două ciocane din piatră - epoca neolitică -, ce făceau obiectul infracţiunii de furt. Prejudiciul a fost recuperat în totalitate", arată un comunicat de presă al Poliţiei Timiş, remis, vineri, AGERPRES.<br/><br/>În cauză a fost întocmit dosar penal sub aspectul săvârşirii infracţiunii de furt calificat, poliţiştii continuând cercetările în vederea documentării întregii activităţi infracţionale a bănuitei.</p>
    </article>
  </body>
</html>