<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/genclerbirligi/2019/11/29/genclerbirligi-3-3-yeni-malatyaspor-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-29T12:55:42+00:00"/>
    <meta property="og:title" content="Gençlerbirliği 3-3 Yeni Malatyaspor | MAÇ SONUCU"/>
    <meta property="og:description" content="Gençlerbirliği, Süper Lig'te 13. haftanın açılış maçında Yeni Malatyaspor'u konuk etti. Eryaman Stadı'nda oynanan mücadele seyir zevki olarak oldukça yüksek geçti. Tam 6 golün çıktığı maçta kazanan olmadı ve karşılaşma 3-3 sona erdi."/>
  </head>
  <body>
    <article>
      <h1><u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u> 3-3 <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u> | MAÇ SONUCU</h1>
      <h2><u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'te 13. haftanın açılış maçında <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u>'u konuk etti. <u><a href="https://www.fotomac.com.tr/haberleri/eryaman-stadi?id=72901bb6-4c4d-456d-8b60-62136b42290c">Eryaman Stadı</a></u>'nda oynanan mücadele seyir zevki olarak oldukça yüksek geçti. Tam 6 golün çıktığı maçta kazanan olmadı ve karşılaşma 3-3 sona erdi.</h2>
      <address>
        <time datetime="2019-11-29T12:55:42+00:00">29 Nov 2019, 12:55</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 13. haftası muazzam bir maçla başladı. <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u> ile <u><a href="https://www.fotomac.com.tr/haberleri/yeni-malatyaspor?id=4c8a03fb-699a-4880-bf99-4a70a973cc51">Yeni Malatyaspor</a></u> arasında oynanan mücadele tam bir gol düellosu şeklinde geçti. Yüksek tempoda geçen maç 3-3 sona erdi ve her iki takım da sahadan birer puanla ayrıldı.<br/><br/><b>MAÇTAN DAKİKALAR</b><br/>11'inci dakikada Sio'nun ceza sahasının sağ tarafından dışarıya çevirdiği topta Fabricio bekletmeden şutunu çekti. Kaleci Farnolle son anda kornere çeldi. Candeias'ın köşe vuruşunda Flavio'nun kafa vuruşu az farkla dışarı gitti.<br/><br/>22'nci dakika Robin Yalçın'ın geri pasında pasın şiddeti biraz fazla olunca top kaleye yöneldi. Kaleci Farnolle topu güçlükle kornere çeldi.<br/><br/>23'üncü dakikada Bifouma sol kanattan son çizgiye inip şutunu çekti, top direkten geri geldi.</p>
      <figure>
        <a href="https://www.fotomac.com.tr/galeri/futbol/genclerbirligi-malatyapspor-macindan-kareler">
          <img src="https://iaftm.tmgrup.com.tr/cce8b4/956/322/0/0/1200/404?u=https://iftm.tmgrup.com.tr/album/2019/11/29/genclerbirligi-malatyapspor-macindan-kareler-1575056533797.jpg"/>
        </a>
      </figure>
      <p>
        <a href="https://www.fotomac.com.tr/galeri/futbol/genclerbirligi-malatyapspor-macindan-kareler">Gençlerbirliği - Malatyapspor maçından kareler!</a>
      </p>
      <p>44'üncü dakikada Gökhan Töre'nin pasında ceza sahası içinde topla buluşan Bifouma düzgün bir vuruşla topu ağlara gönderdi: 0-1.<br/><br/>Karşılaşmanın ilk yarısı konuk ekibin 1-0 üstünlüğü ile sonuçlandı.<br/><br/>52'nci dakikada savunmadan dönen topta ceza sahası yayında şutunu çeken Sio, kaleci Farnolle'nin sağından topu ağlara gönderdi: 1-1.<br/><br/>56'ncı dakikada sağ kanatta topla buluşan Candeias, ceza yayı üzerinde şutunu çekti. Kaleci Farnolle topu son alda kornere çeldi.<br/><br/>62'nci dakikada Robin Yalçın'ın uzaktan şutunda kaleci Ertaç topu güçlükle çelebildi.<br/><br/>73'üncü dakikada sol kanatta topla buluşan Ayite'nin şutunda top direkten döndü.<br/><br/>75'inci dakikada VAR'dan gelen uyarıyla pozisyonu inceleyen hakem savunmada Murat Yıldırım'ın elle müdahalesini tespit ederek, penaltı noktasını gösterdi.<br/><br/>76'ncı dakikada penaltı noktasına gelen Stancu düzgün bir vuruşla meşin yuvarlağı kaleci Farnolle'nin sağından ağlara gönderdi: 2-1.<br/><br/>85'inci dakikada Murat Yıldırım'ın pasında topla buluşan Robin Yalçın ceza sahası içerisinde bekletmeden şutu çekti. Top kaleci Ertaç'ın sağından ağlarla buluştu: 2-2.<br/><br/>88'inci dakikada Bifouma topu ceza sahasına gönderdi, savunma topu uzaklaştırmadı. Topu önünde bulan Robin Yalçın düzgün bir vuruşla topu ağlara gönderdi: 2-3.<br/><br/>90+1'de Zargo Toure topu ceza sahasına gönderdi, savunmanın uzaklaştıramadığı topta Rahmetullah Berişbek düzgün bir şutla topu ağlara gönderdi: 3-3.<br/><br/>Karşılaşma 3-3 berabere sonuçlandı.<br/><br/>Öte yandan BtcTurk Yeni Malatyaspor Teknik Direktörü <u><a href="https://www.fotomac.com.tr/haberleri/sergen-yalcin?id=510a047f-ef2e-4286-9db3-6715addf8e09">Sergen Yalçın</a></u>'ın Kasımpaşa maçı sonrası aldığı ceza bu maçla birlikte sona erdi. Maçı locada izleyen Sergen Yalçın, Yeni Malatyaspor'un, Demir Grup Sivasspor'u konuk edeceği maçta takımının başında sahada yer alacak.</p>
    </article>
  </body>
</html>