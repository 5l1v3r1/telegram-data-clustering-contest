<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Daimler-ukida-hiljade-radnih-mjesta-do-2022-godine/571142?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T12:08:04+00:00"/>
    <meta property="og:title" content="&quot;Daimler&quot; ukida hiljade radnih mjesta do 2022. godine"/>
    <meta property="og:description" content="Njemački proizvođač automobila &quot;Daimler&quot; saopštio je da planira da ukine hiljade radnih mjesta do kraja 2022. godine."/>
  </head>
  <body>
    <article>
      <h1>"Daimler" ukida hiljade radnih mjesta do 2022. godine</h1>
      <address><time datetime="2019-11-29T12:08:04+00:00">29 Nov 2019, 12:08</time> by <a rel="author">Srna</a></address>
      <p>Njemački proizvođač automobila "Daimler" saopštio je da planira da ukine hiljade radnih mjesta do kraja 2022. godine.</p>
      <p>U saopštenju se navodi da kompanija ne planira da popuni pojedina upražnjena mjesta i da će ponuditi otpremnine u Njemačkoj kako bi smanjila obim administrativnih poslova.</p>
      <p>Iz kompanije je 14. novembra saopšteno da je planirano smanjenje troškova u iznosu od 1,4 milijarde evra i to ukidanjem svake desete menadžerske funkcije, kao i drugim mjerama.</p>
      <p>U današnjem saopštenju se ističe da se kompanija u principu saglasila sa savjetom zaposlenih u vezi sa smanjenjem strukture kompanije i da će dvije strane raditi na detaljima sprovođenja dogovora u sljedeće dvije sedmice, javio je AP.</p>
      <p>Iz "Daimlera" nisu govorili o tačnom broju planiranih otkaza.</p>
    </article>
  </body>
</html>