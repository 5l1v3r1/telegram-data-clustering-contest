<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/apple-razmislja-o-najvecem-iphone-u-do-sada/"/>
    <meta property="og:site_name" content="PC Press"/>
    <meta property="article:published_time" content="2019-11-29T12:20:55+00:00"/>
    <meta property="og:title" content="Apple razmišlja o najvećem iPhone-u do sada"/>
    <meta property="og:description" content="Sudeći po korejskom sajtu za vesti „ETNews“, Apple za sledeću godinu planira da predstavi iPhone sa najvećom dijagonalom ekrana do sada. Taj telefon mogao bi da ima displej od 6.7 inča, što je tek …"/>
  </head>
  <body>
    <article>
      <h1>Apple razmišlja o najvećem iPhone-u do sada</h1>
      <address><time datetime="2019-11-29T12:20:55+00:00">29 Nov 2019, 12:20</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p>Sudeći po korejskom sajtu za vesti „<a href="https://pcpress.rs/PCout/?url=http://english.etnews.com/20191127200002">ETNews</a>“, <b>Apple za sledeću godinu planira da predstavi iPhone sa najvećom dijagonalom ekrana do sada</b>. Taj telefon mogao bi da ima <b>displej od 6.7 inča</b>, što je tek za nijansu manje od njihovog najmanjeg iPad-a (iPad Mini), koji ima dijagonalu od 7.9 inča. Ovaj telefon bi imao za 0.2 inča veći ekran od trenutno najvećeg iPhone-a (iPhone 11 Pro Max).</p>
      <figure>
        <img src="https://i2.wp.com/pcpress.rs/wp-content/uploads/2019/11/biggest-iphone.jpg"/>
      </figure>
      <p>Sa druge strane, isti izveštaj pominje da će <b>Apple predstaviti i „mali“ telefon, sa ekranom od 5.4 inča</b>, koji će biti manji od najmanjeg iPhone-a 11 Pro, koji poseduje OLED displej dijagonale 5.8 inča.</p>
      <p>Za oba modela <b>OLED ekrane će obezbediti Samsung</b>, jer trenutni kapaciteti kineskih proizvođača OLED ekrana nisu dovoljni.</p>
      <p>Pominje se i da će <b>Apple zadržati model od 6.1 inča, što je veličina ekrana koja se dokazala kao najpopularnija među kupcima iPhone 11 modela</b>. Za ovaj model, OLED ekran bi trebao da obezbedi LG.</p>
      <related>
        <a href="https://pcpress.rs/gitara-napravljena-u-potpunosti-od-iphone-uredaja/"/>
      </related>
      <p>Pomenuti telefoni mogli bi da <b>se očekuju u septembru 2020. godine</b>, što je tradicionalni period kada Apple objavljuje svoje high-end modele. Međutim, verovatno će <b>u prvom kvartalu sledeće godine biti predstavljen model iz niže klase, iPhone SE2</b>, koji bi mogao da košta oko 400 dolara.</p>
      <p>Izvor: <a href="https://gizmodo.com/apple-is-apparently-working-on-ar-headphones-1840065373">New York Post</a></p>
      <p>Tagovi: <a href="https://pcpress.rs/tag/apple-tag/">apple</a>, <a href="https://pcpress.rs/tag/iphone/">iPhone</a>, <a href="https://pcpress.rs/tag/najveci-iphone/">najveći iphone</a>, <a href="https://pcpress.rs/tag/oled-displej/">OLED displej</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/apple-u-centru-paznje/"/>
        <a href="https://pcpress.rs/jesenji-dogadaj-kompanije-apple-iphone-10-kao-dobrodoslica-u-buducnost/"/>
        <a href="https://pcpress.rs/glasine-o-novim-iphone-modelima/"/>
      </related>
    </article>
  </body>
</html>