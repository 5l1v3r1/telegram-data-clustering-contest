<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/auto-moto/494220-ssangyong-e-korando-e-siv-anti-e-suv/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-29T12:04:53+00:00"/>
    <meta property="og:title" content="Ssangyong e-Korando: e-SIV αντί e-SUV"/>
    <meta property="og:description" content="Η ισχύς, που ανακοινώνει η Ssangyong είναι 190 ίπποι, καθιστώντας έτσι το συγκεκριμένο μοντέλο το πιο ισχυρό της γκάμας αυτής της σειράς"/>
  </head>
  <body>
    <article>
      <h1>Ssangyong e-Korando: e-SIV αντί e-SUV</h1>
      <h2>Η ισχύς, που ανακοινώνει η Ssangyong είναι 190 ίπποι, καθιστώντας έτσι το συγκεκριμένο μοντέλο το πιο ισχυρό της γκάμας αυτής της σειράς</h2>
      <address><time datetime="2019-11-29T12:04:53+00:00">29 Nov 2019, 12:04</time> by <a rel="author">ΣΩΤΗΡΗΣ ΠΑΠΑΔΗΜΑΣ</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Facebook 0</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Twitter</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">LinkedIn</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Περισσότερα</a>
        </li>
      </ul>
      <p>H Ssangyong εγκαινίασε για την ηλεκτροκίνητη έκδοση του Korando μία νέα κατηγορία, την e-SIV. Το αυτοκίνητο θα λανσαριστεί στις αρχές του 2021 με αυτονομία 420 χλμ. και ισχύ 140 kW (190 ίππων).</p>
      <p>Στο Σαλόνι Αυτοκινήτου της Γενεύης το 2018 η Ssangyong μας έδωσε ήδη μία πρόγευση του μελλοντικού ηλεκτροκίνητου SUV της. Σήμερα, η κορεατική εταιρεία γίνεται πιο ακριβής: Το α’ τρίμηνο του 2020, λοιπόν, η ηλεκτροκίνητη έκδοση του Korando θα προωθηθεί στην αγορά. Αν και ο όρος “SUV” δεν είναι πια ο σωστός χαρακτηρισμός, αυτός θα αλλάξει σε “SIV”, που είναι το αρκτικόλεξο του “smart interface vehicle”.</p>
      <p>Πάντως, και για τα τεχνικά χαρακτηριστικά υπάρχουν εντωμεταξύ σαφή στοιχεία. Το e-SIV, λοιπόν, θα διαθέτει ένα «πακέτο» μπαταριών της LG Chem, απόδοσης 61,5 kWh. Η ισχύς, που ανακοινώνει η Ssangyong είναι 140 kW (190 ίπποι), καθιστώντας έτσι το συγκεκριμένο μοντέλο το πιο ισχυρό της γκάμας αυτής της σειράς, καθώς το σημερινό κορυφαίο Korando είναι το βενζινοκίνητο των 163 ίππων. Σύμφωνα με τον κύκλο NEDC, η αυτονομία του φτάνει έως και τα 420 χλμ., κάτι που σημαίνει πως στην πράξη η αυτονομία αναμένεται στα περίπου 300 χλμ. Όσο για την τελική ταχύτητα, αυτή ανακοινώθηκε στα 150 χλμ./ώρα.</p>
      <figure>
        <img src="https://www.eleftherostypos.gr/wp-content/uploads/2019/11/Ssangyong-e-SIV-Concept_2-750x375.jpg"/>
      </figure>
      <ul>
        <li/>
        <li/>
        <li/>
      </ul>
      <p>
        <b>Πώς ήταν το πρωτότυπο;</b>
      </p>
      <p>Τα ίδια τεχνικά χαρακτηριστικά ανακοινώθηκαν και για το πρωτότυπο μοντέλο (ισχύς 190 ίππων και τελική ταχύτητα 150 χλμ./ώρα). Έτσι, είναι εύλογο πως και τα υπόλοιπα στοιχεία είτε θα συμπίπτουν είτε θα βρίσκονται πολύ κοντά σε αυτά του πρωτοτύπου. Για παράδειγμα, τα στοιχεία του συστήματος ταχείας φόρτισης, που αναφέρονται ως εξής: Έπειτα από 50 λεπτά φόρτισης η μπαταρία φτάνει στο 80%, το μήκος του οχήματος είναι 4,46 μ., το πλάτος 1,87 μ. και το ύψος 1,63 μ. Το μεταξόνιο θα φτάνει τα 2.675 χιλιοστά. Οι πρώτες εικόνες δείχνουν τους έντονους πίσω θόλους, καθώς και τις πίσω κολώνες, που έχουν μία έντονη κλίση προς τα εμπρός, ενώ εντύπωση προκαλούν και οι φωτιστικές δίοδοι εμπρός και πίσω, που εκτείνονται από τη μία άκρη έως την άλλη.</p>
      <p>Η έξυπνη διεπαφή χρήσης μετατρέπει το… SIV σε ένα κινητό γραφείο. Επίσης, δε θα λείπουν η πρόσβαση στο internet, ένα σύστημα e-commerce, ένα μοντέρνο σύστημα πλοήγησης και ένα σύστημα αναγνώρισης της γλώσσας, που θα μπορεί κιόλας να τη μαθαίνει! Οι επιβάτες θα είναι με τον καλύτερο τρόπο συνδεδεμένοι με το όχημα και θα μπορούν να ελέγχουν διάφορες λειτουργίες του με τη βοήθεια του smart phone τους. Μία ειδική εφαρμογή θα τους πληροφορεί, για παράδειγμα, για την κατάσταση της μπαταρίας των υψηλών Volt, ενώ θα ελέγχει και την πρόοδο της φόρτισης.</p>
      <p>Το πρωτότυπο μοντέλο εφοδιάζεται, επίσης, με αισθητήρες ραντάρ, κάμερας και διαγραμμίσεων του δρόμου, ώστε να αναγνωρίζει την απόσταση από τα προπορευόμενα οχήματα. Έτσι, προκύπτει μία εν μέρει αυτόνομη οδηγική εμπειρία, η οποία με τη βοήθεια ενός πρόσθετου αισθητήρα -μελλοντικά- θα μπορεί να επεκταθεί με τον έλεγχο της κυκλοφορίας, ώστε να γίνονται αυτόνομα οι αλλαγές λωρίδας και άλλες ενέργειες.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Facebook 0</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Twitter</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">LinkedIn</a>
        </li>
        <li>
          <a href="https://www.eleftherostypos.gr/auto-moto/494220-ssangyong-e-korando-e-siv-anti-e-suv/#">Περισσότερα</a>
        </li>
      </ul>
    </article>
  </body>
</html>