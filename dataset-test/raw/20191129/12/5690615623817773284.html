<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838528-u-kamyanskomu-grabizhnik-prinis-do-kreditnoyi-ustanovi-mulyazh-bombi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T12:01:00+00:00"/>
    <meta property="og:title" content="У Кам'янському грабіжник приніс до кредитної установи муляж бомби"/>
    <meta property="og:description" content="КИЇВ. 29 листопада. УНН. У місті Кам’янське Дніпропетровської області грабіжник підкинув до кредитної установи муляж бомби. Про це УНН повідомили у …"/>
  </head>
  <body>
    <article>
      <h1>У Кам'янському грабіжник приніс до кредитної установи муляж бомби</h1>
      <address><time datetime="2019-11-29T12:01:00+00:00">29 Nov 2019, 12:01</time> by <a rel="author">Тетяна Юдіна</a></address>
      <p><b>КИЇВ. 29 листопада. УНН.</b> У місті Кам’янське Дніпропетровської області грабіжник підкинув до кредитної установи муляж бомби. Про це <b>УНН</b> повідомили у правоохоронних органах.</p>
      <p>Чоловік, 1989 року народження, увійшов до відділення “Швидко гроші” та спробував отримати там кредит. Однак співробітниця відмовила йому у видачі грошей. Тоді чоловік почав вимагати віддати йому гроші, а коли співробітниця не відреагувала н його погрози, то чоловік залишив у приміщенні предмет схожий на вибуховий пристрій та пішов.</p>
      <p>Працівниця викликала поліцію. Вибухотехніки, які також прибули на виклик, встановили, що предмет, залишений нападником є муляжем саморобного вибухового пристрою.</p>
      <p>Розпочато розслідування за ст. 187 КК України (розбій).</p>
      <p>Як повідомляв <b>УНН</b>, на Київщині <a href="https://www.unn.com.ua/uk/news/1838501-na-kiyivschini-likviduvali-pidpilne-kazino">ліквідували</a> підпільне казино.</p>
    </article>
  </body>
</html>