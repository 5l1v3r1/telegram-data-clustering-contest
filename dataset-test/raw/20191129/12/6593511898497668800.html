<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7923920"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T12:30:00+00:00"/>
    <meta property="og:title" content="Откриха мъртъв възрастен мъж край Враца, заподозрян е синът му"/>
    <meta property="og:description" content="В четвъртък вечерта във врачанската полиция бил получен сигнал за намерен мъртъв 77-годишен мъж от негов близък. Патрули на полицията и съдебен лекар пристигнали на местопрестъплението"/>
  </head>
  <body>
    <article>
      <h1>Откриха мъртъв възрастен мъж край Враца, заподозрян е синът му</h1>
      <address><time datetime="2019-11-29T12:30:00+00:00">29 Nov 2019, 12:30</time> by <a rel="author" href="https://www.24chasa.bg/authors/9732" target="_blank">Валери Ведов</a></address>
      <p>В четвъртък вечерта във врачанската полиция бил получен сигнал за намерен мъртъв 77-годишен мъж от негов близък. Патрули на полицията и съдебен лекар пристигнали на местопрестъплението. Преглед на трупа бързо установил, че има много нанесени удари върху тялото, които са довели до смъртта на жертвата.</p>
      <p>Служителите на реда реагирали светкавично и започнали да издирват извършителя. Незабавно започнали процесуално-следствени действия и като заподозрян за убийството на възрастния мъж бил задържан в ареста 50-годишният му син. По случая било образувано и досъдебно производство, съобщиха от полицията.</p>
      <p>Пребитият до смърт бил намерен във вилата му в лозята край Враца. Открила го дъщеря му, която от няколко дни нямала връзка с него. На задържания пък била назначена експертиза от психиатри, които да проверят дали е вменяем, тъй като има съмнения, че той има психически отклонения.</p>
    </article>
  </body>
</html>