<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/athletic/715720-aifnidiastikos-elegchos-gia-ntopingk-stis-proponhseis-olympiakoy-kai-paok.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T12:04:00+00:00"/>
    <meta property="og:title" content="Αιφνιδιαστικός έλεγχος για ντοπινγκ στις προπονήσεις Ολυμπιακού και ΠΑΟΚ"/>
    <meta property="og:description" content="Ο Γιάννης Μώραλης μετά το τέλος της συνάντησης με τον Αυγενάκη ενημέρωσε για τον αιφνιδιαστικό έλεγχο του ΕΣΚΑΝ στη προπόνηση του Ολυμπιακού. «Δεν έχει ξαναγίνει"/>
  </head>
  <body>
    <article>
      <h1>Αιφνιδιαστικός έλεγχος για ντοπινγκ στις προπονήσεις Ολυμπιακού και ΠΑΟΚ</h1>
      <address>
        <time datetime="2019-11-29T12:04:00+00:00">29 Nov 2019, 12:04</time>
      </address>
      <p>Ο Γιάννης Μώραλης μετά το τέλος της συνάντησης με τον Αυγενάκη ενημέρωσε για τον αιφνιδιαστικό έλεγχο του ΕΣΚΑΝ στη προπόνηση του Ολυμπιακού. «Δεν έχει ξαναγίνει κάτι τέτοιο στο πρωτάθλημα» πρόσθεσε.<br/><br/>Είχε προκύψει θέμα τις προηγούμενες μέρες ενόψει του ντέρμπι Ολυμπιακός-ΠΑΟΚ. Ο «Δικέφαλος του Βορρά» είχε ζητήσει από το ΕΣΚΑΝ να πραγματοποιήσει έλεγχο ντόπινγκ στο ματς της Κυριακής με τον οργανισμό να απαντάει αρνητικά κάνοντας λόγο για λανθασμένη πρακτική.<br/><br/>Μάλιστα το ΕΣΚΑΝ είχε απαντήσει επίσημα στο συγκεκριμένο αίτημα του ΠΑΟΚ.<br/><br/>Μετά το τέλος της σημερινής συνάντησης ανάμεσα στον Υφυπουργό Αθλητισμού, Λευτέρη Αυγενάκη και τους ανθρώπους του Ολυμπιακού, ο πρόεδρος των ερυθρολεύκων Γιάννης Μώραλης τόνισε μεταξύ άλλων ότι «μόλις με ενημέρωσαν ότι το ΕΣΚΑΝ είναι στο Ρέντη και πραγματοποιεί αιφνιδιαστικό έλεγχο» και πρόσθεσε «πρώτη φορά συμβαίνει κάτι τέτοιο στο πρωτάθλημα φέτος».<br/><br/>Οπως έγινε γνωστό λίγα λεπτά αργότερα, κλιμάκιο του ΕΣΚΑΝ βρέθηκε και στο προπονητικό κέντρο του ΠΑΟΚ στη Μεσημβρία, επίσης για αιφνιδιαστικό έλεγχο ντόπινγκ κόντρολ.<br/><br/>Για το θέμα του ΕΣΚΑΝ έκανε δηλώσεις και ο Υφυπουργός Αθλητισμού ο οποίος τόνισε πως «ο ΕΣΚΑΝ είναι ανεξάρτητη αρχή και λειτουργεί απο τους κανόνες της WADA. Χαίρομαι που σίγα σιγά κερδίζουμε το έδαφος που είχαμε χάσει με ευθύνη της προηγούμενης κυβέρνησης. Ο ΕΣΚΑΝ δεν έχει δικά της εργαστήρια με ευθύνη της προηγούμενης κυβέρνηση. Θα κάνουμε ότι πρέπει να επιστρέψει η πιστοποίηση στην Ελλάδα. Μη ψάχνετε ευθύνες της σημερινής κυβέρνησης».</p>
      <p>Πηγή: <a href="http://www.gazzetta.gr/football/superleague/article/1419848/sto-renti-eskan-gia-aifnidiastiko-elegho">gazzetta.gr</a></p>
    </article>
  </body>
</html>