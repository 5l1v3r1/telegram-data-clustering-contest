<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905746/-ik-zie-obbi-liever-voor-guinee-kiezen-dan-voor-de-rode-duivels-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="&quot;Ik zie Obbi liever voor Guinee kiezen dan voor de Rode Duivels&quot;"/>
    <meta property="og:description" content="Bondscoach Roberto Martinez duikt bijzonder vaak op naast de Belgische velden. Zo volgt hij onder meer ook Obbi Oulare van Standard. Vader Souleymane hoopt echter dat Obbi niet voor België gaat spelen."/>
  </head>
  <body>
    <article>
      <h1>"Ik zie Obbi liever voor Guinee kiezen dan voor de Rode Duivels"</h1>
      <address>
        <time datetime="2019-11-29T12:00:00+00:00">29 Nov 2019, 12:00</time>
      </address>
      <p>
        <b>Bondscoach Roberto Martinez duikt bijzonder vaak op naast de Belgische velden. Zo volgt hij onder meer ook Obbi Oulare van Standard. Vader Souleymane hoopt echter dat Obbi niet voor België gaat spelen.</b>
      </p>
      <p>De ex-spits van KRC Genk vertelt dat aan <i>Sport/Voetbalmagazine. </i>"Ik zie mijn zoon liever voor Guinee kiezen dan voor België, maar hij moet beslissen. Daar moet hij wel geen jaren meer mee wachten."</p>
      <p>"België heeft een geweldige ploeg, maar Obbi moet rekening houden met de concurrentie. Het is wel een voordeel voor hem dat Roberto Martínez de Belgische competitie op de voet volgt. Hij heeft zich al lovend uitgelaten over Obbi, dat is positief."</p>
      <p>Souleymane gelooft er nog in dat zijn zoon hogerop kan. "Obbi heeft alle kwaliteiten voor het hoogste niveau. Hij is snel, heeft ondanks zijn lengte een goeie techniek en hij is tweevoetig. Zonder zijn blessures had hij een ander traject gekend. Maar het is nog niet te laat, hij is nog maar 23."</p>
      <aside>Lees meer<br/><a href="https://www.voetbalprimeur.be/nieuws/905639/rode-duivels-blijven-nummer-n-nederland-zakt-ondanks-ek-kwalificatie.html?campname=highlighted-content&amp;camplink=onderaan">Rode Duivels blijven nummer één, Nederland zakt ondanks EK-kwalificatie</a></aside>
    </article>
  </body>
</html>