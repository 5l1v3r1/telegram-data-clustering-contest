<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/moshchen-udar-na-gdbop-i-prokuraturata-pipnakha-banditi-krali-krupni-sumi_news712077.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T12:14:00+00:00"/>
    <meta property="og:title" content="Мощен удар на ГДБОП и прокуратурата, пипнаха бандити крали крупни суми"/>
    <meta property="og:description" content="Скимирането на банковите карти се е случвало на територията на страни от Европейския съюз и по българското Черноморие"/>
  </head>
  <body>
    <article>
      <h1>Мощен удар на ГДБОП и прокуратурата, пипнаха бандити крали крупни суми</h1>
      <h2>Скимирането на банковите карти се е случвало на територията на страни от Европейския съюз и по българското Черноморие</h2>
      <address>
        <time datetime="2019-11-29T12:14:00+00:00">29 Nov 2019, 12:14</time>
      </address>
      <p>https://blitz.bg/kriminalni/prestplenie/moshchen-udar-na-gdbop-i-prokuraturata-pipnakha-banditi-krali-krupni-sumi_news712077.html Blitz.bg</p>
      <figure>
        <img src="https://static.blitz.bg/documents/thumbnails/730/201906/1561119074-vlcsnap-2019-06-21-11h10m46s221.jpg"/>
        <figcaption>Снимка: МВР</figcaption>
      </figure>
      <p><b>Специализираната прокуратура и ГДБОП разбиха престъпна група за производство на скимиращи устройства. В хода на операцията са задържани четири лица, двама от които братя. Групата е действала от началото на 2018 година.</b><br/><br/>"Неправомерно са теглени парични средства от подправени банкови карти. Задържани са 4 лица. Двама от тях са братя от Нови хан. Единият от участниците е съден за подобно престъпление във Виетнам през 2015 г.<br/><br/>Друг е задържан през 2017 г. в Чили за неправомерно теглене на средства и е излежал ефективна присъда. Трети също е бил задържан в Естония.“, каза говорителят на сцепрокуратурата прокурор Сийка Милева.<br/><br/><b>Скимирането на банковите карти се е случвало на територията на страни от Европейския съюз и по българското Черноморие в активния сезон, а тегленето на паричните средства е ставало в страни от Латинска Америка, Бали, Индонезия и Тайланд, а в последно време и в Израел.<br/><br/>Парите били връщани в България, чрез малки суми, превеждани на роднини.</b><br/><br/>При претърсвания на седем адреса са открити две работилници, в които са открити хард дискове, флаш памети, заготовки, лайсни за банкомати, миникамери, мемори карти и други устройства.<br/><br/>Според специализираната прокуратура новата тенденция в скимиращите устройства е те да са по-малки, но и старите и новите устройства са с микрокамера, която записва магнитната лента и съответния пин код. <br/><br/><b>Затова от ГДБОП посъветваха гражданите да закриват пинкода си винаги, когато теглят пари, за да не може той да бъде записан на камерата</b>. Свалянето на данните става чрез криптирани програми.<br/><br/><b>Техниката е изпращана до мулетата по два начина</b> – чрез спедиторски фирми и чрез шофьори на камиони.<br/><br/><b>"Отлична оперативна работа на колегите. Много компетентни действия. Действията бяха дълги – близо 2 години, но не искахме да задържим мулетата, а организаторите на източването.<br/><br/>Групи от такъв характер са изключително конспиративни. Групата е била организирана и мнителна. Не малка част от тях знаят как работи МВР. Успяхме да стигнем до организаторите.<br/><br/>Сумите, усвоени от тази група са големи. Довчера бяха доволни от живота", каза зам.-директорът на ГДБОП старши комисар Стоян Темелакиев. </b><br/><br/>Задържаните са освободени под гаранция от 15 000 лева.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>