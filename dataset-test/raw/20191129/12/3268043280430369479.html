<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/sp500-unidici-massimi-storici/"/>
    <meta property="og:site_name" content="Trend Online"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="S&amp;P500: undici massimi storici a novembre!"/>
    <meta property="og:description" content="La domanda che oggi gli investitori si pongono, è se lo S&amp;P estenderà la stringa di successi di questo ennesimo, indimenticabile mese."/>
  </head>
  <body>
    <article>
      <h1>S&amp;P500: undici massimi storici a novembre!</h1>
      <h2>La domanda che oggi gli investitori si pongono, è se lo S&amp;P estenderà la stringa di successi di questo ennesimo, indimenticabile mese.</h2>
      <address><time datetime="2019-11-29T12:15:00+00:00">29 Nov 2019, 12:15</time> by <a rel="author" href="https://www.trend-online.com/gaetano-evangelista/" target="_blank">Gaetano Evangelista</a></address>
      <p>Piazza Affari da un paio di sedute mostra i segni di un certo affaticamento. Un’apatia però al momento classificabile come fisiologica: il FTSE MIB sta ben ricalcando il copione dettato a metà settembre sul Rapporto Giornaliero.</p>
      <p>La domanda che oggi gli investitori si pongono, è se lo S&amp;P estenderà la stringa di successi di questo ennesimo, indimenticabile mese. Novembre va in archivio infatti con ben 11 nuovi massimi storici per Wall Street. I future questa mattina lasciano presagire un congedo all’insegna della lettera, ma non è detta l’ultima parola; specie considerando che la seduta breve di oggi, assieme a quella che precede il Ringraziamento, sono accreditate di un saldo mediamente positivo.</p>
      <p>Soprattutto, giova ricordare il comportamento del mese di dicembre, quando l’indice azionario USA realizza un nuovo massimo storico a novembre, chiudendo il mese con un saldo superiore al 3%. Come rilevato ieri, l’andamento più probabile del mese entrante e ancor più dei prossimi tre mesi, appare decisamente degno di nota.</p>
      <p>L’Eurostoxx nel frattempo consolida le posizioni attorno al massimo di fine 2017 a 3700 punti. Comportamento fisiologico. L’aspetto rilevante è che non si neghi la rottura rialzista della ben più rilevante barriera a 3600 punti, su cui ci siamo già soffermati in passato. In teoria, una volta metabolizzato il test dei correnti livelli lo scenario per l’indice continentale si farebbe roseo.</p>
      <p>Tanto più se nel frattempo sopraggiungesse quell’ulteriore, piccolo sforzo da parte dello Stoxx600: a poco più dell’un percento dai massimi storici. Pare di vedere lo S&amp;P500 nel 2013: quando i massimi assoluti del 2000 e del 2007 furono alfine superati. Ponendo le premesse per un raddoppio di quotazioni nei sei anni successivi.</p>
      <footer>
        <a href="https://www.trend-online.com/al/sp500-unidici-massimi-storici/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>