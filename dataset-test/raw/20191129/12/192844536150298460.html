<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/game/1047395/"/>
    <meta property="og:site_name" content="Sanook"/>
    <meta property="article:published_time" content="2019-11-29T12:14:06+00:00"/>
    <meta property="og:title" content="Dragon Ball Z: Kakarot ปล่อยตัวอย่างอธิบายระบบการเล่นเกมในภาคนี้ให้ชมกันแล้ว"/>
    <meta property="og:description" content="Bandai Namco ได้ทำการปล่อยตัวอย่างใหม่ล่าสุดของ Dragon Ball Z: Kakarot ให้แฟนๆ ได้ชมกัน โดยตัวอย่างเกมตัวนี้จะเป็นการเผยระบบต่างๆ ที่จะจำลองโลกของดราก้อนบอลทั้งหมดเข้ามาไว้ในเกมเดียว นอกจากที่ผู้เล่นจะได้เพลิดเพลินกับการต่อสู้ของเหล่านักรบ Z และเรื่องราวที่คุ้นเคยแล้ว ภายในเกมนี้ยังมีอะไรอีกมากมายให้เราได้ทำกันอีกเพียบ ทั้งการล่าสัตว์ ตกปลา หาของ ดูแล้วไม่ควรพลาดอย่างยิ่งเลยครับ"/>
  </head>
  <body>
    <article>
      <h1>Dragon Ball Z: Kakarot ปล่อยตัวอย่างอธิบายระบบการเล่นเกมในภาคนี้ให้ชมกันแล้ว</h1>
      <address><time datetime="2019-11-29T12:14:06+00:00">29 Nov 2019, 12:14</time> by <a rel="author">MIKE666</a></address>
      <p><b>Bandai Namco</b> ได้ทำการปล่อยตัวอย่างใหม่ล่าสุดของ <b>Dragon Ball Z: Kakarot</b> ให้แฟนๆ ได้ชมกัน โดยตัวอย่าง<a href="http://game.sanook.com/flashgame">เกม</a>ตัวนี้จะเป็นการเผยระบบต่างๆ ที่จะจำลองโลกของดราก้อนบอลทั้งหมดเข้ามาไว้ใน<a href="http://game.sanook.com/flashgame">เกม</a>เดียว นอกจากที่ผู้เล่นจะได้เพลิดเพลินกับการต่อสู้ของเหล่านักรบ Z และเรื่องราวที่คุ้นเคยแล้ว ภายใน<a href="http://game.sanook.com/flashgame">เกม</a>นี้ยังมีอะไรอีกมากมายให้เราได้ทำกันอีกเพียบ ทั้งการล่าสัตว์ ตกปลา หาของ ดูแล้วไม่ควรพลาดอย่างยิ่งเลยครับ</p>
      <p> </p>
      <figure>
        <img src="https://s.isanook.com/ga/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2dhLzAvdWQvMjA5LzEwNDczOTUvZHJhZ29uLWJhbGwtei1rYWthcm90LTAzLmpwZw==.jpg"/>
      </figure>
      <figure>
        <img src="https://s.isanook.com/ga/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2dhLzAvdWQvMjA5LzEwNDczOTUvZHJhZ29uLWJhbGwtei1rYWthcm90LTA0LmpwZw==.jpg"/>
      </figure>
      <p>ในวิดีโอตัวอย่างอันใหม่นี้ ทาง <b>Bandai Namco</b> และ <b>CyberConnect2</b> ผู้พัฒนา<a href="http://game.sanook.com/flashgame">เกม</a>ในภาคนี้ พยายามนำเสนอระบบเกมแบบใหม่ล่าสุดที่ไม่เคยปรากฏในเกมภาคไหนมาก่อน ด้วยการสร้างโลกดราก้อนบอลให้อยู่ในรูปแบบเกม RPG โดยมีเรื่องราวเริ่มต้นตั้งแต่ Dragon Ball Z ตั้งแต่การมาเยือนของ ราดิซ พี่ชายของ ซุนโกคู หรือ คาคาร็อต ตัวเอกของเรา ไปจนถึงศึกสุดท้ายกับจอมมารบูร่างสุดท้าย นอกจากที่ผู้เล่นจะได้พบกับเรื่องราวที่คุ้นเคยและตัวละครที่คุ้นหน้าคุ้นตากันแล้ว ทางผู้พัฒนาเกมยังมีการสอดแทรก Side Quests ที่จะเป็นการเพิ่มเติมเรื่องราวของ Dragon Ball Z ให้สมบูรณ์ โดยได้ อ.อากิระ โทริยามะ เป็นที่ปรึกษาในการพัฒนาเกม และเพิ่มเติมเรื่องราวที่ไม่เคยปรากฏใน Anime หรือ Manga อีกด้วย</p>
      <p> </p>
      <figure>
        <img src="https://s.isanook.com/ga/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2dhLzAvdWQvMjA5LzEwNDczOTUvZHJhZ29uLWJhbGwtei1rYWthcm90LTAxLmpwZw==.jpg"/>
      </figure>
      <figure>
        <img src="https://s.isanook.com/ga/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2dhLzAvdWQvMjA5LzEwNDczOTUvZHJhZ29uLWJhbGwtei1rYWthcm90LTA2LmpwZw==.jpg"/>
      </figure>
      <p>นอกจากระบบการต่อสู้ที่ออกแบบมาได้อลังการกว่าภาคไหนๆ แล้ว ผู้เล่นยังสามารถพัฒนาตัวละครให้มีความเก่งกาจตามแบบฉบับเกม RPG มีระบบ Skill Tree ให้ผู้เล่นได้ปลดล็อคทักษะใหม่ๆ เมื่อตรงตามเงื่อนไขที่เกมกำหนด ไม่ว่าจะเป็นการเก็บไอเทมหรือทำภารกิจที่ได้รับมอบหมาย นอกจากนั้นแล้วยังมีทักษะอื่นๆ ที่ให้ผู้เล่นได้ฝึกฝนกันอีกมากมาย ไม่ว่าจะเป็นระบบตกปลา การทำอาหาร หรือแม้กระทั่งทักษะการขับรถ ที่แม้ว่าในอนิเมะจะมาเพียงตอนเดียว แต่ก็เป็นทักษะที่น่าจดจำและสร้างความประทับให้กับแฟนๆ การ์ตูนเรื่องนี้ได้เป็นอย่างดี</p>
      <p> </p>
      <figure>
        <img src="https://s.isanook.com/ga/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2dhLzAvdWQvMjA5LzEwNDczOTUvZHJhZ29uLWJhbGwtei1rYWthcm90LTA1LmpwZw==.jpg"/>
      </figure>
      <p>ด้วยความที่เกมนี้ออกแบบมาในสไตล์เกม RPG จึงมีระบบจำลองการใช้ชีวิตของเหล่าตัวละครทั้งหลาย มีระบบการเดินทางเพื่อเปิดแผนที่โลก ซึ่งในเกมนี้มีแผนที่ขนาดใหญ่ที่ให้ผู้เล่นได้สำรวจกันอย่างมากมาย รวมไปถึงระบบปฏิสัมพันธ์กับตัวละครต่างๆ ที่เคยปรากฏตัวในการ์ตูน ไม่ว่ะจะเป็นฝ่ายนักรบ Z หรือตัวร้ายก็ตาม ซึ่งผู้เล่นจะได้พบกับตัวละครเหล่านี้จนครบถ้วน แม้บางตัวละครจะเคยปรากฏตัวมาตั้งแต่ภาคแรกแล้วก็ตาม ทางผู้พัฒนาก็ยังหยิบเอาตัวละครเหล่านี้กลับมาปรากฏตัวให้แฟนๆ ได้หายคิดถึงกัน ยิ่งใครที่เกิดทันยุคการผจญภัยตั้งแต่ภาคแรก คุณจะได้เจอกับตัวละครในภาคแรกครบถ้วน</p>
      <p> </p>
      <figure>
        <iframe src="https://www.youtube.com/embed/QT-3omJ-Rxs" width="700" height="393" data-service="Youtube" scrolling="no"/>
      </figure>
      <p>ถือว่าเป็นเกมที่ออกมาเซอร์วิสแฟนๆ Dragon Ball ไม่ว่าจะเป็นรุ่นเดอะ หรือรุ่นใหม่ ก็สามารถเพลิดเพลินไปกับเรื่องราวของเหล่านักรบ Z ได้เหมือนกัน สำหรับใครที่เป็นแฟนการ์ตูนเรื่องนี้ก็ไม่ควรพลาดอย่างยิ่ง <b>Dragon Ball Z: Kakarot</b> จะวางจำหน่ายทั้งบน PC, PlayStation 4 และ Xbox One S ในวันที่ 17 มกราคม 2020 สำหรับใครที่อยากได้ของพิเศษก็สามารถสั่ง Pre-Order กันได้ทั้งเวอร์ชั่น Digital และแบบ Bluray Disc ได้เลย</p>
      <footer><b>ขอขอบคุณ<br/></b>ข้อมูล :<a href="https://gematsu.com/2019/11/dragon-ball-z-kakarot-system-trailer">Gematsu</a></footer>
    </article>
  </body>
</html>