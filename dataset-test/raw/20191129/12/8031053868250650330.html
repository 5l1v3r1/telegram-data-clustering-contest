<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%b1%cf%8d%ce%bc%ce%b1-%ce%b4%ce%b5%ce%bd-%ce%b5%ce%af%ce%bd%ce%b1%ce%b9-%cf%80%ce%bb%ce%ad%ce%bf%ce%bd-%cf%86%cf%85%ce%b3%cf%8c%ce%b4%ce%b9%ce%ba%ce%bf%cf%82-%ce%bf-%cf%80%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T12:19:26+00:00"/>
    <meta property="og:title" content="Θαύμα! – Δεν είναι πλέον φυγόδικος ο «πρωθυπουργός» των κατεχομένων"/>
    <meta property="og:description" content="Πήρε «δικαστική χάρη» από τη Βρετανία ο αυτοαποκαλούμενος πρωθυπουργός του κατοχικού καθεστώτος, Ερσίν Τατάρ και γι αυτό αποφάσισε και πήγε στο Λονδίνο (αναμενόταν χθες στη βρετανική κυβέρνηση). Είναι γνωστό πως ο Τατάρ δεν μπορούσε να ταξιδεύσει μέχρι πρόσφατα εκτός από την Τουρκία καθώς εκκρεμούσε ένταλμα σύλληψης του στη Βρετανία. Η άρση της ασυλίας του έχει αρθεί στις 25 Νοεμβρίου 2019 και μερικές ημέρες μετά αποφάσισε να πάει Λονδίνο μετά που στάθμευσε στο Στρασβούργο."/>
  </head>
  <body>
    <article>
      <h1>Θαύμα! – Δεν είναι πλέον φυγόδικος ο «πρωθυπουργός» των κατεχομένων</h1>
      <address>
        <time datetime="2019-11-29T12:19:26+00:00">29 Nov 2019, 12:19</time>
      </address>
      <p>
        <b>Πήρε «δικαστική χάρη» από τη Βρετανία ο αυτοαποκαλούμενος πρωθυπουργός του κατοχικού καθεστώτος, Ερσίν Τατάρ και γι αυτό αποφάσισε και πήγε στο Λονδίνο (αναμενόταν χθες στη βρετανική κυβέρνηση). Είναι γνωστό πως ο Τατάρ δεν μπορούσε να ταξιδεύσει μέχρι πρόσφατα εκτός από την Τουρκία καθώς εκκρεμούσε ένταλμα σύλληψης του στη Βρετανία. Η άρση της ασυλίας του έχει αρθεί στις 25 Νοεμβρίου 2019 και μερικές ημέρες μετά αποφάσισε να πάει Λονδίνο μετά που στάθμευσε στο Στρασβούργο.</b>
      </p>
      <ul>
        <li>Είναι πρόδηλο πως την τελευταία περίοδο επειδή προετοιμάζεται για αρχηγός του κατοχικού καθεστώτος, στις ψευδοεκλογές του ερχόμενου Απριλίου, με τις ευλογίες της Άγκυρας, έσπευσε να κανονίσει τα… προσωπικά του και τις εκκρεμότητες του.</li>
      </ul>
      <p>Γι αυτό και απέστειλε διά των δικηγόρων του (Bark -Jones, Mark &amp; ​​Co),  επιστολή  στο Serious Fraud Office (SFO) ζητώντας να ενημερωθεί κατά πόσο εξακολουθεί να ισχύει το ένταλμα σύλληψης εναντίον του, αναφέρει το apopseis.com.</p>
      <p>του Κώστα Βενιζέλου</p>
      <p>Ως εκ θαύματος ο Τατάρ, στον οποίον επενδύει η Άγκυρα μετά που τα θαλάσσωσε ο Οζερσάι και έπιασε πάτο, δεν έχει πλέον πρόβλημα με την αγγλική δικαιοσύνη. Από το SFO, η επιστολή υπογράφεται από την ανώτατη δικηγόρο Rosemary Donabella, η οποία σημειώνει στην απάντησή της  ότι «αποφασίστηκε να μην κινηθεί ποινική διαδικασία για το λόγο ότι δεν είναι πλέον προς το δημόσιο συμφέρον να διωχθεί ο κ. Τατάρ».</p>
      <p>Στην ίδια επιστολή πρόσθεσε τα εξής: «Ως εκ τούτου, η διευθύντρια της SFO, που ασκεί τη διακριτική ευχέρεια που της έχει χορηγήσει ο νόμος περί ποινικής δικαιοσύνης του 1987, έλαβε την απόφαση να σταματήσει αυτό το ζήτημα και να μην κινήσει ποινική δίωξη».</p>
      <ul>
        <li>Δεν είναι γνωστός ο λόγος που μπήκε στη λίστα, αλλά όπως φαίνεται από το βιογραφικό του, ο Τατάρ, που εργάσθηκε πολλά χρόνια στο εξωτερικό, διετέλεσε και στέλεχος της PollyPeck, εταιρείας του γνωστού μεγαλοαπατεώνα, σφετεριστή ελληνοκυπριακών περιουσιών, Ασίλ Ναδίρ. Περαιτέρω φαίνεται ότι κατηγορήθηκε και για φοροδιαφυγή.</li>
      </ul>
      <figure>
        <img src="https://www.pentapostagma.gr/wp-content/uploads/2019/11/TATAR.jpg"/>
      </figure>
      <p>Το πώς διαγράφηκε από τη μαύρη λίστα είναι πρόδηλο. Οι παρεμβάσεις από την Άγκυρα έπιασαν τόπο. Πώς θα προετοιμάσουν τον Τατάρ για κατοχικό ηγέτη, όταν δεν θα μπορεί να ταξιδεύσει μέχρι και τη σύμμαχο, εγγυήτρια δύναμη Βρετανία; Ενόψει δε και του εντάλματος της Ιντερπόλ ο Τατάρ μπορούσε βασικά να ταξιδεύσει μόνο μέχρι την Τουρκία.</p>
      <p>Υπενθυμίζεται πως στις 21 Οκτωβρίου η τουρκική εφημερίδα «Γενί Τσάγ» είχε αποκαλύψει πως η Ιντερπόλ αναζητεί τον Τατάρ. Δηλαδή ο άνθρωπος που έχει τοποθετηθεί «πρωθυπουργός» του κατοχικού καθεστώτος ήταν μέχρι πρότινος καταζητούμενος.</p>
      <ul>
        <li>Σε καθεστώτα αυτής της μορφής, παράνομα κατοχικά, δεν έχουν αναστολές θα βρίσκονται ψηλά στην πυραμίδα τους φυγόδικοι.</li>
      </ul>
      <p>Άλλωστε το καθεστώς της Άγκυρας, το σημερινό όπως και τα προηγούμενα χρησιμοποιούσαν τα κατεχόμενα για ξέπλυμα βρόμικου χρήματος όπως και για άλλες παράνομες δραστηριότητες. Δεν είναι τυχαίο το γεγονός ότι το κατοχικό καθεστώς δεν επέτρεψε στο Διεθνές Νομισματικό Ταμείο, τη Διεθνή Τράπεζα να ελέγξουν τις τράπεζες στα κατεχόμενα, στα πλαίσια μελέτης τους για το Κυπριακό.</p>
    </article>
  </body>
</html>