<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805273/%DA%AF%DB%8C%D8%B4%D9%87-%DB%8C-%D8%B3%DB%8C%D9%86%D9%85%D8%A7%D9%87%D8%A7-%D8%AC%D8%A7%D9%86-%D8%AF%D8%A7%D8%B1%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T12:19:35+00:00"/>
    <meta property="og:title" content="گیشه‌ی سینماها جان دارند؟"/>
    <meta property="og:description" content="آخرین آمار فروش فیلم‌های سینمایی در حالی اعلام شده است که پس از یک هفته نیمه تعطیل بودن سینما، این هفته کمی در آمار فروش سینماها تغییراتی حاصل شده است."/>
  </head>
  <body>
    <article>
      <h1>گیشه‌ی سینماها جان دارند؟</h1>
      <address><time datetime="2019-11-29T12:19:35+00:00">29 Nov 2019, 12:19</time> by <a rel="author">یگانه قاسمی</a></address>
      <p>آخرین آمار فروش فیلم‌های سینمایی در حالی اعلام شده است که پس از یک هفته نیمه تعطیل بودن سینما، این هفته کمی در آمار فروش سینماها تغییراتی حاصل شده است.</p>
      <p>به گزارش ایسنا براساس اطلاعات و آمار مندرج در سامانه فروش سینمای ایران، انیمیشن سینمایی «آخرین داستان» به کارگردانی اشکان رهگذر که از پنجم آذرماه روی پرده رفته تا امروز با داشتن 600 مخاطب 9 میلیون و 500 هزار تومان فروش داشته است. این اثر اکنون 8 سالن سینما در اختیار دارد.<br/>فیلم سینمایی «لیلاج» به کارگردانی داریوش یاری که با درجه بندی سنی +12 سال از پنجم آذرماه اکران خود را آغاز کرده تا امروز با داشتن 337 مخاطب بیش از هشت میلیون تومان فروش داشته است.<br/>سینمایی «معکوس» ساخته پولاد کیمیایی که از 29 آبان در سینماهای سراسر کشور نمایش خود را آغاز کرده، با داشتن یک هزار مخاطب و در اختیار داشتن 73 سالن سینمایی، 17 میلیون تومان فروش داشته است.<br/>فیلم «خانه پدری» کیانوش عیاری با محدودیت سنی +15 سال و نمایش در تعداد محدودی سینما با داشتن 85 هزار مخاطب یک میلیارد و 350 میلیون تومان فروش داشته است.<br/>کمدی «چشم و گوش بسته» ساخته فرزاد موتمن از نیمه آبان ماه روی پرده رفته با فروشی حدود سه و نیم میلیارد تومان و داشتن 286 هزار مخاطب در 154 سینما نمایش داشته است.<br/>فیلم «سمفونی نهم» ساخته محمدرضا هنرمند و تهیه کنندگی زینب تقوایی که اولین نمایشش در جشنواره فیلم فجر بود و از ۱۵ آبان ماه اکران خود را آغاز کرده، تا امروز با داشتن 40 هزار مخاطب حدود 529 میلیون تومان فروش داشته و در 86 سینما به نمایش گذاشته شده است.<br/>فیلم کمدی «مطرب» به کارگردانی و تهیه کنندگی مصطفی کیایی و با نقش آفرینی پرویز پرستویی، محسن کیایی، الناز شاکردوست و مهران احمدی در این اثر، با بیش از یک میلیون مخاطب نزدیک به 14 میلیارد تومان فروش داشته که ازین مقدار بیش از هشت میلیارد تومان حاصل فروش در تهران بوده است.<br/>فیلم «تورنادو» به کارگردانی و تهیه کنندگی سید جواد هاشمی در ژانری تخیلی که از نیمه آبان ماه روی پرده رفته است، با داشتن 40 هزار مخاطب 371 میلیون تومان فروش داشته است.<br/>انیمیشن سینمایی «بنیامین» به کارگردانی محسن عنایتی پس از سه هفته نمایش در سینماهای کشور با داشتن 56 هزار مخاطب و در اختیار داشتن 132 سینما، بیش از 483 میلیون تومان فروش داشته است.<br/>فیلم ماجراجویانه «منطقه پرواز ممنوع» ساخته امیر داسارگر روایتگر داستان سه نوجوان است که در حین آماده‌ شدن برای مسابقه ساخت پهپاد، با پیدا شدن یک یوزپلنگ در حوالی محل زندگیشان، وارد مسائل و درگیری‌های مختلفی می‌شوند، این فیلم که  سه هفته است، اکرانش را آغاز کرده است، بیش از یک میلیارد تومان فروش داشته و 140 هزار نفر پای فیلم نشسته‌اند. این فیلم اکنون در 139 سینما نمایش داشته است.<br/>فیلم سینمایی «هزارتو» به کارگردانی امیرحسین ترابی و تهیه‌کنندگی سپهر سیفی و با بازی شهاب حسینی، ساره بیات، غزاله نظر و پژمان جمشیدی که از ابتدای آبان ماه روی پرده رفته، با داشتن 357 هزار مخاطب حدود چهار میلیارد و 538 میلیون تومان فروش داشته است. این اثر با در اختیار داشتن 162 سینما در تهران و شهرستان به تفکیک در تهران بیش از دو میلیارد 657 تومان فروش داشته است.<br/>انتهای پیام</p>
    </article>
  </body>
</html>