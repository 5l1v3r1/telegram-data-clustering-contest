<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164504-wind-ecco-i-premi-dei-concorsi-winday-dicembre-2019-prima-di-natale/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T12:24:09+00:00"/>
    <meta property="og:title" content="Wind: ecco i premi dei concorsi WinDay Dicembre 2019 prima di Natale"/>
    <meta property="og:description" content="Il mese di Novembre sta per finire e Wind, con WinDay, ha già svelato i concorsi settimanali per tutti i mercoledì del mese di Dicembre 2019"/>
  </head>
  <body>
    <article>
      <h1>Wind: ecco i premi dei concorsi WinDay Dicembre 2019 prima di Natale</h1>
      <address>
        <time datetime="2019-11-29T12:24:09+00:00">29 Nov 2019, 12:24</time>
      </address>
      <p>Il mese di Novembre sta per finire e <b>Wind</b>, con il programma <a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/"><b>WinDay</b></a>, ha già svelato i <b>concorsi settimanali,</b> in modalità <i>instant win</i>, per tutti i mercoledì del mese di <b>Dicembre 2019</b>, escludendo, però, la <b>settimana di Natale</b>.</p>
      <figure>
        <img src="https://www.mondomobileweb.it/wp-content/uploads/2019/11/WinDay-natale-buono-5000-euro-2.png"/>
      </figure>
      <p>In particolare, per i primi due mercoledì del mese, nonché giorno<b> 4 e 11 Dicembre 2019</b>, i clienti <b>Wind</b> iscritti al programma fedeltà <b><a href="https://www.mondomobileweb.it/159757-wind-premi-winday-30-settembre/">WinDay</a></b>, potranno provare a vincere <b>buoni spesa</b> dal valore complessivo di 10.000 euro, mentre il mercoledì del <b>18 Dicembre 2019 </b>un<b> viaggio a tema <i>Jumanjii, The Next Level.</i></b></p>
      <p><b>Per partecipare</b>, sarà necessario accedere, dall’app <a href="https://www.mondomobileweb.it/121548-wind-ufficializza-il-rinnovamento-dellapp-mywind-dedicata-al-self-care/">MyWind,</a> alla sezione dedicata al programma gratuito <a href="https://www.mondomobileweb.it/157951-wind-iniziative-winday-seconda-settimana-settembre/">WinDay</a>. Una volta effettuato l’accesso, si dovrà cliccare nella sezione <i><b>Concorso, </b></i>disponibile esclusivamente ogni mercoledì dalle ore 00.00 alle ore 23.59, per poi pigiare sul pulsante <i><b>GIOCA</b></i>.</p>
      <p>Una volta effettuata correttamente la giocata, il cliente Wind visualizzerà, entro pochi istanti, un<br/><b>messaggio automatico</b> con l’esito vincente o non vincente della giocata stessa. Per ogni sessione di gioco, ogni partecipante avrà un <b>unico tentativo di vincita.</b></p>
      <p>   </p>
      <p>Il premio sarà attribuito esclusivamente al <b>partecipante risultato vincitore</b> (da intendersi come il titolare dell’utenza telefonica) a prescindere da chi abbia effettuato l’iscrizione e abbia partecipato, di fatto, al programma WinDay.</p>
      <p>Il premio <i><b>shopping di Natale, </b></i>relativo ai primi due mercoledì di Dicembre 2019, è costituito da buoni spesa <b>Promoshopping</b> cartacei da <b>25 o 50 euro</b> ciascuno per un importo complessivo pari a 10.000 euro (IVA esclusa), spendibili presso le strutture aderenti al circuito, consultabili sul sito ufficiale Promoshopping. I suddetti buoni spesa, hanno una <b>durata di 12 mesi</b> dalla data di stampa riportata sugli stessi.</p>
      <p>Per conoscere tutte le novità degli operatori di telefonia, è possibile <b><a href="https://telegram.me/joinchat/A4x4AjvPDw404AGSTgwPkg">unirsi gratuitamente al canale Telegram di MondoMobileWeb e rimanere sempre aggiornati sul mondo della telefonia mobile.</a></b></p>
      <figure>
        <img src="https://www.mondomobileweb.it/wp-content/uploads/2019/11/Cammello-deserto.jpg"/>
      </figure>
      <p>Il premio relativo al terzo mercoledì del mese è un <b>viaggio </b>a tema <b><i>Jumanjii, The Next Level, </i></b>con destinazione <b>Dubai</b>, valido per un <b>nucleo familiare</b> (fino ad un massimo di 2 adulti e 2 ragazzi di età inferiore a 16 anni) e include:</p>
      <ul>
        <li><b>voli</b> di andata e ritorno dall’Italia (Milano o Roma) a Dubai (Emirati Arabi Uniti);</li>
        <li><b>trasferimenti</b> aeroportuali di andata e ritorno a Dubai;</li>
        <li><b>alloggio</b> di 4 notti in hotel di lusso a Dubai;</li>
        <li>esperienza <i><b>Ultimate Overnight Desert Adventure</b></i> che prevede un’<b>avventura nel deserto</b> con prelievo dall’hotel vincitore a Dubai, escursione attraverso la <i><b>Dubai Desert Conservation</b> <b>Reserve</b></i> in un 4×4, visita al <b>Royal Bird Bird Sanctuary</b>, dimostrazione di <b>falconeria</b>, tartine al tramonto servite con succo frizzante di datteri, giro in cammello (non raccomandato alle donne incinte o a coloro che presentassero problemi alla schiena), <b>cena di 6 portate</b> a un tavolo privato, spettacolo di fuoco <i><b>Flaming Sands of Arabia</b>, </i>pernottamento in <b>tenda privata</b> con colazione,<b> trasferimento</b> del vincitore presso l’hotel a Dubai e <b>gestione completa dei vincitori.</b></li>
      </ul>
      <p>I voli sono in <b>classe economy</b> di andata e ritorno (comprensivi di tutte le tasse, e imposte aeroportuali applicabili) dai principali aeroporti internazionali di Milano e Roma a Dubai (Emirati Arabi Uniti) e possono prevedere uno o più scali con l’obbligo che almeno <b>due persone</b> che viaggiano devono avere più di 18 anni.</p>
      <p>La sistemazione in albergo si basa su 2 adulti e 2 bambini di età inferiore a 16 anni che condividono una <b>camera quadrupla</b> a Dubai e una <b>tenda quadrupla</b> nel deserto e non includono altri pasti, spese accessorie, mance, telefonate o altre spese personali sostenute durante il viaggio, che resteranno saranno a carico dei partecipanti. L’hotel può richiedere una <b>carta di credito</b> per spese accessorie al momento del check-in e, pertanto, almeno uno dei due adulti partecipanti deve possedere e viaggiare con una carta di credito o di debito valida.</p>
      <figure>
        <img src="https://www.mondomobileweb.it/wp-content/uploads/2019/11/Jumanjii-the-next-level-e1575028131386.png"/>
      </figure>
      <p>Sono<b> esclusi </b>dal premio i trasferimenti in Italia da e per la località di residenza e l’aeroporto di partenza o arrivo, l’eventuale auto a noleggio a scelta del vincitore, i pasti, le bevande e le escursioni, ulteriori attrazioni, trattamenti, visti, spese personali, mance e tutto quanto non espressamente indicato in precedenza.</p>
      <p>I <b>vincitori saranno contattati</b> dall’azienda organizzatrice entro 7 giorni lavorativi dalla data in cui la stessa riceverà la notifica di vincita. I vincitori dovranno indicare <b>tre date di viaggio</b> preferite in tre mesi separati non oltre sei settimane prima della partenza.</p>
      <p>Una volta prenotato, il viaggio non può essere modificato o cancellato. Il premio non è rimborsabile né trasferibile e non sono disponibili alternative in denaro. Tutti i viaggiatori dovranno essere in possesso di un <b>passaporto valido</b> per almeno 6 mesi oltre la data di partenza per viaggio e si precisa che, eventuali visti o assicurazioni necessari sono a carico del vincitore e degli ospiti.</p>
      <p><b>Il premio non può essere fruito nei seguenti periodi</b>: dal 21 Dicembre 2019 al 2 Gennaio 2020, il 6 Gennaio 2020; 12-13 Aprile 2020; il 25 Aprile 2020; l’1 Maggio 2020; dal 22 al 26 Maggio 2020; il 2 Giugno 2020; dal 30 Luglio al 2 Agosto 2020; il 15 Agosto 2020; l’1 Novembre 2020; dal 1 al 3 Dicembre 2020 e l’8 Dicembre 2020.</p>
      <p>Il premio è valido per <b>12 mesi</b> dalla data di notifica della vincita ricevuta via email ed il viaggio deve essere completato entro tale termine. Se il vincitore decide di non utilizzare o non è in grado di utilizzare parte del premio, il vincitore perderà quella parte del pacchetto premio. Tutti i tour e le esperienze saranno condotte in <b>inglese</b>.</p>
      <p><b>In caso di vincita dei buoni spesa</b>, subito dopo aver visualizzato il messaggio automatico con l’esito, il vincitore dovrà inserire i dati necessari per la consegna del premio stesso negli appositi campi indicati come obbligatori. Successivamente si riceverà, entro entro 72 ore dall’inserimento, una comunicazione di conferma della vincita all’indirizzo email indicato.</p>
      <p><b>In caso di vincita del viaggio</b>, invece, il vincitore, subito dopo aver visualizzato il messaggio di esito positivo, dovrà inserire un indirizzo e-mail valido nell’apposito campo. L’utenza risultata vincente sarà contattata telefonicamente dal Soggetto Delegato entro 3 giorni lavorativi dall’inserimento dell’indirizzo email con due tentativi di contatto distribuiti in orari diversi e nell’arco di due giorni lavorativi.</p>
      <figure>
        <img src="https://www.mondomobileweb.it/wp-content/uploads/2019/06/WinDay_logo_Luned%C3%AC_evidenza-e1561478567824.png"/>
      </figure>
      <p>A seguito del contatto telefonico, verrà inviata una comunicazione via e-mail, all’indirizzo fornito nell’apposito campo. Per l’assegnazione del premio, il vincitore dovrà restituire il <b>modulo </b><b>di accettazione premio</b>, debitamente compilato (sarà possibile cedere il premio a terzi) e firmato, <b>entro 7 giorni</b> di calendario dalla ricezione della mail inviata dal Soggetto Delegato.</p>
      <p><b>In caso di mancato rispetto</b> delle modalità sopra indicate, oppure in caso di mancato riscontro nei modi e tempi previsti, il partecipante risultato vincitore perderà ogni diritto al premio con conseguente estrazione a recupero tra tutti i partecipanti della sessione stessa. La consegna dei premi avverrà entro il termine di sei mesi dalla conclusione del concorso o dalla data di convalida dei premi stessi.</p>
      <p>I <b>partecipanti vincitori</b> non possono contestare il premio assegnato, né richiedere il valore corrispondente in denaro, il cambio o la sostituzione per nessun motivo. Tuttavia, Wind, nel caso in cui non sia in grado di consegnare il premio vinto per impossibilità sopravvenuta per cause allo stesso non imputabili, si riserva il diritto di sostituirlo con oggetti oppure servizi di valore uguale o superiore.</p>
      <p>Il programma <a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/"><b>WinDay</b></a>, propone sconti e regali <b>ogni giorno della settimana</b>: il <a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/"><b>Lunedì</b></a> è la giornata dedicata a <b>premi </b>e<b> regali</b>; il <a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/"><b>Martedì</b></a> è dedicato agli <b>sconti </b>nei negozi Wind; il <b><a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/">Mercoledì</a> </b>è il giorno del <b>concorso settimanale</b> in modalità <i>instant win </i>e, infine, <a href="https://www.mondomobileweb.it/164163-wind-tre-mesi-infinity-e-iniziative-winday-ultima-settimana-novembre/"><b>da Giovedì a Domenica</b></a> è possibile ottenere un <b>voucher Cinema 4×2</b>.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>