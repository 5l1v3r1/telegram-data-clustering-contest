<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dominika-gottova-ohlasila-rozvod-drsne-rozhodnuti-dva-mesice-po-smrti-tatinka"/>
    <meta property="og:site_name" content="eXtra.cz"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="Dominika Gottová ohlásila rozvod: Drsné rozhodnutí dva měsíce po smrti tatínka"/>
    <meta property="og:description" content="Dominika Gottová (46) se po devatenácti letech manželství rozvádí s finským muzikantem Timem Tolkkim (53). Pouhé dva měsíce po odchodu Karla Gotta (✝80) tak Mistrova dcera přichází o dalšího osudového muže. O krachu letitého vztahu poprvé mluvila už v polovině října."/>
  </head>
  <body>
    <article>
      <h6 class="kicker">konec</h6>
      <h1>Dominika Gottová ohlásila rozvod: Drsné rozhodnutí dva měsíce po smrti tatínka</h1>
      <address><time datetime="2019-11-29T12:15:00+00:00">29 Nov 2019, 12:15</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/11/bd/11bd2e0-248213-dominikarozvod-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/73/a5/73a55f8-144875-profimedia-0022149095-2560x0-shrink.jpg"/>
          <figcaption>Manžel Dominiky Gottové Timo Tolkki uvedl, že se manželé chystají do boje o peníze Karla Gotta.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/7e/ed/7eed064-243777-profimedia-0476077394-2560x0-shrink.jpg"/>
          <figcaption>Dominika se s manželem rozvádí.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/31/54/3154169-98006-profimedia-0157456675-2560x0-shrink.jpg"/>
          <figcaption>Vila na Bertramce nám bude stačit, prohlásil Timo, který brzy nebude s Dominikou ve svazku manželském.<cite>profimedia.com</cite></figcaption>
        </figure>
        <figcaption>
          <a href="https://www.extra.cz/dominika-gottova-ohlasila-rozvod-drsne-rozhodnuti-dva-mesice-po-smrti-tatinka/galerie/4">+ Dalších 15 fotografií</a>
        </figcaption>
      </slideshow>
      <p>
        <b>Dominika Gottová (46) se po devatenácti letech manželství rozvádí s finským muzikantem Timem Tolkkim (53). Pouhé dva měsíce po odchodu Karla Gotta (✝80) tak Mistrova dcera přichází o dalšího osudového muže. O krachu letitého vztahu poprvé mluvila už v polovině října.</b>
      </p>
      <p>Jak <a href="https://www.extra.cz/tema/dominika-gottova">Dominika Gottová</a> (46) už před měsícem řekla, tak se v nadcházejících dnech chystá udělat. Prý není šance, že by si rozvod s finským muzikantem <a href="https://www.extra.cz/tema/timo-tolkki">Timem Tolkkim</a> (53) ještě rozmyslela.</p>
      <p>Prvorozená dcera <a href="https://www.extra.cz/tema/karel-gott-zpevak">Karla Gotta</a> (✝80) to v pátek řekla portálu blesk.cz. <b>„Žádost o rozvod bude podána v následujících dnech a mé rozhodnutí už je neměnné. Dospěla jsem do bodu, kdy jsem si musela přiznat, že je naše manželství v troskách a už nemá šanci na záchranu,“</b> prohlásila Dominika.</p>
      <related>
        <a href="https://www.extra.cz/dominika-gottova-bouchla-do-stolu-zadny-soud-ale-rozvod-s-timem-kvuli-bertramce"/>
      </related>
      <h3>Dlouhá léta bez sexu</h3>
      <p>Příčin je víc, ale <a href="https://www.extra.cz/dominika-gottova-bouchla-do-stolu-zadny-soud-ale-rozvod-s-timem-kvuli-bertramce">mezi nejzásadnější určitě patří, že Timo přestal přispívat na chod domácnosti.</a> O všechny výdaje se tak musí starat Gottová, která pracuje v Helsinkách jako servírka. Ke krachu manželství také přispěl nedostatek intimních radovánek. Dominika prozradila, že už spolu léta ani nespí v jedné ložnici. <b>„Stalo se toho strašně moc špatného,“</b> dodala pro zmíněný portál.</p>
      <p>Mistrova dcera se za Tolkkiho provdala v roce 2000, jen pár měsíců po seznámení. Od té doby žije ve Finsku, na čas se domů vrátila před čtyřmi lety, když manželství procházelo první vážnou krizí. <a href="https://www.extra.cz/nejkrasnejsi-snimky-karla-gotta-s-dcerami-holky-maji-na-tatinka-nadherne-vzpominky">Vztahovou bouři tentokrát dvojice očividně překonat nezvládne.</a></p>
    </article>
  </body>
</html>