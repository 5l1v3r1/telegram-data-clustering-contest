<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783949/%D8%AA%D8%B3%D8%A7%D9%88%DB%8C-%D8%B0%D9%88%D8%A8-%D8%A2%D9%87%D9%86-%D8%AF%D8%B1-%D9%85%D8%B3%D8%AC%D8%AF-%D8%B3%D9%84%DB%8C%D9%85%D8%A7%D9%86-%D8%A7%D8%AF%D8%A7%D9%85%D9%87-%D8%B4%DA%A9%D8%B3%D8%AA-%D9%86%D8%A7%D9%BE%D8%B0%DB%8C%D8%B1%DB%8C-%D8%AA%DB%8C%D9%85-%D8%AA%D8%A7%D8%B1%D8%AA%D8%A7%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:50:55+00:00"/>
    <meta property="og:title" content="هفته دوازدهم لیگ برتر؛ تساوی ذوب آهن در مسجد سلیمان/ ادامه شکست ناپذیری تیم «تارتار»"/>
    <meta property="og:description" content="دیدار تیم‌های فوتبال نفت مسجد سلیمان و ذوب آهن با تساوی به اتمام رسید تا امتیازات به طور مساوی بین دو تیم تقسیم شود."/>
  </head>
  <body>
    <article>
      <h1>هفته دوازدهم لیگ برتر؛ تساوی ذوب آهن در مسجد سلیمان/ ادامه شکست ناپذیری تیم «تارتار»</h1>
      <address><time datetime="2019-11-29T12:50:55+00:00">29 Nov 2019, 12:50</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، در اولین بازی از روز دوم هفته دوازدهم لیگ برتر دو تیم ذوب آهن و نفت مسجد سلیمان از ساعت ۱۵ در ورزشگاه شهید بهنام محمدی مسجد سلیمان به مصاف هم رفتند که این دیدار در نهایت بدون رد و بدل شدن گل به پایان رسید تا امتیازات به صورت مساوی بین دو تیم تقسیم شود.</p>
      <p>مهمترین اتفاق این بازی ضربه پنالتی بود که در دقیقه ۵۰ نصیب بازیکنان نفت مسجد سلیمان شد. معراج اسماعیلی دروازه بان جوان ذوب آهن ضربه پنالتی حسین ابراهیمی را به خوبی مهار کرد تا بهترین فرصت گلزنی تیم میزبان از دست برود.</p>
      <p>بهترین فرصت گلزنی تیم ذوب آهن نیز در دقیقه ۷۸ توسط رضا حببیب زاده از دست رفت. مهاجم جوان ذوب آهن در این دقیقه می توانست در موقعیتی خوب دروازه تیم میزبان را باز کند که سوشا مکانی با استفاده از تجربه بالای خودش این توپ را راهی کرنر کرد.</p>
      <p>با این نتیجه نفت مسجد سلیمان ۱۸ امتیازی شد و موقتا به رده پنجم جدول صعود کرد. این تیم در کنار سپاهان دو تیم بدون شکست لیگ برتر هستند.</p>
      <p>ذوب آهن نیز بعد از این بازی ۱۱ امتیازی شد و موقتا به رده یازدهم جدول رسید.</p>
    </article>
  </body>
</html>