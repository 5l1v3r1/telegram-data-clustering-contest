<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/huawei-draait-de-rollen-met-de-v-s-eens-om-33279"/>
    <meta property="og:site_name" content="Apparata"/>
    <meta property="article:published_time" content="2019-11-29T12:34:00+00:00"/>
    <meta property="og:title" content="Huawei draait de rollen met de V.S. eens om"/>
    <meta property="og:description" content="Huawei zet nu de V.S. een keer onder druk."/>
  </head>
  <body>
    <article>
      <h1>Huawei draait de rollen met de V.S. eens om</h1>
      <h2>Huawei zet nu de V.S. een keer onder druk.</h2>
      <address><time datetime="2019-11-29T12:34:00+00:00">29 Nov 2019, 12:34</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Huawei gaat de rollen met de Verenigde Staten omdraaien, nu bekend wordt dat het Chinese verbannen techmerk de FCC voor de rechter sleept. Het is ontzettend interessant om te zien hoe Huawei het vuur aan de schenen van de V.S. gaat leggen, maar veel effect zal het niet hebben.</p>
      <p>Insiders melden tegen de <a href="https://www.wsj.com/articles/huawei-to-fight-back-against-latest-fcc-restrictions-11575002676">Washington Post</a> dat Huawei zich opmaakt voor een rechtszaak tegen de FCC, de Amerikaanse federale communicatie commissie. De instantie bepaalde eerder dat Huawei een gevaar voor de nationale veiligheid vormt en die uitspraak gaat Huawei nu aanvechten.</p>
      <p>Huawei mag geen producten meer leveren aan Amerikaanse telecom providers omdat het Chinese merk burgers zou bespioneren voor de Chinese overheid. Door deze beslissing aan te vechten moeten de FCC – die het er unaniem over eens was dat Huawei een gevaar vormt – bewijs leveren voor hun uitspraak. Dat wordt interessant.</p>
      <p>Er zal ongetwijfeld een kern van waarheid in zitten, maar ik geloof geen seconde dat Google, Apple, Facebook, Amazon en allerlei andere grote techbedrijven niet hetzelfde voor de Amerikaanse overheid doen. Maar ja, die bedrijven zijn Amerikaans en Trump kan moeilijk een internationale handelsoorlog ontketenen tegen zijn eigen bedrijven.</p>
      <p>Maar wat de twijfelachtige bewijsvoering van de FCC ook gaat brengen, vooralsnog staat <a href="https://www.apparata.nl/nieuws/huawei-steekt-nog-een-middelvinger-op-naar-google-32138">Huawei schaak</a>. Het techbedrijf komt de laatste tijd namelijk noodgedwongen met producten waar de westerse consument vrij weinig aan heeft. De reeds <a href="https://www.apparata.nl/nieuws/huawei-komt-met-eigen-ipad-pro-maar-dan-voor-niemand-33237">onthulde MatePad Pro</a> of de recentelijk <a href="https://www.apparata.nl/nieuws/gelekt-gaat-huawei-het-alsnog-bij-ons-proberen-32962">uitgekomen Mate 30</a> zijn bijvoorbeeld toestellen die door de beslissing van de Amerikaanse overheid redelijk nutteloos voor ons zijn. Als kleine kers op de taart, in het eigen land doet Huawei het daarentegen (naar eigen zeggen) <a href="https://www.apparata.nl/nieuws/mate-30-pro-verkoopt-volgens-huawei-als-een-tierelier-32632">uitzonderlijk goed</a></p>
      <p>Lees ook: <a href="https://www.apparata.nl/nieuws/wat-wil-trump-nou-eigenlijk-met-huawei-33165">Wat wil Trump nou eigenlijk met Huawei?</a></p>
    </article>
  </body>
</html>