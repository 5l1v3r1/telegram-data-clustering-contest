<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforalla.idg.se/2.1054/1.727403/microsoft-smart-hogtalare?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="PC för Alla"/>
    <meta property="article:published_time" content="2019-11-29T12:33:00+00:00"/>
    <meta property="og:title" content="Microsoft-patent på smart högtalare dyker upp på nätet"/>
    <meta property="og:description" content="MS Poweruser har hittat ett patent publicerat häromdagen av amerikanska patentverket, som visar hur Microsoft utvecklar teknik för smarta högtalare."/>
  </head>
  <body>
    <article>
      <h1>Microsoft-patent på smart högtalare dyker upp på nätet</h1>
      <address>
        <time datetime="2019-11-29T12:33:00+00:00">29 Nov 2019, 12:33</time>
      </address>
      <p>
        <i>MS Poweruser har hittat ett patent publicerat häromdagen av amerikanska patentverket, som visar hur Microsoft utvecklar teknik för smarta högtalare.</i>
      </p>
      <p>Cortana för en tynande tillvaro, men Microsoft har – eller har åtminstone haft – större planer för sin röststyrda assistent. En smart högtalare till exempel. Så ser det ut om vi tittar på en patentansökan inlämnad i maj 2018 som nyligen godkändes av amerikanska patentverket och upptäcktes av <a href="https://mspoweruser.com/microsoft-envisions-a-high-efficiency-portable-speaker-in-a-new-patent/">MS Poweruser</a>.</p>
      <p>Ansökan gäller en ”högeffektiv högtalare med multimagnetstruktur” och det handlar om hur membranet i större högtalarelementet hålls på plats. Med hjälp av magneter ska membranet ”stabiliseras genom hela rörelseomfånget”.</p>
      <p>Resultatet blir mindre högtalarelement som drivs av mindre förstärkare med bibehållen volym och ljudkvalitet, enligt patentet.</p>
      <p>Microsoft <a href="https://pcforalla.idg.se/2.1054/1.726599/microsoft-tar-bort-cortana-for-ios-och-android">meddelade</a> förra veckan att Cortana för Android och IOS kommer läggas ner i slutet av januari nästa år, så det är fullt möjligt att eventuella planer på att utnyttja patentet i en högtalare redan har skrotats.</p>
    </article>
  </body>
</html>