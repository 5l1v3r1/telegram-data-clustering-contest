<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191129_04743603"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-29T12:44:00+00:00"/>
    <meta property="og:title" content="Autobouwer Daimler wil 1,4 miljard besparen op personeel: zeker 10.000 banen geschrapt"/>
    <meta property="og:description" content="De Duitse autobouwer Daimler wil de komende drie jaren duizenden banen schrappen. Dat heeft het bedrijf vrijdag bekendgemaakt. Volgens personeelsdirecteur ..."/>
  </head>
  <body>
    <article>
      <h1>Autobouwer Daimler wil 1,4 miljard besparen op personeel: zeker 10.000 banen geschrapt</h1>
      <address>
        <time datetime="2019-11-29T12:44:00+00:00">29 Nov 2019, 12:44</time>
      </address>
      <p>
        <b>De Duitse autobouwer Daimler wil de komende drie jaren duizenden banen schrappen. Dat heeft het bedrijf vrijdag bekendgemaakt. Volgens personeelsdirecteur Wilfried Porth gaat het om een laag vijfcijferig aantal: minstens 10.000 dus.</b>
      </p>
      <p>Naakte ontslagen in Duitse vestigingen zijn tot 2029 uitgesloten. Een eerder akkoord daarover blijft ongewijzigd. Banen die vrijkomen door natuurlijk verloop zullen niet opnieuw worden ingevuld en oudere werknemers zullen sneller het bedrijf kunnen verlaten. Het aantal managementfuncties wordt met 10 procent ingekrompen.</p>
      <p>Daimler - moederbedrijf van het Duitse luxemerk Mercedes-Benz - wil 1,4 miljard euro besparen op het personeel. De vrijgekomen middelen dienen onder meer om de overgang naar elektrisch en autonoom rijden te financieren. Dat vergt miljarden investeringen, terwijl de wereldwijde vraag naar autoâ€™s in het slop zit.</p>
      <p>Ook Audi maakte deze week bekend dat het tegen 2025 9.500 banen gaat schrappen in Duitsland.</p>
    </article>
  </body>
</html>