<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/vykradena-klenotnice-drazdany-20191129.html"/>
    <meta property="og:site_name" content="Deník.cz"/>
    <meta property="article:published_time" content="2019-11-29T12:45:00+00:00"/>
    <meta property="og:title" content="Vykradená klenotnice v Drážďanech zůstává zavřená, přesto turisty láká"/>
    <meta property="og:description" content="/FOTOGALERIE/ Pátrání po lupičích vzácných starožitností nevyčíslitelné hodnoty v klenotnici Rezidenčního zámku v Drážďanech Zelená klenba stále trvá."/>
  </head>
  <body>
    <article>
      <h1>Vykradená klenotnice v Drážďanech zůstává zavřená, přesto turisty láká</h1>
      <address><time datetime="2019-11-29T12:45:00+00:00">29 Nov 2019, 12:45</time> by <a rel="author">Jaroslav Balvín</a></address>
      <p>Pokud se chystáte na výlet do saské metropole, do vykradené historické klenotnice se podle informací na stránkách Státních uměleckých sbírek Drážďany zatím nadále nedostanete.</p>
      <p>Ještě ve středu 27. listopadu, kdy v saské metropoli začínaly vánoční trhy, v prostoru zámku operovali němečtí policejní specialisté, pro turisty to byla atrakce.</p>
      <figure>
        <img src="https://g.denik.cz/1/39/ukradene-sperky-z-drazdanske-klenotnice-grunes-gewolbe-jsou-podle-jejiho-reditele-pro-zlodeje_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/ukradene-sperky-z-drazdanske-klenotnice-jsou-pro-zlodeje-bezcenne-20191126.html">Šperky z Drážďan jsou pro zloděje bezcenné. Hrozí ale přetavení kovů Přečíst článek ›</a>
      </aside>
      <p>Nyní Němci hovoří o tom, že se na krádeži měly pravděpodobně podílet čtyři osoby. Na dopadení pachatelů vypsali odměnu 500 tisíc eur.</p>
      <p>Podle informací Deníku nevyzvala německá policie k spolupráci na pátrání po pachatelích loupeže českou policii. „Německá policie nás neoslovila k součinnosti,“ potvrdila mluvčí policejního prezidia Hana Rubášová.</p>
      <figure>
        <img src="https://g.denik.cz/1/35/kradez-z-drazdanske-klenotnice-grunes-gewolbe-pry-za-miliardu-eur_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/historicke-sperky-ci-diamanty-zlodeji-vykradli-drazdanskou-klenotnici-20191125.html">Miliardová krádež. Zloději vyloupili historickou drážďanskou klenotnici Přečíst článek ›</a>
      </aside>
    </article>
  </body>
</html>