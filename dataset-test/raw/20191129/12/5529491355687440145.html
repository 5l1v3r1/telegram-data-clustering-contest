<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/marina-addati-mamma-avvelena-figlie-innocente-3123181/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T12:13:51+00:00"/>
    <meta property="og:title" content="Marina Addati, scagionata la mamma accusata di avvelenare le figlie. Dopo 34 mesi di carcere"/>
    <meta property="og:description" content="NAPOLI – L’hanno accusata di aver cercato di avvelenare le sue figlie, mettendo la droga nel biberon. Dopo 34 mesi di carcere Marina Addati, mamma 32enne di Napoli, è stata scagionata. Dalle indagini è infatti emerso che le bimbe potrebbero soffrire di una mutazione genetica che non consente loro di espellere i farmaci.  La donna era stata arrestata nel 2017 dopo aver dato alla luce la terza figlia, che non ha mai potuto allattare. Due anni prima, era il 2015, erano nati i primi sospetti quando Marina si era recata in ospedale con la figlioletta di appena tre mesi in gravi condizioni. Era cianotica e accusava diarrea e vomito, di lì a poco entrò in coma. I medici riscontrarono alti livelli di un farmaco nel suo sangue, anche se la terapia di cui aveva parlato la mamma era finita da un mese.Partito neonazista, arrestato un uomo a Monza: aveva fucile, carabina e revolverTorino di Sangro (Chieti): uccide la moglie in casa durante una lite, fermato dai Carabinieri Quando nel 2017 Marina tornò in ospedale con la figlia…"/>
  </head>
  <body>
    <article>
      <h1>Marina Addati, scagionata la mamma accusata di avvelenare le figlie. Dopo 34 mesi di carcere</h1>
      <address><time datetime="2019-11-29T12:13:51+00:00">29 Nov 2019, 12:13</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/biberon-ansa.jpg"/>
        <figcaption>Un bimbo beve il latte dal biberon (Foto archivio Ansa)</figcaption>
      </figure>
      <p>NAPOLI – L’hanno accusata di aver cercato di avvelenare le sue figlie, mettendo la droga nel biberon. Dopo 34 mesi di carcere <a href="https://www.blitzquotidiano.it/cronaca-italia/droga-biberon-figlia-2798403/"><b>Marina Addati</b></a>, mamma 32enne di Napoli, è stata scagionata. Dalle indagini è infatti emerso che le bimbe potrebbero soffrire di una mutazione genetica che non consente loro di espellere i farmaci. </p>
      <p>La donna era stata arrestata nel 2017 dopo aver dato alla luce la terza figlia, che non ha mai potuto allattare. Due anni prima, era il 2015, erano nati i primi sospetti quando Marina si era recata in ospedale con la figlioletta di appena tre mesi in gravi condizioni. Era cianotica e accusava diarrea e vomito, di lì a poco entrò in coma. I medici riscontrarono alti livelli di un farmaco nel suo sangue, anche se la terapia di cui aveva parlato la mamma era finita da un mese.</p>
      <figure>
        <a href="https://www.blitzquotidiano.it/cronaca-italia/partito-neonazista-arrestato-maurizio-aschieri-3123186/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/partito-neonazista-arrestato-maurizio-aschieri-3123186/">
          <img src="https://static.blitzquotidiano.it/wp/wp-content/uploads/2019/11/partito-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/partito-neonazista-arrestato-maurizio-aschieri-3123186/">Partito neonazista, arrestato un uomo a Monza: aveva fucile, carabina e revolver</a>
      </h3>
      <figure>
        <a href="https://www.blitzquotidiano.it/cronaca-italia/torino-di-sangro-chieti-uccide-moglie-3123185/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/torino-di-sangro-chieti-uccide-moglie-3123185/">
          <img src="https://static.blitzquotidiano.it/wp/wp-content/uploads/2019/11/carabinieri-ansa-9-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/torino-di-sangro-chieti-uccide-moglie-3123185/">Torino di Sangro (Chieti): uccide la moglie in casa durante una lite, fermato dai Carabinieri</a>
      </h3>
      <p>Quando nel 2017 Marina tornò in ospedale con la figlia più grande, di 3 anni, che accusava gli stessi sintomi da avvelenamento, furono fatti test approfonditi e nel corpo della bimba i medici trovarono <b>benzodiazepine</b>. Marina fu arrestata, perse la podestà genitoriale, le sue due bimbe affidate a una comunità protetta e la terza non ha mai conosciuto la sua mamma. Ha subito anche aggressioni in carcere, da parte di altre detenute.</p>
      <p>Tre anni dopo Marina Addati è stata <b>assolta con formula piena</b> sia dal Tribunale di Roma che quello di Napoli. Secondo un genetista nominato dalla difesa, le bimbe avrebbero una mutazione genetica che non consente loro di smaltire i farmaci, causando l’intossicazione. Per i giudici, inoltre, la donna non possedeva le conoscenze mediche per avvelenare in quel modo le sue figlie.</p>
      <p>Fonte: Il Messaggero</p>
      <p> </p>
      <p> </p>
    </article>
  </body>
</html>