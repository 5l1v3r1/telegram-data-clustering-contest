<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233397/"/>
    <meta property="og:site_name" content="Українська правда"/>
    <meta property="article:published_time" content="2019-11-29T12:55:25+00:00"/>
    <meta property="og:title" content="Окупанти повторно використовують міни, вилучені в районах відведення – розвідка"/>
    <meta property="og:description" content="На Донбасі російсько-окупаційні війська мінують нові території, в тому числі – боєприпасами, вилученими під час розмінування ділянок в районах відведення військ."/>
  </head>
  <body>
    <article>
      <h1>Окупанти повторно використовують міни, вилучені в районах відведення – розвідка</h1>
      <address>
        <time datetime="2019-11-29T12:55:25+00:00">29 Nov 2019, 12:55</time>
      </address>
      <p>На Донбасі російсько-окупаційні війська мінують нові території, в тому числі – боєприпасами, вилученими під час розмінування ділянок в районах відведення військ.</p>
      <p><b>Джерело:</b> капітан пресцентру <a href="http://www.mil.gov.ua/news/2019/11/29/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">Міністерства оборони</a> Михайло Шаравара на брифінгу 29 листопада</p>
      <p><b>Деталі:</b> За даними розвідки, російські окупанти інтенсивно вдосконалюють фортифікації передових позицій своїх з’єднань і частин 1 (Донецьк) та 2 (Луганськ) АК ЗС РФ, в тому числі облаштовують позиції для їх використання у зимовий період.</p>
      <p>Крім того, ворог встановлює додаткові мінно-вибухові загородження з використанням заборонених міжнародними конвенціями протипіхотних мін та саморобних вибухових пристроїв, у т.ч. поза межами позицій.</p>
      <p><b>Дослівно:</b> "При цьому, для мінування окремих ділянок території окупанти використовують міни, вилучені під час розмінування місцевості у районах відведення військ".</p>
      <footer>Українська правда</footer>
      <related>
        <a href="https://www.pravda.com.ua/news/2019/11/29/7233355/"/>
        <a href="https://www.pravda.com.ua/news/2019/11/29/7233348/"/>
        <a href="https://www.pravda.com.ua/news/2019/11/29/7233343/"/>
      </related>
    </article>
  </body>
</html>