<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838543-na-kharkivschini-nevidomi-pidirvali-bankomat-1"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T12:50:00+00:00"/>
    <meta property="og:title" content="На Харківщині невідомі підірвали банкомат"/>
    <meta property="og:description" content="КИЇВ. 29 листопада. УНН. У місті Первомайське Харківської області невідомі особи підрвали банкомат і викрали певну суму коштів. Про це УНН повідомили у …"/>
  </head>
  <body>
    <article>
      <h1>На Харківщині невідомі підірвали банкомат</h1>
      <address><time datetime="2019-11-29T12:50:00+00:00">29 Nov 2019, 12:50</time> by <a rel="author">Роман Рудський</a></address>
      <slideshow>
        <figure>
          <img src="https://www.unn.com.ua/uploads/media/photo/2019/11/29/b6d154faad89d7dab3639554c96eb8ed66389637.jpeg"/>
        </figure>
        <figure>
          <img src="https://www.unn.com.ua/uploads/media/photo/2019/11/29/0ba319b1762d0706d3c153010e1a7da51c778379.jpeg"/>
        </figure>
        <figure>
          <img src="https://www.unn.com.ua/uploads/media/photo/2019/11/29/fa23d455f9a7af699de8df466a2c956354b08046.jpeg"/>
        </figure>
      </slideshow>
      <p><b>КИЇВ. 29 листопада. УНН. </b>У місті Первомайське Харківської області невідомі особи підрвали банкомат і викрали певну суму коштів. Про це <b>УНН</b> повідомили у відділі комунікації ГУНП в області.</p>
      <p>Повідомлення про те, що на вулиці Світанковій у місті Первомайському стався вибух банкомату, надійшло до районної поліції 29 листопада о 02:59. </p>
      <p>На місце виїжджала група реагування патрульної поліції, слідчо-оперативна група, керівництво Первомайського відділу поліції, співробітники місцевої прокуратури, експерти, працівники кінологічного Центру та вибухотехнічного управління ГУНП в Харківській області, пересувна криміналістична лабораторія. </p>
      <p>Під час огляду фахівці встановили, що невідомі підірвали банкомат і скоїли крадіжку чотирьох касет з грошима. </p>
      <p>Інформація зареєстрована у Єдиному обліку заяв і повідомлень Первомайського відділу поліції. Вирішується питання щодо внесення відомостей до Єдиного реєстру досудових розслідувань за ч. 5 ст.185 (крадіжка) та ч. 2 ст. 194 (умисне знищення або пошкодження майна) Кримінального кодексу України. </p>
      <p>На даний час поліцейськими вживаються заходи щодо встановлення та затримання осіб, причетних до скоєння злочину. Слідчі дії тривають.</p>
      <p>Нагадаємо, у Дніпрі в ході спецоперації затримали групу <a href="https://www.unn.com.ua/uk/news/1831975-u-dnipri-zatrimali-grupu-pidrivnikiv-bankomativ">підривників банкоматів</a>.</p>
      <figure>
        <iframe src="https://www.youtube.com/embed/ir27ah8LLZs" width="750" height="452" data-service="Youtube" scrolling="no"/>
      </figure>
    </article>
  </body>
</html>