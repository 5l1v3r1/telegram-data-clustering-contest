<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905751/twee-nederlanders-en-oranje-opponent-krijgen-plek-in-uefa-team-van-ek-kwalificatie.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T12:35:00+00:00"/>
    <meta property="og:title" content="UEFA maakt beste elf van EK-kwalificatie bekend: twee Nederlanders uitverkozen"/>
    <meta property="og:description" content="De UEFA heeft 'het beste team van de EK-kwalificatie' samengesteld en daarin plek ingeruimd voor twee Nederlanders. Georginio Wijnaldum staat als aanvallende middenvelder geposteerd, terwijl Memphis Depay één van de drie aanvallers is. Wijnaldum wordt geprezen om zijn doeltreffendheid als middenvelder. De Liverpool-speler scoorde acht keer tijdens de kwalificatie en verzorgde ook tweemaal een assist voor één van zijn ploeggenoten. Daarmee trof Wijnaldum vaker doel dan aanvaller Memphis, die zes keer raak schoot. De aanvoerder van Lyon heeft daarentegen het voordeel dat hij acht keer een doelpunt van een ander voorbereidde en daarmee als spits bij veel goals betrokken is. Eindrapport Oranje: dit zijn de cijfers na de EK-kwalificatiereeks"/>
  </head>
  <body>
    <article>
      <h1>UEFA maakt beste elf van EK-kwalificatie bekend: twee Nederlanders uitverkozen</h1>
      <address>
        <time datetime="2019-11-29T12:35:00+00:00">29 Nov 2019, 12:35</time>
      </address>
      <p>
        <b>De UEFA heeft 'het beste team van de EK-kwalificatie' samengesteld en daarin plek ingeruimd voor twee Nederlanders. Georginio Wijnaldum staat als aanvallende middenvelder geposteerd, terwijl Memphis Depay één van de drie aanvallers is.</b>
      </p>
      <p>Wijnaldum wordt geprezen om zijn doeltreffendheid als middenvelder. De Liverpool-speler scoorde acht keer tijdens de kwalificatie en verzorgde ook tweemaal een assist voor één van zijn ploeggenoten. Daarmee trof Wijnaldum vaker doel dan aanvaller Memphis, die zes keer raak schoot. De aanvoerder van Lyon heeft daarentegen het voordeel dat hij acht keer een doelpunt van een ander voorbereidde en daarmee als spits bij veel goals betrokken is.</p>
      <p>Andriy Pyatov, de keeper van Oranje-tegenstander Oekraïne, is ook in het elftal van de UEFA terug te vinden. Met vijf clean sheets was hij volgens de Europese voetbalbond de beste keeper van de EK-kwalificatie en het Nederlands elftal is dus gewaarschuwd. Aanstaande zaterdag wordt er geloot voor de groepsfase van het EK in de zomer van 2020. Naast Oekraïne kan Roemenië ook een tegenstander worden en blijkt na de loting wie de vierde opponent van Oranje zal worden.</p>
      <figure>
        <iframe data-src="https://twitter.com/EURO2020/status/1200365713531293703?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904446/oranje-op-rapport-memphis-en-wijnaldum-veruit-de-beste-jongetjes-van-de-klas.html?campname=highlighted-content&amp;camplink=onderaan"/>
      </related>
    </article>
  </body>
</html>