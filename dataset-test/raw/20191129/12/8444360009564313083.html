<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/kentriki-makedonia/thessaloniki-synelifthi-36xronos-gia-narkotika-kai-klopes/2926115/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T12:57:12+00:00"/>
    <meta property="og:title" content="Θεσσαλονίκη: Συνελήφθη 36χρονος για ναρκωτικά και κλοπές"/>
    <meta property="og:description" content="Στη φάκα της αστυνομίας έπεσε ένας 36χρονος άνδρας στη Θεσσαλονίκη. Βρέθηκαν πάνω του ναρκωτικά, ενώ αποδείχθηκε ότι είχε κάνει και κλοπές."/>
  </head>
  <body>
    <article>
      <h1>Θεσσαλονίκη: Συνελήφθη 36χρονος για ναρκωτικά και κλοπές</h1>
      <h2>Στη φάκα της αστυνομίας έπεσε ένας 36χρονος άνδρας στη Θεσσαλονίκη. Βρέθηκαν πάνω του ναρκωτικά, ενώ αποδείχθηκε ότι είχε κάνει και κλοπές.</h2>
      <address><time datetime="2019-11-29T12:57:12+00:00">29 Nov 2019, 12:57</time> by <a rel="author">kostas.papadopoulos</a></address>
      <p>Ο 36χρονος συνελήφθη από άνδρες της Ομάδας Δίωξης Ναρκωτικών του Τμήματος Ασφάλειας Πολυγύρου για παράβαση για παράβαση της νομοθεσίας περί εξαρτησιογόνων ουσιών και κλοπές.</p>
      <p>Στο σπίτι του συλληφθέντα βρέθηκαν και κατασχέθηκαν ποσότητα κοκαΐνης βάρους 19,4 γραμμαρίων, 1 ηλεκτρονική ζυγαριά ακριβείας, μία συσκευή καταγραφής βίντεο και 6 κάμερες που είχε εγκαταστήσει εξωτερικά της οικίας και χρησιμοποιούσε για την παράνομη δραστηριότητά του. Επιπλέον, εντοπίσθηκαν 3 μοτοσυκλέτες οι οποίες είχαν κλαπεί από περιοχές της Θεσσαλονίκης, 2 πινακίδες κυκλοφορίας κλεμμένων μοτοσυκλετών και 4 μοτοσυκλέτες και διάφορα εξαρτήματα, η νομιμότητα κατοχής των οποίων ερευνάται. Ο συλληφθείς, με την δικογραφία που σχηματίσθηκε σε βάρος του, θα οδηγηθεί στην Εισαγγελία Πρωτοδικών Θεσσαλονίκης.</p>
    </article>
  </body>
</html>