<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/olympics/v-rusiya-sa-optimisti-za-uchastieto-na-stranata-pod-sobstven-flag-v-tokio.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T12:35:01+00:00"/>
    <meta property="og:title" content="В Русия са оптимисти за участието на страната под собствен флаг в Токио"/>
    <meta property="og:description" content="Решението на WADA ще бъде оповестено на 9 декември"/>
  </head>
  <body>
    <article>
      <h1>В Русия са оптимисти за участието на страната под собствен флаг в Токио</h1>
      <address>
        <time datetime="2019-11-29T12:35:01+00:00">29 Nov 2019, 12:35</time>
      </address>
      <p>В Русия са оптимисти, че техните спортисти ще се състезават под собствен флаг на Олимпийските игри в Токио догодина.</p>
      <p>От местния олимпийски комитет заявиха, че ще направят всичко по силите си, въпреки че в момента страната е под заплаха да пропусне форума заради проблеми с допинга.</p>
      <p>В началото на седмицата Световната антидопингова агенция (WADA) препоръча Русия да получи 4-годишно наказание за участие на големи международни състезания.</p>
      <p>"Всички чисти спортисти, тези, които не са въвлечени или заподозрени в употребата на допинг, ще участват на Игрите като част от нашия олимпийски отбор. Ще направим всичко по силите си, за да може спортистите ни да се състезават под руския флаг", сподели президентът на Руския олимпийски комитет Станислав Поздняков.</p>
      <p>Общо 168 руски спортисти се състезаваха като неутрални атлети на Зимните олимпийски игри в ПьонЧанг пез 2018 година. Комисия на WADA ще вземе финално си решение на 9 декември.</p>
    </article>
  </body>
</html>