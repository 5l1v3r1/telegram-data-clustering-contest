<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783932/%D8%A2%D9%86%D8%B1%D9%88%D8%A7-%D8%AE%D8%AF%D9%85%D8%A7%D8%AA-%D8%B1%D8%B3%D8%A7%D9%86%DB%8C-%D8%A8%D9%87-%D8%A2%D9%88%D8%A7%D8%B1%DA%AF%D8%A7%D9%86-%D9%81%D9%84%D8%B3%D8%B7%DB%8C%D9%86%DB%8C-%D8%B1%D8%A7-%D8%A7%D8%AF%D8%A7%D9%85%D9%87-%D9%85%DB%8C-%D8%AF%D9%87%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:12:40+00:00"/>
    <meta property="og:title" content="آنروا: خدمات رسانی به آوارگان فلسطینی را ادامه می‌دهیم"/>
    <meta property="og:description" content="آژانس امدادرسانی و کاریابی سازمان ملل برای آوارگان فلسطینی «آنروا» تاکید کرد که به خدمات رسانی به آوارگان فلسطینی در اراضی اشغالی از جمله قدس ادامه خواهد داد."/>
  </head>
  <body>
    <article>
      <h1>آنروا: خدمات رسانی به آوارگان فلسطینی را ادامه می‌دهیم</h1>
      <address>
        <time datetime="2019-11-29T12:12:40+00:00">29 Nov 2019, 12:12</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از معا، آژانس امدادرسانی و کاریابی سازمان ملل برای آوارگان فلسطینی «آنروا» امروز در بیانیه ای تاکید کرد که به خدمات رسانی به آوارگان فلسطینی در اراضی اشغالی از جمله قدس ادامه خواهد داد.</p>
      <p>این آژانس در واکنش به درخواست برخی احزاب و نهادهای اسرائیلی برای توقف فعالیت آنروا در قدس، تاکید کرد که آنروا به خدمات رسانی خود در زمینه‌های آموزشی، بهداشتی و اجتماعی به آوارگان فلسطینی در سراسر اراضی اشغالی از جمله قدس ادامه می‌دهد.</p>
      <p>این در حالی است که «نیر برکات» عضو کنست رژیم صهیونیستی و شهردار سابق قدس اشغالی با ارائه پیش‌نویس یک قانون به دنبال ممنوعیت فعالیت آنروا در قدس اشغالی است. پیش نویس این قانون توسط روسای احزاب لیکود، «اسرائیل خانه ما»، شاس، یهودیت توراتی، خانه یهودی و راست جدید امضا شده است.</p>
    </article>
  </body>
</html>