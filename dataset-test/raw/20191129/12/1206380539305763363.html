<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/prekvapeni-na-czech-social-awards-janecek-ukazal-dceru-a-makarenko-bez-kalhotek"/>
    <meta property="og:site_name" content="eXtra.cz"/>
    <meta property="article:published_time" content="2019-11-29T12:04:00+00:00"/>
    <meta property="og:title" content="Překvapení na Czech Social Awards: Janeček ukázal dceru a Makarenko bez kalhotek"/>
    <meta property="og:description" content="Máme za sebou sedmý ročník udílení ocenění osobnostem, které baví a inspirují Česko na sociálních sítích. V šesti kategoriích rozhodli fanoušci, v jedné pak porota. Všechny samozřejmě zajímali vítězové, ale na Czech Social Awards došlo i k několika překvapením. Ředitelka soutěže Miss Czech Republic Taťána Makarenko (30) si doma patrně zapomněla kalhotky a chybělo málo a ukázala víc, než chtěla. Miliardář Karel Janeček (46) dorazil v doprovodu své krásné ženy Lily Khousnoutdinové a na galavečeru ukázal i svoji půvabnou dceru."/>
  </head>
  <body>
    <article>
      <h6 class="kicker">galavečer</h6>
      <h1>Překvapení na Czech Social Awards: Janeček ukázal dceru a Makarenko bez kalhotek</h1>
      <address><time datetime="2019-11-29T12:04:00+00:00">29 Nov 2019, 12:04</time> by <a rel="author">Markéta Kuča</a></address>
      <slideshow>
        <figure>
          <img src="https://www.extra.cz/images/thumbs/b7/38/b7385ee-248224-spoj14-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Czech Social Awards<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/1e/e8/1ee8179-248214-profimedia-0485416262-2560x0-shrink.jpg"/>
          <figcaption>Taťána Makarenko zvolila odvážné šaty.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/98/4b/984b00d-248217-profimedia-0485416158-2560x0-shrink.jpg"/>
          <figcaption>Maria Boichenko, Sam Dolce a Taťána Makarenko.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/85/51/8551782-248215-profimedia-0485415885-2560x0-shrink.jpg"/>
          <figcaption>Lilia Khousnoutdinová a Karel Janeček.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/prekvapeni-na-czech-social-awards-janecek-ukazal-dceru-a-makarenko-bez-kalhotek/galerie/4">+ Dalších 16 fotografií</a>
        </figcaption>
      </slideshow>
      <p>
        <b>Máme za sebou sedmý ročník udílení ocenění osobnostem, které baví a inspirují Česko na sociálních sítích. V šesti kategoriích rozhodli fanoušci, v jedné pak porota. Všechny samozřejmě zajímali vítězové, ale na Czech Social Awards došlo i k několika překvapením. Ředitelka soutěže Miss Czech Republic Taťána Makarenko (30) si doma patrně zapomněla kalhotky a chybělo málo a ukázala víc, než chtěla. Miliardář Karel Janeček (46) dorazil v doprovodu své krásné ženy Lily Khousnoutdinové a na galavečeru ukázal i svoji půvabnou dceru.</b>
      </p>
      <h3>Vítězové Czech Social Awards</h3>
      <p>V kategorii Go Global zvítězila Miss <a href="https://www.extra.cz/tema/jitka-novackova">Jitka Nováčková</a> která má ambice překročit hranice a dostane příležitost zúčastnit se Global Social Awards 2020. Kategorie Fun &amp; Entertainment oceňuje ty, kteří nás baví na sociálních sítích, a pro letošní rok cenu získala <a href="https://www.extra.cz/tema/bara-votikova">Bára Votíková</a>.</p>
      <p>V kategorii Inspiration &amp; Influence vyhrála <a href="https://www.extra.cz/tema/anna-sulcova">Anna Šulcová</a>, která si na galavečer oblékla nádherné červené šaty. Anička byla hvězdou večera a nešla přehlédnout. Na první pohled bylo poznat, že má z ceny opravdu velkou radost, protože obzvlášť tento rok byla konkurence velmi velká.</p>
      <p>Kategorie Cosmo Rising Star oceňuje ty, o kterých podle fanoušků v příštích letech ještě hodně uslyšíme. Vítězem se stal pro některé možná zatím neznámý Jakub Gulab. V kategorii, která oceňuje zajímavé vlogery, kteří baví, inspirují či motivují, se stala vítězkou A Cup Of Style.</p>
      <p>Za férovost a transparentnost se zasazuje ocenění v kategorii Fair Play. Tu letos ovládl oblíbený youtuber <a href="https://www.extra.cz/tema/kovy">Kovy</a>.</p>
      <related>
        <a href="https://www.extra.cz/ceny-si-v-czech-social-awards-odnesla-puvabna-sulcova-nebo-kovy-cesko-bude-reprezentovat-miss-novackova"/>
      </related>
      <h3>Šaty s hříšným rozparkem a půvabná dcera</h3>
      <p>Galavečer si nenechalo ujít ani spousta známých osobností. Na <a href="https://www.extra.cz/tema/czech-social-awards">Czech Social Awards</a> dorazila i ředitelka soutěže <a href="https://www.extra.cz/tema/miss-czech-republic">Miss Czech Republic</a> <a href="https://www.extra.cz/tema/tatana-makarenko">Taťána Makarenko</a> (30) v doprovodu svého módního stylisty <a href="https://www.instagram.com/samdolceofficial/">Sama Dolce</a> a Miss <a href="https://www.extra.cz/tema/maria-boichenko">Marie Boichenko</a>.</p>
      <p>Taťána na udílení cen zvolila velmi odvážné šaty s vysokým rozparkem. Téměř to vypadalo, že Taťána si zapomněla kalhotky doma a chybělo opravdu málo a ukázala by víc, než chtěla. Na akci dorazil také miliardář a mecenáš <a href="https://www.extra.cz/tema/karel-janecek">Karel Janeček</a> (46).</p>
      <p>Samozřejmě, že po jeho boku nesměla chybět jeho manželka <a href="https://www.extra.cz/tema/lilia-khousnoutdinova">Lilia Khousnoutdinová</a>. Velkým překvapením ale bylo, že Janeček vyvedl na společenskou akci i svoje děti. Fotografům se nevyhýbala jeho dcera, na které je vidět, že z ní roste půvabná slečna.</p>
    </article>
  </body>
</html>