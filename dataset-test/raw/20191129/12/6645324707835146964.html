<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/avramova-dopylnitelno-voda-ot-vladajskija-kanal-shte-se-nasochi-kym-jazovir-studena-news_1410971.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T12:50:00+00:00"/>
    <meta property="og:title" content="Аврамова: Допълнително вода от Владайския канал ще се насочи към язовир „Студена“"/>
    <meta property="og:description" content="Допълнителни количества вода от Владайския канал ще бъдат насочени към язовир „Студена“."/>
  </head>
  <body>
    <article>
      <h1>Аврамова: Допълнително вода от Владайския канал ще се насочи към язовир „Студена“</h1>
      <address><time datetime="2019-11-29T12:50:00+00:00">29 Nov 2019, 12:50</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p>Допълнителни количества вода от Владайския канал ще бъдат насочени към язовир „Студена“. <br/><br/><br/>Това каза министърът на регионалното развитие Петя Аврамова в отговор на въпрос на депутата от БСП Любомир Бонев за водната криза в община Перник.</p>
      <related>
        <a href="https://www.actualno.com/pernik/oblastnijat-upravitel-na-pernik-podava-signal-v-prokuraturata-za-iztochvane-na-jazovir-studena-news_1410921.html"/>
      </related>
      <p>„Язовир „Студена“ е проектиран като технологичен изравнител. Това означава, че язовирът събира водите от водосборната област“, каза още министърът. Тя посочи, че язовирът е в списъка на комплексните и значими язовири. „Месечният график се изготвя като се взима предвид актуалната информация“, допълни още Аврамова. <br/>„От 12 ноември беше сформиран екип от експерти за извършване на проверка във ВиК - Перник за експлоатацията на язовира и ВЕЦ към него за периода от 1 януари до датата на проверката. В хода на проверката се установи, че ВиК операторът е действал в изпълнението на наредбата“, заяви още Аврамова.</p>
      <related>
        <a href="https://www.actualno.com/pernik/neno-dimov-li-e-vinoven-za-iztochvaneto-na-jazovir-studena-news_1409066.html"/>
      </related>
      <p>„Към настоящия момент МРРБ проучва всички възможности за решаване на проблема с въведения режим. Разглеждат се възможностите за оптимално използване на наличните водоизточници, захранващи язовир „Студена“. <br/>Набелязани са стъпки за оказване на експертна помощ от страна на „Софийска вода“. Провеждат се обследвани яна терен. Искам да благодаря на експертите на „Софийска вода“ за оказаната помощ, набелязаните мерки, които ВиК в следващите няколко дни ще изпълни и ще има допълнителни количества вода от Владайския канал, които ще бъдат насочени към язовир „Студена“, заяви още Аврамова.</p>
    </article>
  </body>
</html>