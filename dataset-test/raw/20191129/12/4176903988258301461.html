<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/uhapseni-kradljivci-gps-a-sa-traktora-vrednost-pola-miliona/"/>
    <meta property="og:site_name" content="Krstarica"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="Uhapšeni kradljivci GPS-a sa traktora, vrednost pola miliona"/>
    <meta property="og:description" content="HAG - Francuska žandarmerija i litvanska policija, uz podršku Evropola razbili su organizovanu kriminalnu grupu umešanu u krađu navigacijskih sistema iz"/>
  </head>
  <body>
    <article>
      <h1>Uhapšeni kradljivci GPS-a sa traktora, vrednost pola miliona</h1>
      <address><time datetime="2019-11-29T12:19:00+00:00">29 Nov 2019, 12:19</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>HAG – Francuska žandarmerija i litvanska policija, uz podršku Evropola razbili su organizovanu kriminalnu grupu umešanu u krađu navigacijskih sistema iz traktora, vrednosti pola miliona evra.</p>
      <p>Uhapšene su četiri osobe u Litvaniji, gde je mreža imala svoju bazu.</p>
      <p>Evropol saopštava da je ta kriminalna grupa u ruralnim delovima Francuske krala GPS sisteme i potom ih prepordavala u zemljama koje nisu u EU.</p>
      <p>Grupa je učestvovala u 47 kriminalnih slučajeva i uzrokovala je štetu veću od pola miliona evra.</p>
      <p>Kako se navodi, u zavisnosti od sistema, svaki je koštao između 10.000 i 20.000 evra.</p>
      <p>U 2018. godini zabeleženo je 675 slučajeva ovakvih krađa koje su nanele štetu veću od 6.5 milliona evra u poljoprivrednom sektoru Francuske.</p>
      <p>(Tanjug)</p>
    </article>
  </body>
</html>