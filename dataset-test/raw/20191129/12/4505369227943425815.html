<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/prognoza-meteo-anm-pentru-decembrie-cum-va-fi-vremea-de-craciun_499812.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T12:58:33+00:00"/>
    <meta property="og:title" content="PROGNOZA METEO ANM pentru decembrie. Cum va fi vremea de Crăciun"/>
    <meta property="og:description" content="Administraţia Naţională de Meteorologie a anunţat cum va fi vremea &amp;icirc;n decembrie. Meteorologii ANM spun că &amp;icirc;n decembrie vom avea parte de temperaturi mai ridicate dec&amp;acirc;t normalul acestei perioade. Se anunţă valori ridicate ale"/>
  </head>
  <body>
    <article>
      <h1>PROGNOZA METEO ANM pentru decembrie. Cum va fi vremea de Crăciun</h1>
      <address>
        <time datetime="2019-11-29T12:58:33+00:00">29 Nov 2019, 12:58</time>
      </address>
      <p>Administraţia Naţională de Meteorologie a anunţat cum va fi vremea în decembrie. Meteorologii ANM spun că în decembrie vom avea parte de temperaturi mai ridicate decât normalul acestei perioade. Se anunţă valori ridicate ale temperaturilor atât de Sfântul Nicolae, cât şi de Crăciun. Cantitățile de precipitații vor fi excedentare la început de decembrie. </p>
      <p><b>ESTIMĂRI METEOROLOGICE PENTRU INTERVALUL 2 - 30 decembrie 2019</b><br/><br/><b>Săptămâna 02.12.2019 – 09.12.2019</b><br/>Valorile termice se vor situa în jurul celor specifice pentru această perioadă, la nivelul întregii țări.<br/>Regimul pluviometric va fi excedentar în regiunile vestice și nordvestice, iar în regiunile estice va fi deficitar. În restul teritoriului cantitățile de precipitații vor fi apropiate de cele normale pentru acest interval.</p>
      <p><b>Săptămâna 09.12.2019 – 16.12.2019</b><br/>Temperatura aerului va avea valori mai ridicate decât cele normale pentru această săptămână, în toate regiunile.<br/><br/>Cantitățile de precipitații estimate pentru acest interval vor fi excedentare în regiunile intracarpatice, dar mai ales în nordul extrem al țării, iar în rest vor fi în general apropiate de cele normale ale perioadei.</p>
      <p><b>Săptămâna 16.12.2019 – 23.12.2019</b><br/>Temperaturile medii se vor situa peste cele specifice acestei perioade, pe întreg teritoriul României.<br/>Regimul pluviometric va fi apropiat de cel normal pentru acest interval, la nivelul întregii țări.</p>
      <p><b>Săptămâna 23.12.2019 – 30.12.2019</b><br/>Mediile valorilor termice vor fi ușor mai ridicate decât cele specifice acestei perioade, în toate regiunile.<br/>Cantitățile de precipitații vor fi apropiate de cele normale pentru această săptămână, în toată țara.</p>
    </article>
  </body>
</html>