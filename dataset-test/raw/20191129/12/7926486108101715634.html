<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014731/%D9%86%D9%82%D8%B4-%D8%A2%D8%B4%D9%88%D8%A8-%D9%87%D8%A7-%D8%AF%D8%B1-%D8%B3%DB%8C%D8%A7%D8%B3%D8%AA-%D9%87%D8%A7%DB%8C-%D8%AE%D8%A7%D8%B1%D8%AC%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%82%D8%A8%D8%A7%D9%84-%D8%A7%DB%8C%D8%B1%D8%A7%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T12:34:34+00:00"/>
    <meta property="og:title" content="نقش آشوب‌ها در سیاست های خارجی آمریکا در قبال ایران"/>
    <meta property="og:description" content="خلاصه آنکه فتنه‌ها و آشوب‌های داخلی آثار بسیار نامطلوب خارجی دارد عدم لحاظ تبعات سیاستها خطایی راهبردی است."/>
  </head>
  <body>
    <article>
      <h1>نقش آشوب‌ها در سیاست های خارجی آمریکا در قبال ایران</h1>
      <address>
        <time datetime="2019-11-29T12:34:34+00:00">29 Nov 2019, 12:34</time>
      </address>
      <p>
        <i>خلاصه آنکه فتنه‌ها و آشوب‌های داخلی آثار بسیار نامطلوب خارجی دارد عدم لحاظ تبعات سیاستها خطایی راهبردی است.</i>
      </p>
      <p>به گزارش مشرق، ابوذر گوهری تحلیلگر مسائل بین الملل در کانال تلگرامی خود نوشت:</p>
      <p>فتنه و آشوب‌های سال 1388 باعث تغییر رویکرد اوباما به مذاکرات هسته‌ای ایران به سمت افزایش فشار و وضع تحریم‌های جدید شد. قبل از آن؛ دولت اوباما رسیدن به توافق را امری ضروری می‌دانست و حاضر بود امتیازات بیشتری در ازای توافق احتمالی به ایران بدهد نامه‌های ارسالی وی به ایران گواهی بر این مدعاست.</p>
      <p>اما وقوع شورش و ناآرامی در کشور در آن سال، مقامات آمریکایی را به این نتیجه رساند که افزایش تحریم و فشار می‌تواند درنهایت ایران را از موضع ضعف پای میز مذاکره بکشاند و فشار داخلی را بر حاکمیت افزایش دهد؛ با این تحلیل دولت اوباما تا تغییر دولت دهم در ایران صبر کرد و چهار سال بر تحریم و فشار خود افزود...</p>
      <p>آشوب‌های 1398 نیز همان نقش را در سیاست خارجی آمریکا در قبال ایران داشت؛ خروجی تحلیل‌ها و نظرات مقامات آمریکایی حاکی از این است که فشار حداکثری نتیجه داده و باعث واکنش مقامات ایرانی جهت افزایش قیمت سوخت به‌منظور جبران کسری بودجه شده و درنهایت مردم درنتیجه این اقدام علیه نظام به خیابان آمده‌اند. قبل از این آشوبها مقامات آمریکا از مقاومت مردم ایران ناامید و در تحلیل نوع رفتار ایران دچار سرگردانی شده بودند؛ اما در حال حاضر باروحیه‌ای تازه اقدام به فشار بر مردم خواهند کرد تا درنهایت ایران را به‌پای میز مذاکره کشانده و از موضع ضعف وادار به امتیازدهی کنند.</p>
      <p>خلاصه آنکه فتنه‌ها و آشوب‌های داخلی آثار بسیار نامطلوب خارجی دارد عدم لحاظ تبعات سیاستها خطایی راهبردی است...</p>
    </article>
  </body>
</html>