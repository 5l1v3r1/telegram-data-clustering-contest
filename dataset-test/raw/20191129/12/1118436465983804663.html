<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Muzyka/Eurowizja-2020-Wegry-rezygnuja-z-udzialu-powodem-wspieranie-LGBT-jest-komentarz-rzadu"/>
    <meta property="og:site_name" content="Eurowizja 2020: Węgry rezygnują. Bo konkurs jest"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="Węgry znikają z Eurowizji. Wycofały się, bo konkurs jest &quot;zbyt GEJOWSKI&quot;? Jest komentarz rzecznika rządu"/>
    <meta property="og:description" content="Na Eurowizji 2020 nie zobaczymy Węgier. Kraj oficjalnie zrezygnował z udziału. Jak informuje The Guardian, Węgry nie wystąpią na Eurowizji 2020, ponieważ zdaniem władz konkurs jest „zbyt gejowski”."/>
  </head>
  <body>
    <article>
      <h1>Węgry znikają z Eurowizji. Wycofały się, bo konkurs jest "zbyt GEJOWSKI"? Jest komentarz rzecznika rządu</h1>
      <address><time datetime="2019-11-29T12:03:00+00:00">29 Nov 2019, 12:03</time> by <a rel="author">Eurozet Sp. z o.o.</a></address>
      <p>
        <i>Na Eurowizji 2020 nie zobaczymy Węgier. Kraj oficjalnie zrezygnował z udziału w przyszłorocznej imprezie, która odbędzie się w Holandii. Jak informuje brytyjski The Guardian, Węgry nie wystąpią na Eurowizji 2020, ponieważ zdaniem władz konkurs jest „zbyt gejowski”.</i>
      </p>
      <anchor name="eztoc1853846_0_1">
        <h3>Eurowizja 2020: Węgry rezygnują z udziału, ponieważ konkurs jest „zbyt gejowski”?</h3>
        <p><b>Węgry nie wystąpią na <a href="https://www.radiozet.pl/Co-gdzie-kiedy-jak/Eurowizja-2020-kiedy-i-gdzie-odbedzie-sie-Konkurs-Piosenki-Eurowizji-DATA-MIEJSCE">Eurowizji 2020</a></b>. Decyzja o rezygnacji z udziału zaskoczyła wielu eurowizyjnych fanów, ponieważ kraj pojawiał się w konkursie nieprzerwanie od 2011 roku i tylko raz nie zdołał awansować do finału.</p>
        <p>
          <b>
            <b>&gt;&gt; <a href="https://www.radiozet.pl/Muzyka/Eurowizja-2020-Lanberry-reprezentantka-Polski-jest-komentarz-piosenkarki">Eurowizja 2020: znana piosenkarka reprezentantką Polski? Jest komentarz artystki</a></b>
          </b>
        </p>
        <p>Choć <a href="https://www.radiozet.pl/Podroze-Radia-ZET/Wegry-co-warto-zobaczyc-Oto-10-najpiekniejszych-miejsc"><b>Węgry</b></a> oficjalnie nie poinformowały, dlaczego wycofują się z<b> Eurowizji 2020</b>, The Guardian miał dotrzeć do jednej z osób pracujących w węgierskiej telewizji publicznej, która opowiedziała o prawdziwych powodach rezygnacji.</p>
        <figure>
          <iframe src="https://www.youtube.com/embed/IpVr0pBLfI4" width="640" height="360" data-service="Youtube" scrolling="no"/>
        </figure>
        <p>Jak informuje brytyjski dziennik, Węgry nie wezmą udziału w <b>Konkursie Piosenki Eurowizji 2020</b> w <a href="https://wiadomosci.radiozet.pl/Swiat/Polityka/Holandia-zmienia-nazwe-na-arenie-miedzynarodowej-na-Niderlandy"><b>Holandii</b></a>, ponieważ prawicowy rząd <a href="https://wiadomosci.radiozet.pl/tags/kategoria/swiat/viktor-orban"><b>Viktora Orbana</b></a> jest przeciwny wartościom, które promuje ta słynna impreza. Władze uważają, że <b>Eurowizja jest „zbyt gejowska”</b>, a Węgry nie chcą wspierać środowisk LGBT+.</p>
        <p>Portal TVN24.pl dodaje, że kilka miesięcy temu spiker Zgromadzenia Narodowego w Budapeszcie porównał adopcję dzieci przez pary jednopłciowe do pedofilii, a pewien komentator prorządowej telewizji nazwał Eurowizję „flotą homoseksualistów” i stwierdził, że udział w tej imprezie to „uszczerbek na zdrowiu całego państwa”.</p>
        <p>Zoltán Kovács, rzecznik rządu Węgier, poinformował na Twitterze, że wspomniane informacje to fake news. Nie zdecydował się jednak wyjaśnić, dlaczego Węgry nie wystąpią na Eurowizji 2020. <anchor name="eztoc1853846_0_2"/></p>
        <h3>Eurowizja 2020: kiedy i gdzie odbędzie się konkurs?</h3>
        <p><b>Eurowizja 2020</b> odbędzie się w dniach<b> 12-16 maja</b> w <b>Rotterdamie</b>. Konkurs zostanie zorganizowany w Holandii dzięki wielkiemu zwycięstwu <a href="https://www.radiozet.pl/Co-gdzie-kiedy-jak/Duncan-Laurence-kim-jest-zwyciezca-Eurowizji-2019-PIOSENKA-INSTAGRAM"><b>Duncana Laurence’a</b></a> na Eurowizji 2019 w Izraelu.</p>
        <p>25-letni artysta zwyciężył w finale Konkursu Piosenki Eurowizji 2019 z piosenką <b>„Arcade”</b>. To pierwsze zwycięstwo Holandii w tej imprezie od 44 lat.</p>
        <p>
          <b>&gt;&gt; <a href="https://www.radiozet.pl/Muzyka/Eurowizja-2020-panstwa-ktore-wystapia-w-konkursie-w-Holandii-lista-krajow">Eurowizja 2020: pełna lista państw, które wystąpią w Holandii. Dwa kraje zrezygnowały</a></b>
        </p>
        <figure>
          <iframe src="https://www.youtube.com/embed/R3D-r4ogr7s" width="640" height="360" data-service="Youtube" scrolling="no"/>
        </figure>
        <p>RadioZET.pl/theguardian.com,tvn24.pl/PK</p>
      </anchor>
    </article>
  </body>
</html>