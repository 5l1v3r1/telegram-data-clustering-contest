<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/plenkovic-ce-ipak-pozvati-sindikalce-prosvete-na-razgovor/"/>
    <meta property="og:site_name" content="Krstarica"/>
    <meta property="article:published_time" content="2019-11-29T12:08:00+00:00"/>
    <meta property="og:title" content="Plenković ce ipak pozvati sindikalce prosvete na razgovor"/>
    <meta property="og:description" content="ZAGREB - Premijer Andrej Plenković najavio je danas da će pozvati predstavnike sindikata obrazovanja na razgovor i ponovio da bi bilo jako dobro da štajk"/>
  </head>
  <body>
    <article>
      <h1>Plenković ce ipak pozvati sindikalce prosvete na razgovor</h1>
      <address><time datetime="2019-11-29T12:08:00+00:00">29 Nov 2019, 12:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>ZAGREB – Premijer Andrej Plenković najavio je danas da će pozvati predstavnike sindikata obrazovanja na razgovor i ponovio da bi bilo jako dobro da štajk predstane i deca krenu u školu.</p>
      <p>Upitan da li ima neku novu ponudu za sindikalce, nakon što su oni odbili poslednji vladin predlog, Plenković nije odgovorio konkretno i dodao da „uvek ima nešto“.</p>
      <p>Smatra da taj štrajk od samog početka sam po sebi ima neobične konotacije i nije karaktera koji se tiče samo onih koji nešto ne rade.</p>
      <p>„On se odnosi na decu, na decu su svi najosetljiviji, to svi jako dobro znamo. Tu su i roditelji, tu su poslovi i drugih ljudi, koji onda moraju da brinu kao da reše probleme. Tražićemo rešenje“, rekao je Plenković, prenela je zagrebačka N1 tv.</p>
      <p>Plenković smatra da je vladina ponuda bila jako dobra i da je imao utisak da su sindikalci koji su prisustvovali sastanku u vladi pokazali da mogu verovati njegovoj vladi.</p>
      <p>Upitan hoće li u nastavku razgovora na stolu biti povećanje koeficijenata, kao što traže sindikati, odgovorio je da treba prvo čuti sindikate danas.</p>
      <p>Plenković tvrdi da pitanje koeficijenata u načelu nije predmet pregovora između vlade i sindikata i ističe da je to „izrazito zamršena priča“.</p>
      <p>Štrak prosvetara odbio je poslednji vladin predlog i najavio da nastavljaju dalje sa obustavom rada punom parom.</p>
      <p>(Tanjug)</p>
    </article>
  </body>
</html>