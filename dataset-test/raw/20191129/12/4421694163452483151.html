<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/verhovnyj-sud-ne-pryjnyav-apelyatsiyu-zajtsevoyi-i-dronova/"/>
    <meta property="og:site_name" content="VARTA1"/>
    <meta property="article:published_time" content="2019-11-29T12:20:14+00:00"/>
    <meta property="og:title" content="Верховний суд не прийняв апеляцію Зайцевої і Дронова"/>
    <meta property="og:description" content="Верховний суд не прийняв апеляцію Зайцевої і Дронова"/>
  </head>
  <body>
    <article>
      <h1>Верховний суд не прийняв апеляцію Зайцевої і Дронова</h1>
      <address>
        <time datetime="2019-11-29T12:20:14+00:00">29 Nov 2019, 12:20</time>
      </address>
      <p>Post Views: 656</p>
      <p>Верховний суд не прийняв до розгляду апеляції засуджених у справі про ДТП на Сумській у Харкові Геннадія Дронова та Олени Зайцевої. Про це повідомила журналістка Тетяна Доцяк, передає <a href="https://www.unian.ua/society/10773824-zayceva-ta-dronov-poprosili-skasuvati-virok-u-spravi-pro-krivavu-dtp-u-harkovi-z-yavilosya-rishennya-verhovnogo-sudu.html?fbclid=IwAR0fjuwS2mlYMOSxvHgNXp_N1sEVX9uip8ykXjO-fm_3tfGSHeXHkMgrsx0">“УНІАН”</a>.</p>
      <p>За її словами, в апеляційній скарзі адвокат Дронова Геннадій Токарєв заявив, що судовий розгляд було неповним, оцінка доказів надана неправильно, а висновки суду не відповідають фактичним обставинам.</p>
      <p>Проте в суді це назвали “загальними фразами” і попросили надати більш конкретні аргументи. На усунення недоліків в адвоката є 15 днів. “Скаргу Геннадія Дронова у Верховний суд також не взяли до розгляду, як і скаргу Зайцевої”, — повідомила журналістка.</p>
      <p>Нагадаємо, Зайцева у своїй скарзі просила пом’якшити вирок до 5 років позбавлення волі. У ній також знайшли недоліки й не прийняли до розгляду.</p>
      <p>8 жовтня 2017 року, на перехресті вулиці Сумської з провулком Мечникова, в центрі Харкова, зіткнулися автомобілі “Lexus” і “Volkswagen Touareg”.</p>
      <p>Першим авто керувала 20-річна Олена Зайцева, другим — Геннадій Дронов. Від зіткнення авто Зайцевої вилетіло на тротуар і на смерть збило групу пішоходів. Жертвами аварії стали 6 осіб, ще 5 отримали поранення. Суд у цій справі тривав понад рік, відбулося 60 засідань. І Зайцева, і Дронов на судових дебатах визнали свою вину в скоєнні аварії.</p>
      <p>Олену Зайцеву і Геннадія Дронова засудили до 10 років позбавлення волі.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>