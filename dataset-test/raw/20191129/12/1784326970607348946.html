<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/29/x-faktor-manuel-tamadas-video/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="A nyílt utcán verték meg az X-faktor sztárját"/>
    <meta property="og:description" content="Többen támadtak rá az énekesre, aki teljesen egyedül volt."/>
  </head>
  <body>
    <article>
      <h1>A nyílt utcán verték meg az X-faktor sztárját</h1>
      <h2>Többen támadtak rá az énekesre, aki teljesen egyedül volt.</h2>
      <address><time datetime="2019-11-29T12:11:00+00:00">29 Nov 2019, 12:11</time> by <a rel="author">Cosmopolitan.hu</a></address>
      <p>Az <b>X-Faktor 19 éves sztárjáról, Manuelről</b> legutóbb akkor írtunk, amikor kiderült, <a href="https://cosmopolitan.hu/sztarhirek/2019/11/26/x-faktor-manuel-take3-edina-szerelem/">beleszeretett a Take3 lányformáció egyik tagjába</a>, a 16 éves Edinába. Sajnos ezúttal kevésbé jó hírek érkeztek ByeAlex egyik legnagyobb reménységéről, felkerült ugyanis <b>a Facebookra egy olyan videó</b>, ami tuti, hogy okozott pár kellemetlen percet a srácnak. Oké, azt már lehetett tudni, hogy <b>Manuel mögött elég balhés évek állnak</b>, ő maga vallotta be korábban, hogy drogokat használt, valamint azt is, hogy az édesapja évekig bántalmazta.</p>
      <p>A felvételen egyébként az látszik, amint <b>Manuelt az utcán hozzá hasonló korú fiatalok állítják meg</b>, akik hangosan követelik tőle a „szert”. Az énekest ezután <b>négyen körbeveszik, az egyik fiú hátulról megrúgja, egy másik pedig ököllel arcon üti</b>. Az x-faktoros ezután egy kapualjba menekül, senki nem siet a segítségére. A fiatal énekes egy darabig nem nyilatkozott a videóval kapcsolatban, <b>később azonban a Facebook-oldalán posztolt róla</b>.</p>
      <p><i>„Kikerült rólam egy két-három éve készült videó. Egyszer leírom ide, hogy mi történt, aztán többet nem is foglalkozok ezzel, mert felesleges, és jobb dolgom is van. Fogalmazzunk úgy, hogy nem kedveltek a lakótelepen, megtörtént, ami a videón látható, és rá körülbelül egy évre már jóban lettem a társaság egy részével. Ezért is lepett meg, hogy felkerült egy olyan videó, amivel igazából csak maguknak okoznak nagyobb cinket a rajta látható fiúk. Beszéltem velük telefonon, és ők sem tudják, melyik ismerősük rakta fel a videót. A lényeg, hogy már rég bocsánatot kértek tőlem, és ez az ügy le van rendezve”</i> – magyarázta a srác, majd folytatta.</p>
      <p><i>„Gondolom, valakinek még mindig szúrom a szemét, és azt hitte, ez nagyon meg fog hatni engem. Amióta kezdem elérni a céljaimat, sok ilyen van, de szerencsére megtanultam kezelni. Megtanultam értékelni azokat az embereket, akik szeretnek és így könnyű lesz*rni az ehhez hasonló dolgokat”</i> – írta posztjában Manuel.</p>
      <figure>
        <embed-post data-src="https://www.instagram.com/p/B5SbtDzAH20" data-service="Instagram"/>
      </figure>
      <p>
        <b>A videót időközben eltávolították, így már nem lehet megnézni.</b>
      </p>
    </article>
  </body>
</html>