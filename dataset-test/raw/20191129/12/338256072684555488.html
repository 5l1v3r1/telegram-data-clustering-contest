<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58678-pobittya-uzhgorodcya-polsmenami-u-polcyi-vstanovlyuyut-obstavini-ncidentu.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-29T12:21:00+00:00"/>
    <meta property="og:title" content="Побиття ужгородця полісменами: у поліції встановлюють обставини інциденту"/>
    <meta property="og:description" content="Як повідомляється, заяви до поліції щодо спричинення чоловіку тілесних ушкоджень не надходилоКерівництво Головного управління Нацполіції Закарпатської області ініціювало перевірку за фактом імовірного конфлікту між двома працівниками поліції та ужгородцем. До встановлення обставин події залучено працівників інспекції з особового складу ГУНП та Департаменту внутрішньої безпекиСьогодні, 29 листопада, у засобах масової інформації було оприлюднено публікації щодо побиття працівниками поліції велосипедиста на вул.Одеській в м.Ужгород. Керівництво поліції негайно відреагувало на повідомлення та ініціювало ретельну перевірку інформації. На даний момент встановлено , що близько опівночі до приймального відділення міської лікарні звернувся 32-річний ужгородець. Проте від надання допомоги та госпіталізації чоловік відмовився. Заяви до поліції щодо спричинення йому тілесних ушкоджень також не надходило. Особи поліцейських, які причетні до інциденту, встановлено.Правоохоронці з‘ясовують усі обставини можливого інциденту…"/>
  </head>
  <body>
    <article>
      <h1>Побиття ужгородця полісменами: у поліції встановлюють обставини інциденту</h1>
      <address>
        <time datetime="2019-11-29T12:21:00+00:00">29 Nov 2019, 12:21</time>
      </address>
      <p><b>Як повідомляється, заяви до поліції щодо спричинення чоловіку тілесних ушкоджень не надходило</b><br/><br/>Керівництво Головного управління Нацполіції Закарпатської області ініціювало перевірку за фактом імовірного конфлікту між двома працівниками поліції та ужгородцем. До встановлення обставин події залучено працівників інспекції з особового складу ГУНП та Департаменту внутрішньої безпеки<br/><br/>Сьогодні, 29 листопада, у засобах масової інформації було оприлюднено публікації щодо побиття працівниками поліції велосипедиста на вул.Одеській в м.Ужгород. <br/><br/>Керівництво поліції негайно відреагувало на повідомлення та ініціювало ретельну перевірку інформації. На даний момент встановлено , що близько опівночі до приймального відділення міської лікарні звернувся 32-річний ужгородець. Проте від надання допомоги та госпіталізації чоловік відмовився. Заяви до поліції щодо спричинення йому тілесних ушкоджень також не надходило. Особи поліцейських, які причетні до інциденту, встановлено.<br/><br/>Правоохоронці з‘ясовують усі обставини можливого інциденту та водночас звертаються до очевидців з проханням надати свідчення та відеодокази причетності до правопорушення поліцейських. <br/><br/>Про результати перевірки буде повідомлено додатково, інформує Відділ комунікації поліції Закарпатської області <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>