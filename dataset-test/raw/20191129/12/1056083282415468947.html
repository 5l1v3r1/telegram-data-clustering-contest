<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805269/%D8%A7%D8%B3%D8%AA%D8%A7%D8%AF-%D8%A7%DB%8C%D8%B1%D8%A7%D9%86%DB%8C-%D8%A8%D9%87-%D8%B9%D9%86%D9%88%D8%A7%D9%86-%D8%B9%D8%B6%D9%88-%D9%87%DB%8C%D8%A7%D8%AA-%D8%A8%D9%88%D8%B1%D8%AF-%D8%AC%D9%87%D8%A7%D9%86%DB%8C-%D8%AF%D8%A7%D8%B1%D9%88%D8%B3%D8%A7%D8%B2%DB%8C-%D8%A7%D9%86%D8%AA%D8%AE%D8%A7%D8%A8-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T12:14:37+00:00"/>
    <meta property="og:title" content="استاد ایرانی به‌عنوان عضو هیات بورد جهانی داروسازی انتخاب شد"/>
    <meta property="og:description" content="استادیار گروه نانوتکنولوژی دارویی دانشکده داروسازی دانشگاه علوم پزشکی مشهد به عنوان Communication Chair گروه مرکزی شاخه Immune-Delivery در انجمن (Controlled Release Society (CRS برگزیده شد."/>
  </head>
  <body>
    <article>
      <h1>استاد ایرانی به‌عنوان عضو هیات بورد جهانی داروسازی انتخاب شد</h1>
      <address><time datetime="2019-11-29T12:14:37+00:00">29 Nov 2019, 12:14</time> by <a rel="author">رقیه‌السادات حسینی</a></address>
      <p>استادیار گروه نانوتکنولوژی دارویی دانشکده داروسازی دانشگاه علوم پزشکی مشهد به عنوان Communication Chair گروه مرکزی شاخه Immune-Delivery در انجمن (Controlled Release Society (CRS برگزیده شد.</p>
      <p><b>به گزارش ایسنا</b>، دکتر لیلا عربی، عضو هیات علمی گروه نانوتکنولوژی دارویی دانشگاه علوم پزشکی مشهد، با اشاره به اینکه هیات بورد جهانی داروسازی در واقع مهم‌ترین هیات انجمن داروسازی جهانی است که از سال گذشته یکسری گروه‌های تخصصی و مرکزی تشکیل داده است، اظهار کرد: در این انجمن که یکی از شاخه‌های ایمونودلیوری است و پس از بررسی در خصوص حجم و سطح فعالیت‌های علمی‌ام به عنوان Communication Chair انتخاب شدم.</p>
      <p>وی با تاکید بر این‌که این انجمن معتبرترین انجمن‌های علمی دارورسانی دنیاست که متخصصان سرشناس داروسازی در آن عضویت دارند، ادامه داد: دیگر اعضای مرکزی بورد Immune-Delivery همگی از دانشگاه‌های معتبر MIT ،Cornel، Maryland و Michigan هستند و با عضویت من به عنوان عضو هیات علمی دانشگاه علوم پزشکی مشهد در هسته مرکزی این بورد، نام علوم پزشکی مشهد در کنار دانشگاه‌های معتبر دنیا قرار گرفته است.</p>
      <p>دکتر عربی تصریح کرد: این انتخاب بر اساس سوابق علمی، پژوهشی و فعالیتهای متعدد در کنفرانس‌های مطرح بین‌المللی است، علاوه بر این من به صورت رسمی به عضویت کمیته دانشمندان جوان (Young Scientist Committee) انجمن CRS به عنوان سفیر انجمن برگزیده شدم.</p>
      <p>عضو هیات علمی گروه نانو تکنولوژی دارویی دانشگاه علوم پزشکی مشهد با بیان اینکه بعد از عضویت در این انجمن ارتباطات بین‌المللی دانشگاه علوم پزشکی مشهد افزایش خواهد یافت، اظهار کرد: پس از این در حوزه هماهنگی سمینارها، کنفرانس‌های دوره‌ای و تهیه خبرنامه انجمن فعالیت خواهم کرد.</p>
      <p>انتهای پیام</p>
    </article>
  </body>
</html>