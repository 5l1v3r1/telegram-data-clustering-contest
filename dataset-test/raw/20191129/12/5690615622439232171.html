<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838533-v-ukrayini-planuyut-dozvoliti-notariusam-reyestruvati-shlyubi-i-rozluchennya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T12:14:00+00:00"/>
    <meta property="og:title" content="В Україні планують дозволити нотаріусам реєструвати шлюби і розлучення"/>
    <meta property="og:description" content="КИЇВ. 29 листопада. УНН. В Україні, в рамках реформи нотаріату, планують дозволити нотаріусам реєструвати шлюби і розлучення. Про це повідомляє УНН із …"/>
  </head>
  <body>
    <article>
      <h1>В Україні планують дозволити нотаріусам реєструвати шлюби і розлучення</h1>
      <address><time datetime="2019-11-29T12:14:00+00:00">29 Nov 2019, 12:14</time> by <a rel="author">Антоніна Карташева</a></address>
      <p><b>КИЇВ. 29 листопада. УНН.</b> В Україні, в рамках реформи нотаріату, планують дозволити нотаріусам реєструвати шлюби і розлучення. Про це повідомляє <b>УНН</b> із посиланням на пресслужбу Міністерства юстиції України.</p>
      <p>“Наразі Мін’юст працює із Верховною Радою, аби розширити перелік функцій, які виконують нотаріуси. Наприклад, нотаріуси вже найближчим часом отримають право реєструвати шлюби і розлучення. Так само, як і в сфері держреєстрації, у сфері нотаріату на часі впровадження сучасних технологій: Е-нотаріату, електронного документообігу,засвідчення web-сторінок. “Наступний напрям роботи — виконання судових рішень”, — зазначив Міністр юстиції Денис Малюська.</p>
      <p>Нагадаємо, раніше голова Мінюсту <a href="https://www.unn.com.ua/uk/news/1838437-v-ukrayini-planuyut-dozvoliti-privatni-sizo">повідомляв</a>, що в Україні планують дозволити створення приватних СІЗО, де особи перебуватимуть за власний кошт.</p>
    </article>
  </body>
</html>