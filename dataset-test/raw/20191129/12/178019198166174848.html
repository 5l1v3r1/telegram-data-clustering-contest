<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/procesory/nowy_bios_od_msi_ulatwia_oc_procesorow_intel_cascade_lakex"/>
    <meta property="og:site_name" content="PurePC"/>
    <meta property="article:published_time" content="2019-11-29T12:00:01+00:00"/>
    <meta property="og:title" content="Nowy BIOS od MSI ułatwi OC procesorów Intel Cascade Lake-X"/>
    <meta property="og:description" content="MSI szykuje nowy BIOS dla procesorów Intel Cascade Lake-X. Czego dokładnie możemy się spodziewać? Czy wydajność chipów naprawdę może wzrosnąć?"/>
  </head>
  <body>
    <article>
      <h1>Nowy BIOS od MSI ułatwi OC procesorów Intel Cascade Lake-X</h1>
      <address><time datetime="2019-11-29T12:00:01+00:00">29 Nov 2019, 12:00</time> by <a rel="author">Piotr Piwowarczyk</a></address>
      <figure>
        <img src="https://www.purepc.pl/files/Image/m165/27610.jpg"/>
      </figure>
      <p>Procesory Cascade Lake-X od Intela zadebiutowały zaledwie chwilę temu, a sporo osób pewnie już zdążyło o nich zapomnieć. Nowe chipy Niebieskich przeznaczone dla entuzjastów to tylko odświeżone jednostki bazujące na już kilkuletnich produktach. Ich możliwości nie są więc już dziś zbyt wysoko oceniane, zwłaszcza, że pojawiła się konkurencja w postaci świeżych procesorów AMD Ryzen Threadripper. O tym, jak wielka jest różnica pomiędzy topowym chipem Intela i AMD, niech świadczy liczba rdzeni - Core i9-10980XE ma ich 18, a Threadripper 3970X aż 32 (w dodatku zapowiedziany na przyszły rok model 3970X będzie 64-rdzeniowy). Platforma X299 wydaje się być skazana porażkę, ale MSI wpadło na pewien pomysł, który może przekonać niezdecydowanych do zakupu lub do pozostania przy Intelu.</p>
      <h3>💬 Doświadczenie mówi nam, że wzrost mocy obliczeniowej będzie symboliczny i rynek chipów HEDT nie zostanie wywrócony do góry nogami.</h3>
      <figure>
        <img src="https://www.purepc.pl/image/news/2019/11/29_nowy_bios_od_msi_ulatwia_oc_procesorow_intel_cascade_lake_x_2_b.jpg"/>
      </figure>
      <p>Popularny producent sprzętu komputerowego ogłosił właśnie, że jest w trakcie przygotowywania nowej wersji BIOS-u dla rodziny procesorów Intel Cascade Lake-X, w której znajdziemy modele Core i9-10980XE, 10940X, 10920X i 10900X. Oprogramowanie ma mieć interesujące właściwości, bowiem ma wzrosnąć ogólna wydajność chipów, a ponadto mają być one bardziej podatne na podkręcanie. Brzmi to dosyć niewiarygodnie, ale kto wie - może MSI ma jakieś swoje sposoby. Nie zdradzono nam więcej szczegółów na ten temat, a szkoda.</p>
      <h3>🔗 <a href="https://www.purepc.pl/procesory/intel_core_i910980xe_cascade_lake_x_testow_nie_bedzie_bo">Intel Core i9-10980XE Cascade Lake X - Testów nie będzie bo...</a></h3>
      <figure>
        <img src="https://www.purepc.pl/image/news/2019/11/29_nowy_bios_od_msi_ulatwia_oc_procesorow_intel_cascade_lake_x_1_b.jpg"/>
      </figure>
      <h3>🔗 <a href="https://www.purepc.pl/plyty_glowne/msi_x299_pro_gaming_carbon_ac_test_plyty_glownej_lga_2066">MSI X299 Gaming Pro Carbon AC - Test płyty głównej LGA 2066</a></h3>
      <p>Doświadczenie mówi nam, że wzrost mocy obliczeniowej będzie raczej symboliczny i rynek procesorów HEDT nie zostanie wywrócony do góry nogami, ale jesteśmy ciekawi, co z tego wyniknie. Nowy BIOS dla Cascade Lake-X pojawi się na wszystkich płytach główny MSI z chipsetem X299. Dla porządku, oto ich lista:</p>
      <ul>
        <li>CREATOR X299</li>
        <li>X299 PRO 10G</li>
        <li>X299 PRO</li>
        <li>MEG X299 CREATION</li>
        <li>X299 XPOWER GAMING AC</li>
        <li>X299 GAMING M7 ACK</li>
        <li>X299 GAMING PRO CARBON AC</li>
        <li>X299 GAMING PRO CARBON</li>
        <li>X299 TOMAHAWK AC</li>
        <li>X299 TOMAHAWK ARCTIC</li>
        <li>X299 TOMAHAWK</li>
        <li>X299 SLI PLUS</li>
        <li>X299 RAIDER</li>
        <li>X299M GAMING PRO CARBON AC</li>
      </ul>
      <p>Pozostaje nam czekać na wydanie BIOS-u i wtedy dowiemy się, jakie są efekty jego wgrania. Posiadacze procesora Core i9 10. generacji i płyty od MSI z pewnością zacierają już ręce.</p>
      <footer>Źródło: MSI</footer>
      <related>
        <h4>Powiązane publikacje</h4>
        <a href="https://www.purepc.pl/procesory/amd_porownuje_swoje_procesory_do_intela_w_mainstreamie_i_hedt"/>
        <a href="https://www.purepc.pl/procesory/intel_moze_zlecic_produkcje_swoich_procesorow_firmie_samsung"/>
        <a href="https://www.purepc.pl/procesory/procesory_intel_rocket_lakes_z_maksymalnie_osmioma_rdzeniami"/>
        <a href="https://www.purepc.pl/procesory/amd_ryzen_threadripper_3970x_podkrecony_padly_nowe_rekordy"/>
        <a href="https://www.purepc.pl/procesory/amd_ryzen_9_3950x_slaba_dostepnosc_procesora_i_wzrost_ceny"/>
      </related>
    </article>
  </body>
</html>