<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/sara/3986153025190631899/%D9%86%DA%A9%D8%A7%D8%AA%DB%8C-%DA%A9%D9%87-%D8%A8%D8%A7%DB%8C%D8%AF-%D9%87%D9%86%DA%AF%D8%A7%D9%85-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%84%D9%86%D8%B2-%DA%86%D8%B4%D9%85%DB%8C-%D8%A8%D8%AF%D8%A7%D9%86%DB%8C%D8%AF"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T12:30:00+00:00"/>
    <meta property="og:title" content="نکاتی که باید هنگام استفاده از لنز چشمی بدانید"/>
    <meta property="og:description" content="برخی به دلیل آنکه از رنگ چشم‌های خود راضی نیستند به طور مداوم از لنزهای تماسی زیبایی استفاده می‌کنند، اما آیا نسبت به عوارض آن آگاه هستند؟"/>
  </head>
  <body>
    <article>
      <h1>نکاتی که باید هنگام استفاده از لنز چشمی بدانید</h1>
      <address>
        <time datetime="2019-11-29T12:30:00+00:00">29 Nov 2019, 12:30</time>
      </address>
      <pre> برخی به دلیل آنکه از رنگ چشم‌های خود راضی نیستند به طور مداوم از لنزهای تماسی زیبایی استفاده می‌کنند، اما آیا نسبت به عوارض آن آگاه هستند؟ </pre>
      <p>به گزارش <a href="http://jamejamonline.ir/">جام جم آنلاین</a> از ایسنا، نکته بسیار مهم در عدم آسیب لنزهای چشمی، خرید آنها از مراکز معتبر است به همین دلیل آرایشگاه‌ها، فروشگاه‌های فروش لوازم آرایشی و... به هیچ عنوان مبادی معتبری برای خرید لنز چشمی نیستند.</p>
      <p>استفاده از لنزهایی که برای اولین بار و فقط برای شما از بسته‌بندی خارج می‌شود بسیار حائز اهمیت است؛ به همین دلیل اگر از عدم مصرف لنز توسط افراد دیگر اطمینان ندارید هرگز آنها را در چشم‌های خود قرار ندهید.</p>
      <p>در هنگام استفاده از لنز تماسی و پیش از گذاشتن آن روی چشم حتما باید دست‌ها به خوبی با آب و صابون شسته شود و تنها کسی می‌تواند لنز را در چشم قرار دهد که این فرایند را به خوبی بلد باشد. توجه به این نکته که حداکثر زمان استفاده از لنز تماسی تنها ۸ ساعت است و حتما باید هنگام خواب لنز را از چشم خارج کرد و این نکته‌ای بسیار ضروری است.</p>
      <p>در نظر داشته باشید در صورت ایجاد هرگونه قرمزی، خارش، ترشح چشمی،‌ کاهش دید و یا درد چشمی پس از استفاده از لنز تماسی، فورا به اورژانس مراکز چشم پزشکی مراجعه کرده و از خود درمانی پرهیز کنید. داروهای تجویز شده توسط پزشک باید مطابق دستورات او مصرف شود و قطع خودسرانه آن به هیچ عنوان درست نیست.</p>
    </article>
  </body>
</html>