<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/europarlamentar-pus-sub-acuzare-pentru-hartuire-sexuala_1408165.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:51:31+00:00"/>
    <meta property="og:title" content="Europarlamentar, pus sub acuzare pentru hărţuire sexuală"/>
    <meta property="og:description" content="Un eurodeputat de extremă dreapta a fost pus sub acuzare, vineri, pentru hărţuirea sexuală a unei colege de partid, a anunţat Parchetul de la..."/>
  </head>
  <body>
    <article>
      <h1>Europarlamentar, pus sub acuzare pentru hărţuire sexuală</h1>
      <address><time datetime="2019-11-29T12:51:31+00:00">29 Nov 2019, 12:51</time> by <a rel="author">Ionel Dancu, Reporter</a></address>
      <p>Un eurodeputat de extremă dreapta a fost pus sub acuzare, vineri, pentru hărţuirea sexuală a unei colege de partid, a anunţat Parchetul de la Stockholm, transmite AFP, potrivit Agerpres.</p>
      <p>Peter Lundgren (56 de ani), membru al partidului Democraţii Suedezi, este acuzat că a ''încălcat integritatea sexuală'' a victimei sale ''punându-şi mâinile pe puloverul şi sutienul ei şi aşezându-şi mâinile pe sânii ei'', conform actului de acuzare consultat de AFP.</p>
      <p>Faptele s-au produs în martie 2018 într-o cameră de hotel de la periferia capitalei suedeze.</p>
      <p>În 2014, Peter Lundgren a devenit unul dintre primii doi eurodeputaţi ai Democraţilor Suedezi. El a obţinut un nou mandat în urma alegerilor europene din luna mai.</p>
    </article>
  </body>
</html>