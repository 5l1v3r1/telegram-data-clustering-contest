<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/Culture/268430.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T12:17:00+00:00"/>
    <meta property="og:title" content="Президентськими стипендіатами стали четверо учнів та студентів з Чернігівщини"/>
    <meta property="og:description" content="Андре Саллюм, Михайло Штопко, Єлизавета Кузіна та Анна Ричок відтепер отримуватимуть стипендії Президента України – 2600 гривень на місяць. Таку винагороду вони отримали завдяки перемозі в учнівських олімпіадах з навчальних предметів та Всеукраїнському конкурсі-захисті Малої Академії Наук."/>
  </head>
  <body>
    <article>
      <h1>Президентськими стипендіатами стали четверо учнів та студентів з Чернігівщини</h1>
      <address>
        <time datetime="2019-11-29T12:17:00+00:00">29 Nov 2019, 12:17</time>
      </address>
      <p>
        <b>Андре Саллюм, Михайло Штопко, Єлизавета Кузіна та Анна Ричок відтепер отримуватимуть стипендії Президента України – 2600 гривень на місяць. Таку винагороду вони отримали завдяки перемозі в учнівських олімпіадах з навчальних предметів та Всеукраїнському конкурсі-захисті Малої Академії Наук.</b>
      </p>
      <p>Андре Саллюм, учень 10 класу спеціалізованої ЗОШ № 1 з поглибленим вивченням іноземних міста Чернігів, переміг у Всеукраїнській учнівській олімпіаді з англійської мови. Одинадцятикласник цього ж навчального закладу Михайло Штопко став переможцем олімпіади з біології.</p>
      <p>Студентка І курсу Київського національного університету імені Тараса Шевченка Єлизавета Кузіна – переможниця конкурсу-захисту науково-дослідницьких робіт Малої академії наук України в секції «Англійська мова», студентка І курсу Національного університету «Києво-Могилянська академія» Анна Ричок – у секції «Літературна творчість».</p>
      <p>Дипломи лауреатів стипендій Президента їм вручила вчора, 25 листопада, Міністр освіти і науки України Ганна Новосад. Урочистості відбулися в Національному технічному університеті України «Київський політехнічний інститут імені Ігоря Сікорського».</p>
      <p><i>«Стипендія Президента України – це визнання не лише вашого таланту та потенціалу, а й працьовитості. Найголовніше – не зупинятися на досягнутому та розвиватися дал»,–</i> звернулася до цьогорічних стипендіатів Ганна Новосад.</p>
      <figure>
        <img src="http://newvv.net/images/stories/2019_11_26_stipendii_3.jpg"/>
      </figure>
      <p>Усього стипендії Президента отримали 270 учнів та студентів.</p>
    </article>
  </body>
</html>