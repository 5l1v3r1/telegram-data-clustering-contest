<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905753/clement-krijgt-twee-stevige-concurrenten-voor-trofee-raymond-goethals.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T12:45:00+00:00"/>
    <meta property="og:title" content="Clement krijgt twee stevige concurrenten voor Trofee Raymond Goethals"/>
    <meta property="og:description" content="De drie genomineerden voor de Raymond Goethals Trofee 2019 zijn bekendgemaakt. Philippe Clement, die kampioen werd met KRC Genk, is de topfavoriet. Michel Preud'homme en Wouter Vrancken maken ook kans, zo meldt het persagentschap"/>
  </head>
  <body>
    <article>
      <h1>Clement krijgt twee stevige concurrenten voor Trofee Raymond Goethals</h1>
      <address>
        <time datetime="2019-11-29T12:45:00+00:00">29 Nov 2019, 12:45</time>
      </address>
      <p>
        <b>De drie genomineerden voor de Raymond Goethals Trofee 2019 zijn bekendgemaakt. Philippe Clement, die kampioen werd met KRC Genk, is de topfavoriet. Michel Preud'homme en Wouter Vrancken maken ook kans, zo meldt het persagentschap <i>Belga.</i></b>
      </p>
      <p>De trofee wordt uitgereikt ter nagedachtenis van Raymond Goethals, de enige Belgische coach die ooit de Champions League won. Goethals overleed al in 2004. Zijn zoon dit ook in de jury, samen met heel wat ex-coaches. Op 16 december wordt de prijs uitgereikt.</p>
      <p>Voor Clement zou het de tweede keer op rij zijn dat hij wint, want hij kreeg de prijs al in 2018. Ook Preud'homme won hem al een keer in 2016. Andere laureaten zijn Eric Gerets, Peter Maes, Francky Dury, Marc Wilmots, Hein Vanhaezebrouck en Felice Mazzu. De prijs wordt al uitgereikt sinds 2011.</p>
      <p>Vrancken is door zijn promotie met KV Mechelen, de bekerwinst en de uitstekende start in 1A een gevaarlijke tegenstander. Preud'homme lijkt minder kans te maken, want hij pakte dit jaar geen prijs met Standard.</p>
    </article>
  </body>
</html>