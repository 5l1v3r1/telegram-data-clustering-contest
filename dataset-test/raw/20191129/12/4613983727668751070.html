<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/finance/gratskite-banki-sa-namalili-s-34-loshite-si-krediti-ot-2015-a-nasam.html"/>
    <meta property="og:site_name" content="Money.bg"/>
    <meta property="article:published_time" content="2019-11-29T12:21:56+00:00"/>
    <meta property="og:title" content="Гръцките банки са намалили с 34% &quot;лошите&quot; си кредити от 2015-а насам"/>
    <meta property="og:description" content="Най-голям спад отчита National Bank of Greece"/>
  </head>
  <body>
    <article>
      <h1>Гръцките банки са намалили с 34% "лошите" си кредити от 2015-а насам</h1>
      <address>
        <time datetime="2019-11-29T12:21:56+00:00">29 Nov 2019, 12:21</time>
      </address>
      <p>Гръцките банки са намалили портфолиото си от необслужвани кредити с 34% от края на 2015 година насам до ниво от 48 на сто. Това показва доклад на Deutsche Bank, цитиран от местното издание Kathimerini.</p>
      <p>От него става ясно, че най-голям спад на лошите кредити регистрира National Bank of Greece - с 25% надолу от началото на тази година и с 50% от 2015 година досега, сочат данните. От своя стара Alpha Bank отчита намаление от съответно 13 и 30 на сто, а Piraeus Bank - от 6 и 30 на сто.</p>
      <p>От Deutsche Bank посочват още, че през третото тримесечие на годината гръцките банки са намалили портфолиото си от необслужвани заеми с 6% на тримесечна и със 17% на годишна база.</p>
      <p>През септември стана ясно, че за последната година четирите системни финансови институции в южната ни съседка са се освободили от такива на стойност от общо 15,3 милиарда евро. Така те вече са на равнище от 78,8 милиарда евро от 94,1 милиарда евро за година по-рано.</p>
      <p>Към края на миналата година стана ясно, че до 2021 година четирите най-големи банки в Гърция трябва да намалят необслужваните си заеми наполовина.</p>
    </article>
  </body>
</html>