<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783937/%D8%B4%D9%85%D8%A7%D8%B1%D8%B4-%D9%85%D8%B9%DA%A9%D9%88%D8%B3-%D8%AA%D8%A7-%D8%A7%D8%B9%D9%84%D8%A7%D9%85-%D8%A8%D8%B1%DA%AF%D8%B2%DB%8C%D8%AF%DA%AF%D8%A7%D9%86-%D8%AC%D8%B4%D9%86%D9%88%D8%A7%D8%B1%D9%87-%DA%A9%D9%88%D8%AF%DA%A9-%D8%A2%D9%86%D9%84%D8%A7%DB%8C%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:25:47+00:00"/>
    <meta property="og:title" content="آخرین جلسه داوری برگزار شد؛ شمارش معکوس تا اعلام برگزیدگان جشنواره کودک‌آنلاین"/>
    <meta property="og:description" content="جلسه نهایی داوری بخش وب‌سری نخستین دوره جشنواره کودک‌آنلاین با حضور اعضای هیأت داوران این جشنواره آغاز برگزار شد."/>
  </head>
  <body>
    <article>
      <h1>آخرین جلسه داوری برگزار شد؛ شمارش معکوس تا اعلام برگزیدگان جشنواره کودک‌آنلاین</h1>
      <address>
        <time datetime="2019-11-29T12:25:47+00:00">29 Nov 2019, 12:25</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از ستاد خبری جشنواره کودکآنلاین، صبح چهارشنبه جلسه نهایی هیأت داوران بخش وب‌سری نخستین دوره جشنواره کودک‌آنلاین در سالن زنده‌یاد عباس کیارستمی بنیاد سینمایی فارابی برگزار شد.</p>
      <p>پیش از آغاز این جلسه، «سیدجمال هادیان» دبیر جشنواره با اشاره به این که جشنواره کودکآنلاین پس از طی یک مسیر دشوار اما پر از تجربه های مفید و سازنده، در آستانه برگزاری قرار دارد، حضور کارشناسان و متخصصان در هیأت داوری بخش‌ وب‌سری را نشانه چشم‌انداز و دغدغه ای کیفیت‌گرا در شورای سیاستگذاری این رویداد دانست و ابراز امیدواری کرد این دوره جشنواره، راه برگزاری دوره دوم آن را هموار سازد. </p>
      <p>در ادامه جلسه بازبینی آثار توسط هیأت داوران متشکل از حبیب ایل‌بیگی (رئیس هیأت داوران)، فریدون عموزاده خلیلی، ایرج طهماسب، محمد سرشار و علی درخشی آغاز شد.<br/>هیئت داوران در این جلسه بین دو تا ۵ اپیزود از ۲۵ وبسری در حال تولید را به تماشا نشستند و به هر یک از آثار از نظر هنری و کسب و کار امتیاز دادند تا پس از جمع بندی سه برگزیده هنری و برگزیده کسب و کار معرفی شوند.</p>
      <p>گفتنی است پیش‌تر اعضای هیأت داوران بخش فیلم کوتاه نخستین جشنواره کودک‌آنلاین متشکل از مرضیه برومند، کامبوزیا پرتوی، رسول صدرعاملی، ایرج طهماسب و وحید نیکخواه‌آزاد فیلم‌های کوتاه انتخاب شده در این دوره جشنواره را مورد داوری قرار داده بودند. </p>
      <p>نخستین جشنواره فیلم کوتاه و وب‌سری کودک‌آنلاین، اواخر آذر ماه با نمایش آثار برگزیده برای مخاث و با برپایی مراسم پایانی به کار خود پایان خواهد داد.</p>
    </article>
  </body>
</html>