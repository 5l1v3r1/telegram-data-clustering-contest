<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/prumysl-a-energetika/muskuv-cybertruck-dostal-i-policejni-barvy-bude-jezdit-v-dubaji-1364671"/>
    <meta property="og:site_name" content="E15.cz"/>
    <meta property="article:published_time" content="2019-11-29T12:53:00+00:00"/>
    <meta property="og:title" content="Muskův Cybertruck dostal i policejní barvy. Bude jezdit v Dubaji"/>
    <meta property="og:description" content="Elektrický pick-up Tesla Cybertruck vynálezce Elona Muska by se měl v příštím roce představit i v Dubaji v policejních barvách. Strážníci ve Spojených arabských emirátech mají totiž už historicky &quot;slabost&quot; pro výjimečné vozy. "/>
  </head>
  <body>
    <article>
      <h1>Muskův Cybertruck dostal i policejní barvy. Bude jezdit v Dubaji</h1>
      <address><time datetime="2019-11-29T12:53:00+00:00">29 Nov 2019, 12:53</time> by <a rel="author">Onřej Mára</a></address>
      <p>
        <b>Elektrický pick-up Tesla Cybertruck vynálezce Elona Muska by se měl v příštím roce představit i v Dubaji v policejních barvách. Strážníci ve Spojených arabských emirátech mají totiž už historicky "slabost" pro výjimečné vozy. </b>
      </p>
      <p>Co mají společného Porsche 918 Spyder, Bugatti Veyron, Aston Martin One-77, Lamborghini Aventador nebo Audi R8? Jistě, jedná se o úchvatné sportovní a supersportovní vozy, kterých na ulici příliš nepotkáte. Všechny byste ale mohli potkat v garážích dubajského policejního sboru, který je svými služebními vozy proslulý. A v jeho sbírkách by se brzy měl objevit další unikát.</p>
      <p>Oficiální twitterový učet Dubai Police totiž před pár dny <a href="https://www.auto.cz/musk-vysvetlil-proc-se-rozbilo-neprustrelne-sklo-cybertrucku-132189">sdílel fotku stříbrné Tesly Cybertruck</a>, kterou na bocích zdobí oficiální zelené policejní barvy. Komentář u fotografie navíc zmiňuje, že nový elektrický pick-up by se měl k policejní flotile připojit již v příštím roce. A to je celkem podivné.</p>
      <p>Tesla totiž připravuje výrobu hned několika modelů, mezi kterými nechybí elektrický tahač Semi, pekelně rychlý Roadster druhé generace nebo <a href="https://www.auto.cz/spasa-tesly-na-obzoru-model-y-se-ma-zacit-vyrabet-jiz-pristi-podzim-130312">crossover Model Y</a>, který je pro další budoucnost značky poměrně důležitý. Zahájení výroby modelu Cybertruck se tak očekává až v roce 2021, přičemž nejvýkonnější model by měl opouštět výrobní linky až v roce 2022.</p>
      <related>
        <a href="https://www.e15.cz/tema/miliardari/vizionari/tesla-se-snazi-hajit-cybertruck-i-pres-dalsi-prehmaty-sbira-solidni-mnozstvi-objednavek-1364563"/>
      </related>
      <related>
        <a href="https://www.e15.cz/tema/miliardari/vizionari/vypada-opravdu-divne-tesla-svym-pickupem-sokovala-hodnota-firmy-klesla-o-sto-miliard-1364465"/>
      </related>
      <related>
        <a href="https://www.e15.cz/tema/miliardari/vizionari/muskova-raketa-ktera-ma-letet-na-mars-explodovala-pri-testech-1364417"/>
      </related>
      <related>
        <h4>Související články</h4>
        <a href="https://www.e15.cz/tema/miliardari/vizionari/tesla-se-snazi-hajit-cybertruck-i-pres-dalsi-prehmaty-sbira-solidni-mnozstvi-objednavek-1364563"/>
        <a href="https://www.e15.cz/tema/miliardari/vizionari/vypada-opravdu-divne-tesla-svym-pickupem-sokovala-hodnota-firmy-klesla-o-sto-miliard-1364465"/>
        <a href="https://www.e15.cz/byznys/prumysl-a-energetika/bmw-postavi-v-cine-tovarnu-na-elektromobily-chce-vyrabet-az-160-tisic-vozu-rocne-1364661"/>
        <a href="https://www.e15.cz/byznys/doprava-a-logistika/tesla-u-modelu-s-a-x-pridava-jako-marketingovy-tahak-nabijeni-zdarma-1361209"/>
        <a href="https://www.e15.cz/byznys/burzy-a-trhy/akcie-tesly-uz-letos-odepsaly-pres-40-procent-musk-zchudnul-o-miliardy-dolaru-1359461"/>
      </related>
    </article>
  </body>
</html>