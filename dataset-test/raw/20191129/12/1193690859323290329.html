<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/svit/ruinivnyi-zemletrus-v-albanii-kilkist-zahyblykh-zrosla-203710.html"/>
    <meta property="og:site_name" content="5 канал"/>
    <meta property="article:published_time" content="2019-11-29T12:45:00+00:00"/>
    <meta property="og:title" content="Руйнівний землетрус в Албанії: кількість загиблих зросла"/>
    <meta property="og:description" content="Кількість постраждалих зросла до 2 тисяч осіб"/>
  </head>
  <body>
    <article>
      <h1>Руйнівний землетрус в Албанії: кількість загиблих зросла</h1>
      <address>
        <time datetime="2019-11-29T12:45:00+00:00">29 Nov 2019, 12:45</time>
      </address>
      <p>У результаті потужного землетрусу який стався в Албанії загинули вже 48 людей. Про таке повідомляє "<a href="https://nv.ua/ukr/world/countries/albaniya-chislo-zhertv-zemletrusu-znovu-zroslo-50056391.html">НВ</a>" з посиланням на Top-Channel.</p>
      <p>Слід зазначити, що кількість постраждалих зросла до 2 тисяч осіб.</p>
      <p>Крім того, у Міністерстві охорони здоров’я Албанії заявили, що понад 60 осіб залишаються в лікарнях, четверо у важкому стані.</p>
      <p><b>Довідка</b>. В Албанії сталися ще два сильні підземні поштовхи потужністю 5,6 та 5,3 бала. Один – у місті Дуррес, яке взагалі найбільше постраждало від першого землетрусу у вівторок, а другий – на північний захід від Мамурраса.</p>
      <p>Найсильніший землетрус ударив по адріатичному узбережжю Албанії у вівторок, 26 листопада. Поштовхи відчувалися у Косові та Греції.</p>
      <blockquote>Раніше 5.UA повідомляв, що в результаті землетрусу <a href="https://www.5.ua/svit/zemletrus-v-albanii-kilkist-zhertv-zrosla-do-13-osib-203535.html">загинули 20 осіб</a>.</blockquote>
      <p>Президент Ілір Мета заявив журналістам, що потрібно докладати всіх зусиль, аби витягти людей із руїн. Він закликав уряд звернутися по міжнароду допомогу.</p>
      <p>На допомогу албанським рятувальникам уже прибули колеги з різних європейських країн.</p>
    </article>
  </body>
</html>