<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/o-comisie-de-la-uniunea-europeana-vine-in-inspectie-in-mangalita-328375.html"/>
    <meta property="og:site_name" content="Observator"/>
    <meta property="article:published_time" content="2019-11-29T12:17:00+00:00"/>
    <meta property="og:title" content="O “comisie” de la Uniunea Europeană vine în inspecție în Mangalița"/>
    <meta property="og:description" content="Un eveniment neașteptat dă peste cap viața primarului din Mangalița și a subordonaților săi. Vineri, 29 noiembrie, de la ora 22:15, la Antena 1, doi străini, Mary și John, cetățeni americani, ajung în Mangalița ca să-i facă o vizită-..."/>
  </head>
  <body>
    <article>
      <h1>O “comisie” de la Uniunea Europeană vine în inspecție în Mangalița</h1>
      <address><time datetime="2019-11-29T12:17:00+00:00">29 Nov 2019, 12:17</time> by <a rel="author">Redactia Observator</a></address>
      <p>
        <b>
          <b>Un eveniment neașteptat dă peste cap viața primarului din Mangalița și a subordonaților săi. Vineri, 29 noiembrie, de la ora 22:15, la Antena 1, doi străini, Mary și John, cetățeni americani, ajung în Mangalița ca să-i facă o vizită- surpriză “unchiului Marc”, pe care nu l-au mai văzut de ani de zile.</b>
        </b>
      </p>
      <p>Panica apare atunci când Sică, șeful poliției locale (Alex Bogdan), și Gabi, nepotul primarului (Nicu Banea), primii mangalițeni care intră în contact cu vizitatorii, cred că aceștia sunt de fapt membri ai unei comisii de la Uniunea Europeană care au venit în Mangalița să verifice cum au fost cheltuiți banii alocați din fondurile europene.</p>
      <p>Cum se vor mobiliza primarul Stelian Manole (Teodor Corban) și subordonații săi și cum îi vor primi ei pe cei doi “inspectori UE”, telespectatorii Antenei 1 vor vedea în această seară, de la ora 22:15, în serialul de comedie Mangalița.</p>
      <p>În același episod, Marcel (Angel Popescu), soțul directorului economic Doina Rogojinaru (Alina Berzunțeanu), trebuie să găsească un pretext să iasă de sub papucul soției și să participe la cea de-a treia ediție a concursului “Ciocârlia Carpaților” la șah. Ce soluție va găsi el, telespectatorii Antenei 1 vor vedea diseară, de la ora 22:15, în episodul intitulat “Iuniunea europeană”.</p>
    </article>
  </body>
</html>