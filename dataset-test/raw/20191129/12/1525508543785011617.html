<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783929/%D9%85%D9%88%D8%AA%D9%88%D8%B1%D9%87%D8%A7%DB%8C-%D8%AC%D8%B3%D8%AA%D8%AC%D9%88-%D9%88-%D8%B4%D8%A8%DA%A9%D9%87-%D9%87%D8%A7%DB%8C-%D9%85%D8%AC%D8%A7%D8%B2%DB%8C-%D8%AF%D8%A7%D8%AE%D9%84%DB%8C-%D8%AA%D9%82%D9%88%DB%8C%D8%AA-%D8%B4%D9%88%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:10:04+00:00"/>
    <meta property="og:title" content="امام جمعه آبدان: موتورهای جستجو و شبکه‌های مجازی داخلی تقویت شوند"/>
    <meta property="og:description" content="بوشهر - امام جمعه آبدان گفت: موتورهای جستجو و شبکه‌های مجازی داخلی تقویت شوند."/>
  </head>
  <body>
    <article>
      <h1>امام جمعه آبدان: موتورهای جستجو و شبکه‌های مجازی داخلی تقویت شوند</h1>
      <address>
        <time datetime="2019-11-29T12:10:04+00:00">29 Nov 2019, 12:10</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام محمود کارگر در خطبه های این هفته آبدان ضمن تقدیر از حضور حماسی مردم بخش در راهپیمایی اظهار داشت: مردم ایران اسلامی با تکیه بر مبانی اصولی و ارزشی دینی خود در طول تاریخ هیمنه پوشالی استکبار را به سخره گرفتند.</p>
      <p>وی اضافه کرد: مردم ایران اسلامی حاضر در خط مقدم جبهه مقاومت خاری در چشمان کم سوی استکبار جهانی در راس آن آمریکا، انگلیس و صهیونیست جهانی هستند و اجازه نخواهند داد سرزمین آغشته به خون شهیدان مرکز جولان نظام استکباری شود.</p>
      <p>کارگر با اشاره به سوالات جوانان در این هفته در خصوص اتفاقات اخیر که چرا اینترنت قطع شد افزود: رهبر معظم انقلاب بیش از ۱۹ سال است که درباره ایجاد شبکه ملی ارتباطات و اینترنت تاکید می‌کند بسیاری از شبکه‌های اجتماعی که استفاده می‌کنیم پیام هایی که ما ارسال می‌کنیم به خارج کشور می‌رود و پس از بررسی برمی‌گردد و به دست طرف مقابل ما می‌رسد.</p>
      <p>امام جمعه آبدان تصریح کرد: باید به سمت شبکه اطلاعات ملی حرکت کنیم و از مسئولان وزارت ارتباطات مطالبه کنیم ما در این غائله ضر به خوردیم.</p>
      <p>کارگر افزود: بسیاری از بی اخلاقی‌ها و بی‌عفتی‌ها از همین شبکه‌های مجازی وارد جامعه ما شده است.</p>
      <p>امام جمعه آبدان با تاکید بر اینکه باید موتورهای جستجو و شبکه‌های مجازی را تقویت کنند و دشمنان ما با یک اشاره یک شبکه اجتماعی را بر روی گوشی های ما حذف کردند و چرا باید اینگونه باشد.</p>
      <p>کارگر از مسئولان خواست تا نسبت به شبکه ملی اینترنت تلاش کنند.</p>
    </article>
  </body>
</html>