<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014730/%D9%88%D8%B6%D8%B9%DB%8C%D8%AA-%DA%86%D8%B4%D9%85%DB%8C-%D9%88-%D8%AF%D8%A7%D9%86%D8%B4%DA%AF%D8%B1"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T12:28:58+00:00"/>
    <meta property="og:title" content="وضعیت چشمی و دانشگر"/>
    <meta property="og:description" content="مدافع تیم فوتبال استقلال با وجود ترک تمرین امروز، مشکلی برای همراهی تیمش در دیدار هفته دوازدهم لیگ برتر فوتبال مقال سپاهان ندارد."/>
  </head>
  <body>
    <article>
      <h1>وضعیت چشمی و دانشگر</h1>
      <address>
        <time datetime="2019-11-29T12:28:58+00:00">29 Nov 2019, 12:28</time>
      </address>
      <p>
        <i>مدافع تیم فوتبال استقلال با وجود ترک تمرین امروز، مشکلی برای همراهی تیمش در دیدار هفته دوازدهم لیگ برتر فوتبال مقال سپاهان ندارد.</i>
      </p>
      <p>به گزارش مشرق<b>، روزبه چشمی</b> مدافع تیم فوتبال <b>استقلال </b>امروز (شنبه) در تمرین تیمش ضربه‌ای به استخوان پایش خورد و نتوانست تمرین را ادامه دهد. چشمی با وجود ترک تمرین، مشکلی برای بازی فردا مقابل <b>سپاهان </b>ندارد و با تیم به اصفهان رفت.</p>
      <blockquote>بیشتر بخوانید:<br/><a href="https://www.mashreghnews.ir/news/1014712/%D9%85%D8%B5%D8%AF%D9%88%D9%85%DB%8C%D8%AA-%D9%85%D8%AF%D8%A7%D9%81%D8%B9-%D8%A7%D8%B3%D8%AA%D9%82%D9%84%D8%A7%D9%84-%D8%AF%D8%B1-%D8%AA%D9%85%D8%B1%DB%8C%D9%86">مصدومیت مدافع استقلال در تمرین</a></blockquote>
      <p>فرشید باقری هافبک استقلال با وجود اینکه در روزهای اخیر در تمرینات آبی‌پوشان شرکت کرده بود، اما با تصمیم آندره‌آ استراماچونی در لیست تیمش قرار نگرفت. این بازیکن مصدومیتی ندارد و می‌توانست برای آبی‌پوشان بازی کند. میلاد زکی‌پور مدافع - هافبک مصدوم آبی‌پوشان که چند هفته‌ای دور از میادین است، باید در روزهای آینده باز هم تمرینات اختصاصی پشت سر گذاشته تا کارش به جراحی کشیده نشود.</p>
      <p>محمد دانشگر مدافع استقلال همانند بازی با نساجی مازندران از سوی استراماچونی از لیست این تیم خط خورد. دانشگر قبل از بازی با نساجی در آیتم فوتبال درون تیمی به دلیل یک مسئله پیش پا افتاده ناراحت شد و تمرین را ترک کرد. همین مسئله باعث عصبانیت استراماچونی شده و او نام مدافع تیمش را لیست خط زد.</p>
      <p>دانشگر پس از بازی با نساجی در تمرینات آبی‌پوشان شرکت کرد، اما استراماچونی باز هم تصمیم گرفت او را در لیست تیمش برای بازی با سپاهان قرار ندهد. در روزهای اخیر برخی از بازیکنان با استراماچونی صحبت کرده تا دانشگر را ببخشد، اما عدم عذرخواهی این بازیکن از استراماچونی باعث شد تا سرمربی آبی‌پوشان همچنان روی نام او خط قرمز بکشد.</p>
      <p>منبع: روزنامه خبر ورزشی</p>
    </article>
  </body>
</html>