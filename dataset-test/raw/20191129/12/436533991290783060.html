<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/medicine/268432.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T12:54:00+00:00"/>
    <meta property="og:title" content="Чернігівців запрошують взяти участь у квесті «100% переможці»"/>
    <meta property="og:description" content="1 грудня з 15.00 до 17.30 в ТРЦ &quot;Мегацентр&quot; пройде квест &quot;100% переможці&quot; присвячений Всесвітньому дню боротьби з ВІЛ/СНІДом."/>
  </head>
  <body>
    <article>
      <h1>Чернігівців запрошують взяти участь у квесті «100% переможці»</h1>
      <address>
        <time datetime="2019-11-29T12:54:00+00:00">29 Nov 2019, 12:54</time>
      </address>
      <p>
        <b>1 грудня з 15.00 до 17.30 в ТРЦ "Мегацентр" пройде квест "100% переможці" присвячений Всесвітньому дню боротьби з ВІЛ/СНІДом.</b>
      </p>
      <p>В програмі заходу запланований виступи спеціалістів, інформаційно-профілактичний квест, поширення профілактичних флаєрів, сувенірних силіконових браслетів та засобів захисту (презервативів).</p>
      <p>До квесту можна долучитися в будь-який проміжок часу. Проходження квесту займе 15 хв. Долучатися до гри можна як одному учаснику, так і командою. Квест складається з 5-ти станцій.</p>
      <p>На вас чекають цікаві завдання від спеціалістів БО "Чернігівська мережа". А ще приємні подарунки та можливість виграти головний приз - річний запас презервативів!</p>
      <figure>
        <img src="http://newvv.net/images/stories/vil.jpg"/>
      </figure>
      <p>На жаль, Україна продовжує посідати одне з перших місць серед країн Східної Європи за поширеністю ВІЛ-інфекції. За підрахунками Центру громадського здоров’я сьогодні в країні проживають приблизно 200 тисяч ВІЛ-інфікованих людей. Кожен другий з них ще не знає про свій статус. Більш як половину нових випадків ВІЛ виявляють на 3-й чи 4-й клінічних стадіях, коли зупинити прогрес хвороби майже неможливо. Вчасне тестування може змінити цю статистику.</p>
      <p>У Чернігівській область досі залишається високим темп розповсюдження ВІЛ-інфекції; на диспансерному обліку в Центрі протидії ВІЛ-інфекції та СНІДу знаходиться близько 4000 пацієнтів. За оціночними даними, ще близько 2000 осіб не здогадуються про свій ВІЛ-статус. Вірус руйнує їх здоров’я, водночас вони можуть інфікувати інших. Основним шляхом передачі ВІЛ залишається статевий (73%), а це означає, що все населення, що мало хоча б один незахищений статевий контакт, перебуває у групі ризику.</p>
    </article>
  </body>
</html>