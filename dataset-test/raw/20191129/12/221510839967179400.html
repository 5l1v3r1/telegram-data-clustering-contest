<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179964/20-anni-che-siamo-italiani-gigi-dalessio-vanessa-incontrada-prima-puntata-ospiti"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="20 Anni che siamo Italiani: show di D’Alessio e Incontrada per festeggiare il loro ‘anniversario’. Tra gli ospiti della prima puntata Amadeus, Mika, Nannini, Panariello"/>
    <meta property="og:description" content="Gigi D’Alessio e Vanessa Incontrada inaugurano il nuovo venerdì sera di Rai 1. L’inedita coppia sarà protagonista da questa sera per tre puntate di 20 Anni che siamo Italiani, uno show nel quale ‘racconteranno’ il loro speciale anniversario, dall’exploit nazionale di Gigi al Festival di Sanremo 2000 (cantava Non dirgli mai) all’arrivo di Vanessa nel Belpaese, dove ancora oggi è uno dei volti più conosciuti."/>
  </head>
  <body>
    <article>
      <h1>20 Anni che siamo Italiani: show di D’Alessio e Incontrada per festeggiare il loro ‘anniversario’. Tra gli ospiti della prima puntata Amadeus, Mika, Nannini, Panariello</h1>
      <address><time datetime="2019-11-29T12:03:00+00:00">29 Nov 2019, 12:03</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/20-Anni-che-siamo-Italiani.jpg"/>
        <figcaption>20 Anni che siamo Italiani</figcaption>
      </figure>
      <p><b><a href="https://www.davidemaggio.it/tag/gigi_d-alessio">Gigi D’Alessio</a></b> e <b><a href="https://www.davidemaggio.it/tag/vanessa_incontrada">Vanessa Incontrada</a></b> inaugurano il nuovo venerdì sera di Rai 1. L’inedita coppia sarà protagonista da questa sera per tre puntate di <b>20 Anni che siamo Italiani</b>, uno show nel quale ‘racconteranno’ il loro speciale anniversario, dall’exploit nazionale di Gigi al <i>Festival di Sanremo 2000</i> (cantava <i>Non dirgli mai</i>) all’arrivo di Vanessa nel Belpaese, dove ancora oggi è uno dei volti più conosciuti.</p>
      <p>Da 20 anni, dunque, i due si considerano italiani ed è tempo di festeggiare. La Incontrada perché da quando ha messo piede negli anni 2000 in Italia non se n’è più andata, mentre D’Alessio, prima della grande popolarità che gli ha dato il <i>Festival</i>,  <i>“ero solo napoletano”</i>, ha ironizzato qualche giorno fa.</p>
      <p>A <i>20 Anni che siamo Italiani</i>, i due conduttori accoglieranno molti <b>ospiti</b> con i quali raccontare e raccontarsi, anche per ricordare come siano cambiate le usanze, i modi e i gusti nel Paese in questi ultimi due decenni. E, chiaramente, tanta musica, che unirà Gigi e Vanessa insieme ad artisti che in questi ultimi 20 anni sono diventati punto di riferimento per molti giovani e da questi sono stati riscoperti.</p>
      <p>Attesi alla prima puntata, su Rai 1 a partire dalle 21.25, <b>Gianna Nannini</b>, <b>Claudio Amendola</b>, <b>Amadeus</b>, <b>Fiorella Mannoia</b>, <b>Giorgio Panariello</b>, <b>Mika</b>, <b>Marco Giallini</b>, <b>Umberto Tozzi e Raf</b>, <b>Laura Chiatti</b>, <b>Raphael Gualazzi</b>, <b>Sergio Cammariere</b>, <b>Morgan</b> e <b>Luché</b>.</p>
      <p>Ad impreziosire lo spettacolo e le esibizioni, una grande <b>orchestra composta da 26 elementi</b> e diretta dal maestro Adriano Pennino.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178960/x-factor-2019-ospiti-prima-puntata"/>
        <a href="https://www.davidemaggio.it/archives/177964/amici-celebrities-giusy-ferreri-j-ax-ospiti-prima-puntata"/>
        <a href="https://www.davidemaggio.it/archives/177804/live-non-e-la-durso-perricciolo-michelazzo-ospiti-prima-puntata"/>
        <a href="https://www.davidemaggio.it/archives/175481/gigi-d%e2%80%99alessio-vanessa-incontrada-rai1"/>
      </related>
    </article>
  </body>
</html>