<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/investments/koy-zalozhi-usd1-75-miliona-che-zlato-shte-poskapne-troyno.html"/>
    <meta property="og:site_name" content="Money.bg"/>
    <meta property="article:published_time" content="2019-11-29T12:05:04+00:00"/>
    <meta property="og:title" content="Кой заложи $1,75 милиона, че злато ще поскъпне тройно?"/>
    <meta property="og:description" content="Неизвестен търговец очаква през 2021 г цената на златото да надхвърли $4 000"/>
  </head>
  <body>
    <article>
      <h1>Кой заложи $1,75 милиона, че злато ще поскъпне тройно?</h1>
      <address>
        <time datetime="2019-11-29T12:05:04+00:00">29 Nov 2019, 12:05</time>
      </address>
      <p>Временното затишие на пазара на злато може бързо да бъде заменено с истинско рали, при което цената на жълтия метал ще се покачи до нови рекордни нива, а цената да е три пъти по-висока от сегашната. Залози за такъв сценарий вече са направени.</p>
      <p>И въпреки че цената на златото тази година се повиши с 14%, цената на унция все още е под $1500 - 24% по-ниска от рекордно високата стойност от близо 2000 долара за унция.</p>
      <p>Има участници на пазара на опции за скъпоценния метал, които очакват почти трикратно увеличение на цената на благородните метали за година и половина.</p>
      <p>Неизвестен търговец направи голяма сделка, вярвайки че през 2021 г цената на златото ще достигне 4000 долара за унция. В сряда в Ню Йорк бяха продадени 5 хиляди лота, които дават правото на собственика да купува злато през юни 2021 г. на цена от 4 хиляди долара за унция, съобщи Bloomberg.</p>
      <p>Платената премия е $3,5 на унция, а обемът на сделката е за $ 1,75 милиона. По този начин ще можете да се спечели от нея, само ако цената на златото надхвърли $ 4003.5 към датата на изтичане на опцията.</p>
      <p>"Това е като 18-месечна застраховка за живот", казва Тай Уонг, ръководител на търговията с ценни метали на BMO Capital Markets, цитиран от агенцията. Чудя се какво ще се случи в света, когато цената на златото се покачи до 4000 долара?" Този, който направи този залог, чака много рязко и бързо движение."</p>
      <p>Настоящият рекорд на цената на златото е 1 923,70 долара за унция - той беше поставен през 2011 г., когато Федералният резерв на САЩ изкупи облигации на стойност над 2 трилиона долара, за да подкрепи икономиката.</p>
      <p>Вниманието към златото е специално и в сегашния момент. Все по-често може да се чуе за желанието на определени държави да се освободят от доларовата зависимост. Затова централните банки активно изкупуват благородния метал, особено тези на развиващите се страни.</p>
      <p>Русия и Китай са лидери в този процес, Турция и дори Източна Европа също увеличават значително своите златни резерви.</p>
    </article>
  </body>
</html>