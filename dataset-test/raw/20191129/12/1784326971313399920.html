<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/29/erdekes-dolgot-nyilatkozott-justin-timberlake-allitolagos-szeretojenek-apja/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="Érdekes dolgot nyilatkozott Justin Timberlake állítólagos szeretőjének apja"/>
    <meta property="og:description" content="Most akkor összejöttek, vagy sem?"/>
  </head>
  <body>
    <article>
      <h1>Érdekes dolgot nyilatkozott Justin Timberlake állítólagos szeretőjének apja</h1>
      <h2>Most akkor összejöttek, vagy sem?</h2>
      <address><time datetime="2019-11-29T12:11:00+00:00">29 Nov 2019, 12:11</time> by <a rel="author">Cosmopolitan.hu</a></address>
      <p>Biztos te is hallottad a napokban a bombaként robbant hírt, miszerint <b>Justin Timberlake</b>-et <a href="https://cosmopolitan.hu/sztarhirek/2019/11/24/justin-timberlake-elhagyja-jessica-bielt-egy-masik-noert/">lekapták a lesifotósok egy nővel, aki bizony nem a felesége volt.</a> A meghitt fotókon<b> Justin éppen Alisha Wainwright, azaz aktuális kolléganője kezét fogdossa….</b> Persze, <a href="https://cosmopolitan.hu/sztarhirek/2019/11/26/justin-timberlake-allitolagos-szeretoje-mindent-tagad/">az érintettek mindent tagadnak</a>, sőt állítólag Justin felesége, Jessica Biel <a href="https://cosmopolitan.hu/sztarhirek/2019/11/26/jessica-biel-meg-mindig-viseli-a-jegygyurujet/">sem hisz ezeknek a képeknek, </a>és szerinte nem ezen fog elcsúszni az egyébként erős házasságuk. Ám, <b>Alisha apukája már nem ennyire biztos ebben…</b></p>
      <p><b>Jeff Wainwright ugyanis a DailyMailnek adott exkluzív interjújában</b> inkább <a href="https://cosmopolitan.hu/body_love/2019/11/28/ujabb-infok-derultek-ki-justin-timberlake-megcsalasi-botranyarol/">kétes nyilatkozatokat tett</a>, mintsem tagadta volna a pletykákat. Igaz, hogy Jeff a képek megjelenése óta nem is beszélgetett lányával, de szerinte <b>Alisha egy igazi szabad lélek, aki pont azt csinálja, ami éppen neki tetszik</b>. <i>„Nem tudom pontosan megmondani, hogy kapcsolatban van-e, vagy sem. Alisha egy fiatal 30 éves nő, aki éli az életét és teszi, amit tennie kell. Mindig nagy utazó volt, és nyitottan állt a világhoz. Igazi szabad lélek, de az egész családunk ilyen.” </i>Jeffazzal folytatta, hogy ők otthon nem beszélnek egymás vad dolgairól – szóval, ha igazak a hírek, arról még egy jó darabig nem fog hallani.</p>
      <p>
        <i>„Még akkor is, ha bármi van köztük, engem biztosan nem avatna be. Amikor a show businessben dolgozol, akkor a családi életedet külön kell választanod a munkádtól. Amikor otthon együtt van az egész család, akkor mi másról szoktunk csevegni. Nem beszélünk az őrült dolgainkról.”</i>
      </p>
      <h3>Ezek után egyre nagyobb az esélye annak, hogy Justin és Alisha mégiscsak kavartak… Szerinted mi az igazság?</h3>
    </article>
  </body>
</html>