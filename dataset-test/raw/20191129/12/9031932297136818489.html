<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-29/wykladowca-zwolniony-za-wyklad-o-homoseksualizmie-jest-reakcja-gowina/"/>
    <meta property="og:site_name" content="Polsat News"/>
    <meta property="article:published_time" content="2019-11-29T12:58:00+00:00"/>
    <meta property="og:title" content="Pracownik uczelni zwolniony za wykład o homoseksualizmie? Jest reakcja Gowina"/>
    <meta property="og:description" content="Będę konsekwentnie przeciwstawiał się wszelkim próbom ograniczania wolności nauki - napisał w piątek na Twitterze wicepremier Jarosław Gowin, odnosząc się do doniesień medialnych nt. rozwiązania umowy z wykładowcą Śląskiego Uniwersytetu Medycznego, który prowadził wykład dot. homoseksualizmu."/>
  </head>
  <body>
    <article>
      <h1>Pracownik uczelni zwolniony za wykład o homoseksualizmie? Jest reakcja Gowina</h1>
      <address>
        <time datetime="2019-11-29T12:58:00+00:00">29 Nov 2019, 12:58</time>
      </address>
      <p>
        <b>Będę konsekwentnie przeciwstawiał się wszelkim próbom ograniczania wolności nauki - napisał w piątek na Twitterze wicepremier Jarosław Gowin, odnosząc się do doniesień medialnych nt. rozwiązania umowy z wykładowcą Śląskiego Uniwersytetu Medycznego, który prowadził wykład dot. homoseksualizmu.</b>
      </p>
      <related>
        <a href="https://www.polsatnews.pl/wiadomosc/2019-09-17/jaroslaw-gowin-w-gosciu-wydarzen/"/>
      </related>
      <p>Z doniesień medialnych wynika, że Śląski Uniwersytet Medyczny rozwiązał umowę z wykładowcą, który przeprowadził wykład "Homoseksualizm a zdrowie", dowodząc m.in., że praktyki homoseksualne są niezgodne z naturą.</p>
      <p>
        <b>Reakcja Gowina</b>
      </p>
      <p>"Zgodnie z zapowiedzią będę konsekwentnie przeciwstawiał się wszelkim próbom ograniczania wolności nauki, z lewa, czy z prawa, ale także z wnętrza środowiska akademickiego" - napisał na Twitterze w reakcji na to wydarzenie wicepremier, minister nauki i szkolnictwa wyższego Jarosław Gowin.</p>
      <p>
        <a href="https://www.polsatnews.pl/wiadomosc/2019-09-18/rektor-umk-uchylil-decyzje-o-zawieszeniu-prof-nalaskowskiego/">
          <b>ZOBACZ: Rektor UMK uchylił decyzję o zawieszeniu prof. Nalaskowskiego</b>
        </a>
      </p>
      <p>"Chociaż uczelnie medyczne nie podlegają ministrowi nauki, włączę się w działania min. Szumowskiego (ministra zdrowia), by wyjaśnić ten przypadek. Jeżeli poniższy opis okaże się prawdziwy, będzie to jaskrawy przypadek złamania konstytucyjnej zasady wolności słowa" - podkreślił.</p>
      <figure>
        <iframe data-src="https://twitter.com/Jaroslaw_Gowin/status/1200317413604102144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Stanowisko uczelni</b>
      </p>
      <p>Rzeczniczka SUM Bożena Langner cytowana w mediach poinformowała, że dziekan kierujący Wydziałem Nauk Medycznych w Zabrzu niezwłocznie przedstawił swoje negatywne stanowisko na temat wykładu wraz z decyzją o rozwiązaniu z wykładowcą umowy o realizacji dzieła dydaktycznego.</p>
      <p>
        <a href="https://www.polsatnews.pl/wiadomosc/2019-09-17/listy-z-pogrozkami-do-rektora-umk-w-tle-zawieszenie-prof-nalaskowskiego/">
          <b>ZOBACZ: Listy z pogróżkami do rektora UMK. W tle zawieszenie prof. Nalaskowskiego</b>
        </a>
      </p>
      <p>- To stanowisko zostało podtrzymane przez prorektora ds. studiów i studentów, który nadzoruje realizację zadań dydaktycznych na uczelni - - dodała rzeczniczka. Podkreśliła, że Śląski Uniwersytet Medyczny jest instytucją, na której nie są i nie będą popierane zachowania o charakterze homofobicznym. </p>
      <p>
        <a href="https://www.polsatnews.pl/wideo/tajemnicze-morderstwo-w-hotelu-w-karpaczu-znamy-przyczyne-smierci-43-latki_6759884/">WIDEO - Tajemnicze morderstwo w hotelu w Karpaczu. Znamy przyczynę śmierci 43-latki</a>
      </p>
      <figure>
        <img src="https://r.dcs.redcdn.pl/http/o2/redefine/cp/jt/jtpkedipa6ricom4jmznbq5oscmuwor6.jpg"/>
      </figure>
    </article>
  </body>
</html>