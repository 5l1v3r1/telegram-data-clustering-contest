<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/687206/erchetai-o-e-efka-ti-provlepei-to-schedio-vroutsi-gia-ton-neo-ile"/>
    <meta property="og:site_name" content="enikos.gr"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Έρχεται ο e- ΕΦΚΑ - Τι προβλέπει το σχέδιο Βρούτση για τον νέο ηλεκτρονικό υπερ- φορέα"/>
    <meta property="og:description" content="Στη σύσταση ενός υπερ- φορέα ασφάλισης, του Ηλεκτρονικού Ενιαίου Φορέα Ασφάλισης (e-ΕΦΚΑ ) προχωράει η κυβέρνηση..."/>
  </head>
  <body>
    <article>
      <h1>Έρχεται ο e- ΕΦΚΑ - Τι προβλέπει το σχέδιο Βρούτση για τον νέο ηλεκτρονικό υπερ- φορέα</h1>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>Στη σύσταση ενός υπερ- φορέα ασφάλισης, του Ηλεκτρονικού Ενιαίου Φορέα Ασφάλισης (e-ΕΦΚΑ ) προχωράει η κυβέρνηση καθώς το υπουργικό συμβούλιο ενέκρινε τη σχετική εισήγηση του υπουργού Εργασίας, Γιάννη <a href="http://www.enikonomia.gr/timeliness/225890,vroutsis-to-ypourgeio-ergasias-etoimazei-ton-e-efka-gia-tous-asfa.html">Βρούτση</a>.</p>
      <p>Ο νέος φορέας θα αφορά σε 381.379 εργοδότες, 1,4 εκατ. αυτοτελώς απασχολουμένους, σχεδόν 3 εκατ. μισθωτούς, 143.000 παράλληλα ασφαλισμένους μισθωτούς καθώς και 2,7 εκατ. συνταξιούχoυς. Θα προκύψει από την οργανωτική και σε δεύτερη φάση τη διοικητική ενοποίηση του ΕΦΚΑ (κύρια ασφάλισης) και του ΕΤΕΑΕΠ (επικουρική ασφάλιση και εφάπαξ).</p>
      <p>Ο νέος φορέας θα έχει ενιαία δομή αλλά διακριτή λογιστική διαχείριση του κάθε κλάδου. Η διάταξη σύστασης του θα περιληφθεί στο ασφαλιστικό νομοσχέδιο, οι βασικές αρχές του οποίου εγκρίθηκαν από την κυβέρνηση.</p>
      <p>
        <b>Τα πλεονεκτήματα</b>
      </p>
      <p>Η ενσωμάτωση του ΕΤΕΑΕΠ στον ΕΦΚΑ και η δημιουργία του Ηλεκτρονικού Εθνικού Φορέα Κοινωνικής Ασφάλισης (e-ΕΦΚΑ) παρουσιάζουν τα εξής πλεονεκτήματα:</p>
      <p>1.Οργανωτική και (μεσοπρόθεσμα) διοικητική ενοποίηση, διατηρώντας τη λογιστική αυτοτέλεια των επιμέρους κλάδων. Επιτυγχάνοντας έτσι οικονομίες κλίμακας, μείωση του κόστους λειτουργίας και αύξηση της παραγωγικότητας των παρεχόμενων υπηρεσιών. Στο πρώτο επίπεδο καταργούνται και θέσεις Δ.Σ και συμβούλων.</p>
      <p>2.Με τη μεσοπρόθεσμη ενοποίηση των διοικητικών υπηρεσιών απελευθερώνεται εργατικό δυναμικό που μπορεί να ενσωματωθεί στις κοινές υπηρεσίες έκδοσης συντάξεων και εφάπαξ του νέου φορέα.</p>
      <p>3. Χαράσσεται κεντρικά κοινός σχεδιασμός για τη διαχείριση της κινητής και ακίνητης περιουσίας.</p>
      <p>4.Ξεμπλοκάρει σημαντικός αριθμός εκκρεμών αιτήσεων συνταξιοδότησης, καθώς μεγάλο μέρος των επικουρικών συντάξεων μπορεί να εκδίδεται ψηφιακά , εντός του ίδιου χρονοδιαγράμματος με τις κύριες (το 60% των επικουρικών είναι του τέως ΙΚΑ, που ούτως ή άλλως εκδίδονται με ίδιες προυποθεσεις και δικαιολογητικά με την κύρια σύνταξη). Η ψηφιοποίηση του ασφαλιστικού ιστορικού μέσω του συστήματος “Άτλας “θα βελτιώσει μεσοπρόθεσμα την κατάσταση.</p>
      <p>5.Θα υπάρχει κοινό ειδοποιητήριο εισφορών με ταυτότητα πληρωμής καθώς και ενοποιημένη αίτηση συνταξιοδότησης. Μέσω του κοινού πληροφοριακού συστήματος θα επιτευχθεί τέλος η αντιμετώπιση χρόνιων εκκρεμοτήτων όπως η αναγνώριση χρόνου ασφάλισης.</p>
      <p>Με πληροφορίες από την εφημερίδα "Καθημερινή"</p>
      <related>
        <h4>σχετικά άρθρα</h4>
        <a href="http://www.enikos.gr/economy/686995/telos-epochis-gia-to-ekas-epeita-apo-23-chronia-me-ti-tha-antikat%0A%20%20%20%20%0A"/>
        <a href="http://www.enikos.gr/economy/686748/zitoun-piso-276-ekat-evro-apo-syntaxiouchous-erchontai-nees-enime%0A%20%20%20%20%0A"/>
        <a href="http://www.enikos.gr/economy/686530/aftes-einai-oi-nees-klimakes-eisforon-gia-to-efapax-pos-tha-chtiz%0A%20%20%20%20%0A"/>
        <a href="http://www.enikos.gr/economy/686338/poioi-dikaiountai-anadromika-eos-kai-10560-evro-oles-oi-leptomere%0A%20%20%20%20%0A"/>
        <a href="http://www.enikos.gr/economy/686293/monimos-michanismos-chrimatodotisis-ton-syntaxeon%0A%20%20%20%20%0A"/>
        <a href="http://www.enikos.gr/economy/686060/vroutsis-afto-tha-einai-to-neo-asfalistiko-ti-eipe-gia-eisfores-o%0A%20%20%20%20%0A"/>
        <a href="http://www.enikos.gr/economy/686052/stin-teliki-eftheia-gia-ta-anadromika-stis-syntaxeis-ta-tria-sena%0A%20%20%20%20%0A"/>
        <a href="http://www.enikos.gr/economy/685218/anadromika-33-minon-me-dikastiki-apofasi-ti-tha-prepei-na-perimen%0A%20%20%20%20%0A"/>
        <a href="http://www.enikos.gr/economy/685099/afta-einai-ta-kalytera-syntaxiodotika-systimata-tou-kosmou%0A%20%20%20%20%0A"/>
      </related>
    </article>
  </body>
</html>