<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/mihai-bendeac-luat-la-roast-de-fratele-sau-andrei-328379.html"/>
    <meta property="og:site_name" content="Observator"/>
    <meta property="article:published_time" content="2019-11-29T12:23:00+00:00"/>
    <meta property="og:title" content="Mihai Bendeac, luat la “roast” de fratele său, Andrei: “A fost ciudat să văd că Mihai avea emoții”"/>
    <meta property="og:description" content="Astăzi, la iUmor, de la ora 20:00, într-o ediţie specialã de sãrbãtoare, Delia, Cheloo și Mihai Bendeac vor fi față în fațã cu mai multe vedete, dar și cu persoane dragi lor, care vor veni special pentru a-i lua la “roast”."/>
  </head>
  <body>
    <article>
      <h1>Mihai Bendeac, luat la “roast” de fratele său, Andrei: “A fost ciudat să văd că Mihai avea emoții”</h1>
      <address><time datetime="2019-11-29T12:23:00+00:00">29 Nov 2019, 12:23</time> by <a rel="author">Redactia Observator</a></address>
      <p>
        <b>
          <b>Astăzi, la iUmor, de la ora 20:00, într-o ediţie specialã de sãrbãtoare, Delia, Cheloo și Mihai Bendeac vor fi față în fațã cu mai multe vedete, dar și cu persoane dragi lor, care vor veni special pentru a-i lua la “roast”.</b>
        </b>
      </p>
      <p>Telespectatorii vor putea urmări momente savuroase de “roast”, la care vor participa mai multe vedete, printre care Maia Morgenstern, Dan Bittman și Gina Pistol.</p>
      <p>În sezonul 6 iUmor, Mihai Bendeac a fost vizibil emoționat să o vadă pe mama lui pe scenă, luându-l la “roast”. Nici astăzi nu va scăpa prea ușor, pentru că fratele său, Andrei, a acceptat invitația la ediția specială din această seară, unde va avea un moment roast. Andrei Bendeac nu a urcat singur pe scena iUmor, ci împreună cu câinele lui Mihai, Happy: “Cred că m-am descurcat destul de bine, m-a ajutat și faptul că atunci când eram mai mic am mai participat la &lt;&lt;În puii mei&gt;&gt;. Acum am fost mai relaxat, nu mi s-a părut că am avut emoții, dar a fost ciudat că Mihai a avut, l-am simțit mai tensionat un pic. Știam de la început că Happy se va duce direct la Mihai, înainte de a intra era destul de debusolat, nu știa ce se întâmplă”. Întregul moment va putea fi urmãrit in aceastã searã, de la 20:00, în cea mai nouã ediţie iUmor.</p>
      <p>Pentru prima oară în cele șapte sezoane de iUmor, show-ul va avea și o semifinală în care vor participa cei care au primit cele mai multe voturi în aplicația iUmor, dar nu au reușit să se claseze pe primul loc în preferințele publicului.</p>
      <p>Câștigătorul semifinalei, care va avea loc pe 6 decembrie, se va alătura celor 11 finaliști în lupta pentru marele premiu în valoare de 20.000 euro din data de 13 decembrie.</p>
    </article>
  </body>
</html>