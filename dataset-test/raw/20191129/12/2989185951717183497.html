<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/world/427868-grandiozna-afera-raztarsi-srabskoto-pravitelstvo"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="Грандиозна афера разтърси сръбското правителство"/>
    <meta property="og:description" content="Братът на президента свързан с ферма за марихуана според опозицията"/>
  </head>
  <body>
    <article>
      <h1>Грандиозна афера разтърси сръбското правителство</h1>
      <address><time datetime="2019-11-29T12:40:00+00:00">29 Nov 2019, 12:40</time> by <a rel="author" href="https://fakti.bg/author/100053448" target="_blank">Росен Стойчев</a></address>
      <p>Братът на сръбският президент Александър Вучич обяви, че ще съди лидера на опозицията Драган Джилас за разпространяване на неверни информации по негов адрес, съобщи Информер.</p>
      <p>Андрей Вучич обяви, че е готов да съди всеки представител на опозицията. Срещу него има обвинения, че е собственик на органична ферма край Белград.</p>
      <p>По-рано сръбската полиция задържа 9 души във фермата, където бяха открити големи количества марихуана. Вучич заяви, че никога не се е чувал със собственика на фермата Предраг Колувия.</p>
      <p>Заместник-председателят на опозиционната Народна партия Мирослав Алексич заяви вчера, че има сигурни информации от полицията, че първото обаждане на Колувия при арестуването му е било до брата на сръбския президент, както и че един от честите контакти в телефона на Колувия, освен Андрей Вучич, е и министърът на вътрешните работи Небойша Стефанович.</p>
      <p>Стефанович отхвърли тези твърдения. Алексич обяви, че очаква да бъде съден и че е готов да предостави доказателства за своите твърдения.</p>
      <p>Премиерът Ана Бърнабич обяви, че настоява всички твърдения да бъдат изяснени.</p>
      <p>
        <b>Сърбия</b>
      </p>
    </article>
  </body>
</html>