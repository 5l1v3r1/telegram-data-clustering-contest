<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/mesostathmiki-ayxisi-eyrw-syntaxeis-a-113853.html?category_id=50"/>
    <meta property="og:site_name" content="Epoli.gr"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="Μεσοσταθμική αύξηση 77,7 ευρώ σε συντάξεις του ΝΑΤ"/>
    <meta property="og:description" content="Επαναϋπολογίστηκαν για πρώτη φορά από την διοίκηση του ΕΦΚΑ οι συντάξεις 19.517 συνταξιούχων του τέως ΝΑΤ. Μέσα από τον επαναϋπολογισμό διαπιστώθηκε ότι σε 4.712 συντάξεις θα πρέπει να υπάρξει αύξηση 77,7 ευρώ μεσοσταθμικά και συγκεκριμένα σε 4.023 συντάξεις γήρατος, 557 συντάξεις αιτία θανάτου και 123 συντάξεις αναπηρίας."/>
  </head>
  <body>
    <article>
      <h1>Μεσοσταθμική αύξηση 77,7 ευρώ σε συντάξεις του ΝΑΤ</h1>
      <address>
        <time datetime="2019-11-29T12:19:00+00:00">29 Nov 2019, 12:19</time>
      </address>
      <p>Επαναϋπολογίστηκαν για πρώτη φορά από την διοίκηση του ΕΦΚΑ οι συντάξεις 19.517 συνταξιούχων του τέως ΝΑΤ. Μέσα από τον επαναϋπολογισμό διαπιστώθηκε ότι σε 4.712 συντάξεις θα πρέπει να υπάρξει αύξηση 77,7 ευρώ μεσοσταθμικά και συγκεκριμένα σε 4.023 συντάξεις γήρατος, 557 συντάξεις αιτία θανάτου και 123 συντάξεις αναπηρίας.</p>
      <p>Μέσα από την εντατική προσπάθεια των υπαλλήλων και της διοίκησης του ΕΦΚΑ σε συνεργασία με την πολιτική ηγεσία του Υπουργείου, προχωράει η συστηματική μείωση του συσσωρευμένου όγκου των 243.224 συντάξεων που δεν είχαν επανυπολογιστεί την 1/1/2019 η οποία θα συνεχιστεί και τους επόμενους δύο μήνες. Ήδη έχουν προετοιμαστεί επιπλέον 24.609 συντάξεις του τ.ΝΑΤ οι οποίες θα επανυπολογιστούν για πρώτη φορά με τις συντάξεις του μηνός Ιανουαρίου 2020 που θα καταβληθούν στις 20 Δεκεμβρίου 2019.</p>
      <p>Ακολούθως θα γίνει η καταβολή των οφειλόμενων αναδρομικών από 1/1/19.</p>
      <p>Το προσωπικό του ΕΦΚΑ και η πολιτική ηγεσία εργάζεται σε εντατικούς ρυθμούς προκειμένου να αντιμετωπιστούν οι εκατοντάδες χιλιάδες συσσωρευμένες εκκρεμότητες των συντάξεων που κληρονομήσαμε από την προηγούμενη πολιτική ηγεσία του Υπουργείου.</p>
    </article>
  </body>
</html>