<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/northamerica/article/1626854/%E0%A6%97%E0%A7%83%E0%A6%B9%E0%A6%B9%E0%A7%80%E0%A6%A8%E0%A6%A6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%9C%E0%A7%87%E0%A6%AB-%E0%A6%AC%E0%A7%87%E0%A6%9C%E0%A7%8B%E0%A6%B8%E0%A7%87%E0%A6%B0-%E0%A7%AF%E0%A7%AE-%E0%A6%AE%E0%A6%BF%E0%A6%B2%E0%A6%BF%E0%A6%AF%E0%A6%BC%E0%A6%A8-%E0%A6%A1%E0%A6%B2%E0%A6%BE%E0%A6%B0-%E0%A6%85%E0%A6%A8%E0%A7%81%E0%A6%A6%E0%A6%BE%E0%A6%A8"/>
    <meta property="og:site_name" content="প্রথম আলো"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="গৃহহীনদের জন্য জেফ বেজোসের ৯৮ মিলিয়ন ডলার অনুদান"/>
    <meta property="og:description" content="বিশ্বের সবচেয়ে ধনী ব্যক্তি জেফ বেজোস আমেরিকার ২৩টি অঙ্গরাজ্যের গৃহহীনদের সহায়তায় কাজ করা ৩২টি সংস্থাকে ৯৮ দশমিক ৫ মিলিয়ন ডলার অনুদান দিয়েছেন। ২১ নভেম্বর বেজোস এ ঘোষণা দেন। প্রতিটি সংস্থাকে তিনি সাড়ে ১২ লাখ থেকে ৫০ লাখ ডলার অনুদান দেওয়ার ঘোষণা দিয়েছেন তিনি।আমাজনের প্রতিষ্ঠাতা ও প্রধান নির্বাহী জেফ বেজোস তাঁর &amp;lsquo;বেজোস ডে ওয়ান&amp;rsquo; তহবিলের মাধ্যমে এই অর্থ দিচ্ছেন। ২০১৮ সালের সেপ্টেম্বরে..."/>
  </head>
  <body>
    <article>
      <h1>গৃহহীনদের জন্য জেফ বেজোসের ৯৮ মিলিয়ন ডলার অনুদান</h1>
      <address><time datetime="2019-11-29T12:40:00+00:00">29 Nov 2019, 12:40</time> by <a rel="author">রওশন হক</a></address>
      <p>বিশ্বের সবচেয়ে ধনী ব্যক্তি জেফ বেজোস আমেরিকার ২৩টি অঙ্গরাজ্যের গৃহহীনদের সহায়তায় কাজ করা ৩২টি সংস্থাকে ৯৮ দশমিক ৫ মিলিয়ন ডলার অনুদান দিয়েছেন। ২১ নভেম্বর বেজোস এ ঘোষণা দেন। প্রতিটি সংস্থাকে তিনি সাড়ে ১২ লাখ থেকে ৫০ লাখ ডলার অনুদান দেওয়ার ঘোষণা দিয়েছেন তিনি।<br/>আমাজনের প্রতিষ্ঠাতা ও প্রধান নির্বাহী জেফ বেজোস তাঁর ‘বেজোস ডে ওয়ান’ তহবিলের মাধ্যমে এই অর্থ দিচ্ছেন। ২০১৮ সালের সেপ্টেম্বরে তিনি এ তহবিলের ঘোষণা দেন। এ তহবিলের মাধ্যমে ২ বিলিয়ন ডলার অনুদানের ঘোষণা দিয়েছিলেন বেজোস।<br/>তহবিলটি গঠনের ঘোষণার সময় বেজোস জানিয়েছিলেন, এই তহবিল থেকে গৃহহীন পরিবারগুলোকে সহায়তার পাশাপাশি সারা দেশে প্রাক বিদ্যালয় তৈরিতে আর্থিক অনুদান দেওয়া হবে। গত বছর বেজোস ১৬টি অঙ্গরাজ্যের ২৪টি সংস্থাকে গৃহহীন সংকট নিরসনে ৯৭ দশমিক ৫ মিলিয়ন ডলার অনুদান দিয়েছিলেন। এ বছর বেজোস একই ক্ষেত্রে অনুদানের পরিমাণ বাড়িয়েছেন। একই সঙ্গে বেড়েছে এ কার্যক্রমের বিস্তৃতিও।</p>
    </article>
  </body>
</html>