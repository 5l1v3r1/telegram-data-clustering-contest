<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/i-scholi-gastronomias-tou-iek-akmi-sto-simposio-tou-panepistimiou-yale"/>
    <meta property="og:site_name" content="Voria.gr"/>
    <meta property="article:published_time" content="2019-11-29T12:22:00+00:00"/>
    <meta property="og:title" content="Η ΣΧΟΛΗ ΓΑΣΤΡΟΝΟΜΙΑΣ ΤΟΥ ΙΕΚ ΑΚΜΗ ΣΤΟ ΣΥΜΠΟΣΙΟ ΤΟΥ ΠΑΝΕΠΙΣΤΗΜΙΟΥ YALE"/>
    <meta property="og:description" content="Η 20μελής ομάδα σπουδαστών μαγειρικής του ΙΕΚ ΑΚΜΗ θα επιμεληθεί ένα ξεχωριστό menu, με τη συμμετοχή της πολιτικής ηγεσίας και επίτιμων προσκεκλημένων"/>
  </head>
  <body>
    <article>
      <h1>Η ΣΧΟΛΗ ΓΑΣΤΡΟΝΟΜΙΑΣ ΤΟΥ ΙΕΚ ΑΚΜΗ ΣΤΟ ΣΥΜΠΟΣΙΟ ΤΟΥ ΠΑΝΕΠΙΣΤΗΜΙΟΥ YALE</h1>
      <h2>Η 20μελής ομάδα σπουδαστών μαγειρικής του ΙΕΚ ΑΚΜΗ θα επιμεληθεί ένα ξεχωριστό menu, με τη συμμετοχή της πολιτικής ηγεσίας και επίτιμων προσκεκλημένων</h2>
      <address><time datetime="2019-11-29T12:22:00+00:00">29 Nov 2019, 12:22</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Η <b>σχολή Γαστρονομίας του ΙΕΚ ΑΚΜΗ</b> συμμετέχει ενεργά με την ιδιότητα του Silver Sponsor στο «<b>2ο Διεθνές Συμπόσιο του Πανεπιστημίου του Yale για το ελαιόλαδο και την υγεία</b>» (2nd International Yale Symposium on Olive Oil and Health), που θα πραγματοποιηθεί από τη 1 έως τις 4 Δεκεμβρίου 2019, στο Ευρωπαϊκό Πολιτιστικό Κέντρο Δελφών.<br/><br/>20μελής ομάδα σπουδαστών μαγειρικής του ΙΕΚ ΑΚΜΗ, υπό τον συντονισμό του κορυφαίου Έλληνα chef, ambassador της μεγαλύτερης Σχολής Μαγειρικής στη χώρα και της Ελληνικής Γαστρονομικής Ταυτότητας  και Κληρονομιάς, Γιάννη Μπαξεβάνη, θα επιμεληθεί ένα ξεχωριστό menu, με τη συμμετοχή της πολιτικής ηγεσίας, επίτιμων προσκεκλημένων και experts γύρω από το ελληνικό ελαιόλαδο, στον ομφαλό της Γης.<br/><br/>Η παραπάνω συνέργεια αποδεικνύει έμπρακτα την υπεροχή του ΙΕΚ ΑΚΜΗ και της Σχολής Γαστρονομίας και Τουρισμού η οποία τα τελευταία χρόνια συνδέεται ουσιαστικά με κορυφαίες διεθνώς διοργανώσεις. <br/><br/>Το «2ο Διεθνές Συμπόσιο», ως μέρος μίας συνεχιζόμενης πρωτοβουλίας  για τη δημιουργία Ινστιτούτου Ελιάς στο Yale, διερευνά το μέλλον της ελιάς, τα προϊόντα και τις επιπτώσεις τους στην ανθρώπινη και πλανητική υγεία. Αναμένεται να δώσουν το παρών καταξιωμένοι επιστήμονες από όλο τον κόσμο, σε μία αμιγώς επιστημονική δράση, οι εργασίες της οποίας θα είναι μόνο στην αγγλική γλώσσα.<br/><br/>Περισσότερα στο <a href="http://www.iek-akmi.edu.gr/">www.iek-akmi.edu.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/thessaloniki-fitites-dimosiografias-tou-iek-akmi-anakrinoun-ton-remo"/>
        <a href="https://www.voria.gr/article/iek-akmi-debate-gia-ton-antikaptistiko-nomo-me-ton-ipourgo-igias"/>
        <a href="https://www.voria.gr/article/to-iek-akmi-stirizi-ta-pedia-me-diaviti-mathimata-gia-junior-chefs"/>
        <a href="https://www.voria.gr/article/zervas-innovation-hub-sti-thessaloniki-apo-pagkosmia-eteria"/>
        <a href="https://www.voria.gr/article/iek-akmi-proto-debate-tis-chronias-me-kalesmeno-ton-zerva"/>
        <a href="https://www.voria.gr/article/iek-akmi-1600-nei-sta-meet--up-days-sti-thessaloniki"/>
      </related>
    </article>
  </body>
</html>