<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dzhonson-poradiv-trampu-ne-vtruchatisya-v-britanski-vibori-novini-svitu-50056460.html"/>
    <meta property="og:site_name" content="НВ"/>
    <meta property="article:published_time" content="2019-11-29T12:04:00+00:00"/>
    <meta property="og:title" content="«Не втручайтеся». Джонсон порадив Трампу триматися подалі від британських виборів"/>
    <meta property="og:description" content="Прем'єр-міністр Борис Джонсон заявив, що президенту США Дональду Трампу не варто втручатися в передвиборну кампанію в Великій Британії."/>
  </head>
  <body>
    <article>
      <h1>«Не втручайтеся». Джонсон порадив Трампу триматися подалі від британських виборів</h1>
      <h2>Прем'єр-міністр Борис Джонсон заявив, що президенту США Дональду Трампу не варто втручатися в передвиборну кампанію в Великій Британії.</h2>
      <address>
        <time datetime="2019-11-29T12:04:00+00:00">29 Nov 2019, 12:04</time>
      </address>
      <p>Про це Джонсон заявив в ефірі радіо LBC.</p>
      <p>«Ми, як близькі союзники і друзі, не повинні втручатися в передвиборні кампанії один одного», — цитує Джонсона <a href="https://uk.reuters.com/article/uk-britain-election-johnson/johnson-implores-trump-please-keep-out-of-election-idUKKBN1Y30VE?il=0">Reuters.</a></p>
      <p>Раніше Трамп у властивій йому манері «втрутився» в британську передвиборну кампанію, заявивши, що лідер опозиційної Лейбористської партії Джеремі Корбін буде «дуже плохим» прем'єром для Британії. У свою чергу, Джонсон на думку президента, має укласти союз з лідером партії Brexit Найджелом Фараджем.</p>
      <p>Корбін використовував заяву Трампа як привід для масштабної атаки в ліберальній пресі проти прем'єра і консерваторів.</p>
      <p>Трамп повинен прибути на саміт НАТО в Лондон 2 грудня, представники Консервативної партії побоюються, що президент США не зможе втриматися від зайвих коментарів щодо британських виборів.</p>
      <p>Трамп відомий своєю підтримкою виходу Британії зі складу ЄС, хвороблива тема Brexit є лейтмотивом дострокових парламентських виборів у Великій Британії, які відбудуться 12 грудня.</p>
      <p>Прем'єр Джонсон заявив, що <a href="https://nv.ua/ukr/world/countries/zayava-dzhonsona-brexit-vidbudetsya-31-sichnya-2020-roku-novini-svitu-50056430.html">Британія обов’язково покине ЄС до 31 січня 2020 року в разі, якщо консерватори отримають переконливу перемогу на парламентських виборах</a>.</p>
      <p>Відповідно до <a href="https://nv.ua/ukr/world/countries/konservatori-peremagayut-na-viborah-u-velikiy-britaniji-opituvannya-novini-svitu-50056186.html">соцопитувань, на дострокових виборах 12 грудня консерватори можуть отримати 359 місць з 650</a>, що є найкращим результатом з 1987 року — часів прем'єрства Маргарет Тетчер.</p>
    </article>
  </body>
</html>