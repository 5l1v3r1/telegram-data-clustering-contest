<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426784/epityxhmenh-h-esperida-gia-ta-dikaiwmata-twn-paidiwn-kai-thn-paidikh-kakopoihsh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T12:10:02+00:00"/>
    <meta property="og:title" content="Επιτυχημένη η εσπερίδα για τα «Δικαιώματα των Παιδιών και την Παιδική Κακοποίηση»"/>
    <meta property="og:description" content="Μεγάλη επιτυχία σημείωσε η εσπερίδα που οργάνωσαν οι φοιτητικοί σύλλογοι του Παιδαγωγικού τμήματος Δημοτικής Εκπαίδευσης (Π.Τ.Δ.Ε) και των Επιστημών της Προσχολικής Αγωγής και του Εκπαιδευτικού Σχεδιασμού (Τ.Ε.Π.Α.Ε.Σ.) του Πανεπιστημίου Αιγαίου με θέμα «Δικαιώματα των Παιδιών και Παιδική Κακοποίηση» στο πλαίσιο της Παγκόσμιας Ημέρας Δικαιωμάτων του Παιδιού."/>
  </head>
  <body>
    <article>
      <h1>Επιτυχημένη η εσπερίδα για τα «Δικαιώματα των Παιδιών και την Παιδική Κακοποίηση»</h1>
      <address>
        <time datetime="2019-11-29T12:10:02+00:00">29 Nov 2019, 12:10</time>
      </address>
      <p>
        <b>Μεγάλη επιτυχία σημείωσε η εσπερίδα που οργάνωσαν οι φοιτητικοί σύλλογοι του Παιδαγωγικού τμήματος Δημοτικής Εκπαίδευσης (Π.Τ.Δ.Ε) και των Επιστημών της Προσχολικής Αγωγής και του Εκπαιδευτικού Σχεδιασμού (Τ.Ε.Π.Α.Ε.Σ.) του Πανεπιστημίου Αιγαίου με θέμα «Δικαιώματα των Παιδιών και Παιδική Κακοποίηση» στο πλαίσιο της Παγκόσμιας Ημέρας Δικαιωμάτων του Παιδιού.</b>
      </p>
      <p>Την εσπερίδα τίμησε με την παρουσία του ο κ. Τριάντος Γιώργος, αντιδήμαρχος Δημόσιας Υγείας και Κοινωνικής Πολιτικής. Ομιλητές η αν. καθηγήτρια κα. Τσαπαρλή Αναστασία, η λέκτορας κα. Νικολάου Ελένη, η κα. Κύρμπαση Ελπίδα δικηγόρος και η κα. Φωτεινή Ζανεττή κοινωνική λειτουργός του Κέντρου Κοινότητας του Δήμου Ρόδου με παράρτημα Ρομά.</p>
      <figure>
        <img src="https://www.rodiaki.gr/medias/2019/11/29/7d634bf3e0cf7482fc7599361bde31b2.jpg"/>
      </figure>
      <p>Η κυρία Ζανεττή αναφέρθηκε πέρα από τα δικαιώματα του παιδιού στην παιδική εργασία δίνοντας τόσο ιστορικά στοιχεία όσο και στατιστικά στοιχεία που υπάρχουν για τις υπανάπτυκτες και αναπτυγμένες χώρες καθώς και για την Ελλάδα στις μέρες μας. Επίσης, παρουσίασε τη σεξουαλική κακοποίηση και το trafficking στην παιδική ηλικία και τέλος το πρόβλημα με τα ασυνόδευτα ανήλικα πολέμου.</p>
      <p>Σκοπός του Κέντρου Κοινότητας πέρα από την υποδοχή – ενημέρωση - εξυπηρέτηση των ωφελουμένων είναι και η βελτίωση του βιοτικού επίπεδου τους με δράσεις που αποσκοπούν στην ένταξη τους, τόσο στον κοινωνικό ιστό, όσο και στην αγορά εργασίας. Το Κέντρο Κοινότητας του Δήμου Ρόδου με Παράρτημα Ρομά συγχρηματοδοτείται από το ΕΠ Νοτίου Αιγαίου 2014-2020.</p>
      <figure>
        <img src="https://www.rodiaki.gr/medias/2019/11/29/f8b9775f7b63a11d524b51c1ccfc894c.jpg"/>
      </figure>
    </article>
  </body>
</html>