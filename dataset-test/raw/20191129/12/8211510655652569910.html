<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/aperto-a-milano-uno-showroom-aston-martin-469694.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-29T12:00:14+00:00"/>
    <meta property="og:title" content="Aperto a Milano uno showroom Aston Martin"/>
    <meta property="og:description" content="Aperto nel capoluogo lombardo un nuovo showroom della casa di Gaydon: fra le vetture presenti, i riflettori erano tutti per la nuova DBX"/>
  </head>
  <body>
    <article>
      <h1>Aperto a Milano uno showroom Aston Martin</h1>
      <h2>Aperto nel capoluogo lombardo un nuovo showroom della casa di Gaydon: fra le vetture presenti, i riflettori erano tutti per la nuova DBX</h2>
      <address><time datetime="2019-11-29T12:00:14+00:00">29 Nov 2019, 12:00</time> by <a rel="author">Lorenzo Moro</a></address>
      <p>L’inaugurazione del nuovo showroom di Milano è stata una bella occasione per attirare l’attenzione sul nuovo suv <b>DBX</b>, la novità di Aston Martin che segna l’ingresso della casa inglese in questo particolare e lussuoso settore.</p>
      <blockquote>
        <a href="https://www.formulapassion.it/automoto/mondoauto/aston-martin-dbx-motore-prezzo-suv-caratteristiche-scheda-tecnica-468265.html">Aston Martin DBX, svelato il primo SUV con le ali</a>
      </blockquote>
      <p>La DBX esposta ieri a Milano è il frutto di un <b>intenso percorso di sviluppo</b> che Aston Martin ha avviato nel 2015 e finalizzato all’esplorazione di nuovi settori di mercato, portando la storica casa inglese in un segmento precedentemente inesplorato dal produttore di fama mondiale. <i>“Non posso sottolineare abbastanza quanto la DBX sia incredibilmente entusiasmante e significativa per Aston Martin –</i> ha dichiarato Andy Palmer, Presidente e CEO di Aston Martin Lagonda –<i> e solo attraverso il suo sviluppo, questo bellissimo SUV ha già portato l’azienda in nuovi territori e in direzioni stimolanti. La DBX segna anche un momento chiave nella consegna della terza e ultima fase del nostro Second Century Plan, non solo portando a compimento la promessa di un portafoglio più ampio, ma consentendo anche l’avvio della produzione nel secondo stabilimento produttivo di Aston Martin. Il modello è stato messo a punto grazie alla nostra competenza e alle preziose esperienze e conoscenze di consulenti esterni, incluso il nostro comitato consultivo femminile. Si tratta di una vera e propria pietra miliare per questo grande marchio britannico”.</i></p>
      <p>Attorno all’ultima – e ingombrante – arrivata, all’inaugurazione della nuova concessionaria Aston Martin milanese erano presenti altre <b>meraviglie</b> della casa di Gaydon, auto speciali come la <b>Vanquish Speedster</b>, una Vanquish Shooting Brake e una V12 Zagato.</p>
      <footer>RIPRODUZIONE RISERVATA</footer>
    </article>
  </body>
</html>