<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/iraks-premiarminister-avgar-5462682.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T12:45:24+00:00"/>
    <meta property="og:title" content="Iraks premiärminister avgår"/>
    <meta property="og:description" content="Irak Iraks premiärminister Adil Abd al-Mahdi kommer att lämna in sin avskedsansökan till landets parlament, enligt ett uttalande från premiärministerns kansli."/>
  </head>
  <body>
    <article>
      <h1>Iraks premiärminister avgår</h1>
      <address><time datetime="2019-11-29T12:45:24+00:00">29 Nov 2019, 12:45</time> by <a rel="author">TT-AFP-Reuters</a></address>
      <p>Irak Iraks premiärminister Adil Abd al-Mahdi kommer att lämna in sin avskedsansökan till landets parlament, enligt ett uttalande från premiärministerns kansli.</p>
      <p>Beskedet kommer efter våldsamma protester i Irak som pågått sedan 1 oktober och som riktar sig mot arbetslöshet, korruption och en dåligt skött offentlig sektor och krav på att regeringen ska avgå, bland annat.</p>
      <p>Över 380 personer har dött i samband med de två senaste månadernas protester.</p>
      <p>Iraks högste shiamuslimske ledare Ali al-Sistani fördömde under fredagen det dödliga våld som riktats mot proteströrelsen i Irak. Han uppmanade demonstranterna att fördöma våldet och varnade för en ny våldsspiral i landet.</p>
      <blockquote>Attacker mot fredliga demonstranter är förbjudet, säger en företrädare för storayatollan Ali al-Sistani.</blockquote>
      <p>Ali al-Sistani uttalar sig sällan om politik, förutom just när det är kris. Han har ett stort inflytande över opinionen i landet.</p>
    </article>
  </body>
</html>