<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/elpen-i-neas-genias-syskeyi-elpenhaler-kanei-ti-diafora/"/>
    <meta property="og:site_name" content="economico.gr"/>
    <meta property="article:published_time" content="2019-11-29T12:41:24+00:00"/>
    <meta property="og:title" content="ELPEN - Η Νέας Γενιάς συσκευή Elpenhaler® κάνει τη διαφορά"/>
    <meta property="og:description" content="Η Ελληνική Φαρμακοβιομηχανία ELPEN αξιοποίησε τόσο την εμπειρία του δικού της επιστημονικού προσωπικού, στο οποίο σταθερά επενδύει, όσο και την τεχνογνωσία κορυφαίων επιστημόνων υψηλής εξειδίκευσης, με στόχο τη βελτίωση της καινοτόμας εισπνευστικής συσκευής Elpenhaler®."/>
  </head>
  <body>
    <article>
      <h1>ELPEN - Η Νέας Γενιάς συσκευή Elpenhaler® κάνει τη διαφορά</h1>
      <address><time datetime="2019-11-29T12:41:24+00:00">29 Nov 2019, 12:41</time> by <a rel="author">Μαίρη Φωτάκη</a></address>
      <p>Η Ελληνική Φαρμακοβιομηχανία ELPEN αξιοποίησε τόσο την εμπειρία του δικού της επιστημονικού προσωπικού, στο οποίο σταθερά επενδύει, όσο και την τεχνογνωσία κορυφαίων επιστημόνων υψηλής εξειδίκευσης, με στόχο τη βελτίωση της καινοτόμας εισπνευστικής συσκευής Elpenhaler®.</p>
      <p>Τη διαχρονική προσήλωσή της στην αναζήτηση νέων βελτιωμένων θεραπειών προς όφελος των ασθενών επιβεβαιώνει η ELPEN, προχωρώντας στον ανασχεδιασμό της καινοτόμας εισπνευστικής συσκευής <b>Elpenhaler</b><b>®</b>. Πρόκειται για ένα από τα πιο καταξιωμένα προϊόντα της εταιρείας, το οποίο φέρει <b>διεθνή διπλώματα ευρεσιτεχνίας σε περισσότερα από 100 κράτη</b>, ενώ αποτελεί προσωπική εφεύρεση του Προέδρου και ιδρυτή της, φαρμακοποιού <b>κ.Δημήτρη Πενταφράγκα</b>. Γνωρίζοντας σημαντική αναγνώριση στην εγχώρια και τη διεθνή αγορά, η συσκευή <b>Elpenhaler</b><b>®</b> αποτελεί εδώ και χρόνια την κορυφαία θεραπευτική επιλογή για σειρά νόσων που σχετίζονται με το αναπνευστικό σύστημα.</p>
      <p>Ο ανασχεδιασμός της συσκευής δεν ήταν εύκολη υπόθεση για την εταιρεία. Εκτός των τεχνικών παραμέτρων, ο ανασχεδιασμός απαιτούσε και τη συμμόρφωση με σειρά νέων κανονιστικών ζητημάτων που απαιτούνται για την έγκριση καινούριων προϊόντων. Πρωταρχικό μέλημα ήταν να βελτιωθεί η αισθητική και τα εργονομικά χαρακτηριστικά της συσκευής, κρατώντας αναλλοίωτο το διεθνώς κατοχυρωμένο μηχανισμό χορήγησης του φαρμάκου καθώς και το μοναδικό πλεονέκτημά της για επιβεβαίωση λήψης της θεραπευτικής δόσης.</p>
      <figure>
        <img src="https://healthmag.gr/wp-content/uploads/2019/11/Photo1%CE%95lpenhaler%CE%A0%CE%B1%CF%81%CE%B1%CE%B3%CF%89%CE%B3%CE%AE-1024x576.jpg"/>
      </figure>
      <p>Αποφασιστικό ρόλο στην επιτυχή ολοκλήρωση του ανασχεδιασμού της διαδραμάτισε η <b>αξιοποίηση της πολυετούς εμπειρίας του επιστημονικού δυναμικού της εταιρείας</b>. Η διαδικασία ανάπτυξης της Νέας Γενιάς <b>Elpenhaler</b><b>®</b> συντονίστηκε και υλοποιήθηκε από τα τμήματα Business Development &amp; Engineering της ELPEN με την ενεργό συμμετοχή άλλων 6 τμημάτων της εταιρείας.</p>
      <p>Για τον ανασχεδιασμό της Νέας Γενιάς <b>Elpenhaler</b><b>®</b> η ELPEN συνεργάστηκε με εξειδικευμένη εταιρεία «ηγέτη» στο βιομηχανικό σχεδιασμό συσκευών, με στόχο το βέλτιστο δυνατό αποτέλεσμα χωρίς συμβιβασμούς στα υπάρχοντα χαρακτηριστικά και πλεονεκτήματά της. Για την υλοποίησή της απαιτήθηκε σημαντική επένδυση. Αυτή αφορούσε τόσο στο σχεδιασμό και την κατασκευή νέων, υψηλής τεχνολογίας, πιλοτικών και βιομηχανικών καλουπιών, όσο και στην αναβάθμιση των γραμμών παραγωγής τελικών προϊόντων.</p>
      <p>Αξίζει να σημειωθεί ότι τα παραπάνω υποστηρίχτηκαν από την ομάδα Engineering της ELPEN, <b>σε συνεργασία αποκλειστικά με Έλληνες κατασκευαστές</b>.</p>
      <figure>
        <img src="https://healthmag.gr/wp-content/uploads/2019/11/Photo2Elpenhaler%CE%A0%CE%B1%CF%81%CE%B1%CE%B3%CF%89%CE%B3%CE%AE-1024x576.jpg"/>
      </figure>
      <p>Το όφελος από την τεχνογνωσία που αποκτήθηκε ήταν πολλαπλό, ξεπέρασε τα όρια της Φαρμακευτικής Βιομηχανίας και παρουσιάστηκε σε Διεθνείς εκθέσεις και forum 3 διαφορετικών κλάδων (βιομηχανικός σχεδιασμός, ρομποτικά συστήματα &amp; αυτοματοποίηση, κατασκευή καλουπιών υψηλής πιστότητας).</p>
      <p>H Νέας Γενιάς εισπνευστική συσκευή <b>Elpenhaler</b><b>®</b> κυκλοφορεί από την αρχή του 2019 στην ελληνική και τη διεθνή αγορά, ενισχύοντας την ήδη δυναμική παρουσία της ELPEN στον τομέα των εισπνευστικών συσκευών και συμβάλλοντας ενεργά στη <b>βελτίωση της ποιότητας ζωής των ασθενών με παθήσεις του αναπνευστικού συστήματος.</b></p>
      <p>Για περισσότερες πληροφορίες παρακαλώ επικοινωνήστε με την Ιωάννα Παπαλά στο τηλέφωνο 211 1865 709.</p>
      <p>Επισκεφθείτε μας στο <a href="http://www.elpen.gr/">www.elpen.gr</a></p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>