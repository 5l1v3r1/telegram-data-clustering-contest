<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://edukacja.dziennik.pl/aktualnosci/artykuly/614146,pracownik-uczelni-zwolniony-homofobia.html"/>
    <meta property="og:site_name" content="edukacja.dziennik.pl"/>
    <meta property="article:published_time" content="2019-11-29T12:36:00+00:00"/>
    <meta property="og:title" content="Wykładowca zwolniony za homofobię. Gowin zapowiada interwencję, mimo że uczelnie medyczne mu nie podlegają"/>
    <meta property="og:description" content="Śląski Uniwersytet Medyczny podjął decyzję o zakończeniu współpracy z wykładowcą po homofobicznym odczycie - informuje portal queer.pl. Sprawą zainteresował się minister Jarosław Gowin."/>
  </head>
  <body>
    <article>
      <h1>Wykładowca zwolniony za homofobię. Gowin zapowiada interwencję, mimo że uczelnie medyczne mu nie podlegają</h1>
      <h2>Śląski Uniwersytet Medyczny podjął decyzję o zakończeniu współpracy z wykładowcą po homofobicznym odczycie - informuje portal queer.pl. Sprawą zainteresował się minister Jarosław Gowin.</h2>
      <address>
        <time datetime="2019-11-29T12:36:00+00:00">29 Nov 2019, 12:36</time>
      </address>
      <figure>
        <img src="https://s5.dziennik.pl/pliki/11860000/11860119-jaroslaw-gowin-900-600.jpg"/>
        <figcaption>Jarosław Gowin / Polska Agencja Prasowa / Wojciech Pacewicz</figcaption>
      </figure>
      <p>Redakcja Dziennik.pl</p>
      <p>Twierdzenie, że <b>"homoseksualizm jest niezgodny z naturą"</b>, a geje wśród osób żyjących z AIDS stanowią większość, częściej palą papierosy, cierpią na depresję i popełniają samobójstwa - m.in. takie rewelacje mogli usłyszeć słuchacze wykładu na <b>Śląskim Uniwersytecie Medycznym</b>.</p>
      <p>Działacze związani z portalem <a href="https://queer.pl/news/203759/wykladowca-slaskiego-uniwersytetu-medycznego-zwolniony-za-homofobiczny-wyklad">queer.pl</a> złożyli w tej sprawie <b>skargę do dziekana</b>. Ten, jak czytamy "niezwłocznie przedstawił swoje negatywne stanowisko w sprawie oraz wystosował decyzję o <b>rozwiązaniu z wykładowcą umowy</b> o realizację dzieła dydaktycznego. Decyzja dziekana została podtrzymana przez prorektora ds. studiów i studentów, nadzorującego realizację zadań dydaktycznych".</p>
      <p>"Śląski Uniwersytet Medyczny w Katowicach jest instytucją, w której nie są i <b>nie będą popierane zachowania o charakterze homofobicznym</b>" - informuje przedstawicielka biura prasowego uczelni.</p>
      <p>Sprawą zainteresował się <b>Jarosław Gowin</b>. "Chociaż <b>uczelnie medyczne nie podlegają ministrowi nauki</b>, włączę się w działania min. Szumowskiego, by wyjaśnić ten przypadek" - napisał na <a href="https://www.dziennik.pl/tagi/twitter">Twitterze</a>. Zdaniem <a href="https://www.dziennik.pl/tagi/minister">ministra</a> może chodzić o "jaskrawy przypadek złamania konstytucyjnej zasady wolności słowa".</p>
      <figure>
        <iframe data-src="https://twitter.com/Jaroslaw_Gowin/status/1200316908249243648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>