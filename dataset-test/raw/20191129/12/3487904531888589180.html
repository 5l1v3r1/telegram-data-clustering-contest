<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/thessaloniki-evale-kamera-se-diamerisma-pou-nikiaze-se-fititria"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Θεσσαλονίκη: Έβαλε κάμερα σε διαμέρισμα που νοίκιαζε σε φοιτήτρια"/>
    <meta property="og:description" content="Ιδιοκτήτης διαμερίσματος είχε τοποθετήσει κρυφή κάμερα σε διαμέρισμα που νοίκιαζε σε φοιτήτρια στη Θεσσαλονίκη"/>
  </head>
  <body>
    <article>
      <h1>Θεσσαλονίκη: Έβαλε κάμερα σε διαμέρισμα που νοίκιαζε σε φοιτήτρια</h1>
      <h2>Ιδιοκτήτης διαμερίσματος είχε τοποθετήσει κρυφή κάμερα σε διαμέρισμα που νοίκιαζε σε φοιτήτρια στη Θεσσαλονίκη</h2>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">Metrosport.gr Team</a></address>
      <p>Σύμφωνα με τον ΣΚΑΪ, ο επιχειρηματίας είχε νοικιάσει το διαμέρισμα στη φοιτήτρια από τον Σεπτέμβριο. Η νεαρή κάποια στιγμή, διαπίστωσε ότι στο χώρο της κρεβατοκάμαρας υπήρχε ένα εξάρτημα τοποθετημένο στον τοίχο.</p>
      <p>Ο ιδιοκτήτης του διαμερίσματος ειδοποιήθηκε από την νεαρή ένοικο, ωστόσο εκείνος τη διαβεβαίωσε ότι πρόκειται για εξάρτημα από σύστημα συναγερμού.</p>
      <p>Σύμφωνα με το ίδιο ρεπορτάζ, η φοιτήτρια φάνηκε δύσπιστη και κάλεσε γνωστό της ο οποίος γνωρίζει από ηλεκτρολογικά ο οποίος την ενημέρωσε ότι πρόκειται για κάμερα η οποία είχε τη δυνατότητα να καταγράψει χωρίς ήχο ακόμα και με κλειστά φώτα.</p>
      <p>Η φοιτήτρια απευθύνθηκε στο πλησιέστερο Αστυνομικό Τμήμα όπου κατέθεσε μήνυση κατά του ιδιοκτήτη, για παράνομη καταγραφή της προσωπικής της ζωής αλλά και για παραβίαση των προσωπικών της δεδομένων.</p>
      <p>Ο εντοπισμός του ιδιοκτήτη του διαμερίσματος από την Αστυνομία δεν κατέστη εφικτός στο πλαίσιο του αυτοφώρου, ωστόσο προσήλθε αυτοβούλως λίγες μέρες αργότερα προκειμένου να δώσει εξηγήσεις, καταθέτοντας ότι πράγματι πρόκειται για μια κάμερα, η οποία ωστόσο δεν βρισκόταν σε λειτουργία.</p>
      <p>Η κάμερα που κατασχέθηκε βρίσκεται στα εργαστήρια της Ασφάλειας Θεσσαλονίκης προκειμένου να διαπιστωθεί αν κατέγραφε ή όχι την προσωπική ζωή της φοιτήτριας.</p>
      <p>Πηγή: www.lifo.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/choris-nero-gia-ores-simera-periochi-ston-evosmo"/>
        <a href="http://www.metrosport.gr/article/thessaloniki-trocheo-me-enan-travmatia-ston-periferiako"/>
        <a href="http://www.metrosport.gr/article/thessaloniki-nea-diamartiria-fititon-simera-to-proi"/>
        <a href="http://www.metrosport.gr/article/amives-ton-kallitechnon-pou-tha-tragoudisoun-sti-thesniki"/>
        <a href="http://www.metrosport.gr/article/xilokopisan-sinergati-tou-chrisochodi"/>
        <a href="http://www.metrosport.gr/article/thessaloniki-telos-oures-gia-karta-stathmefsis-monimou-katikou"/>
      </related>
    </article>
  </body>
</html>