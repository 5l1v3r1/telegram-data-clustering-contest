<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191934/evacuen/600/alumnes/escola/granollers/falsa/alarma/fuita/gas"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T12:09:00+00:00"/>
    <meta property="og:title" content="​Evacuen 600 alumnes d'una escola de Granollers per una falsa alarma de fuita de gas"/>
    <meta property="og:description" content="Una forta olor causada per abocaments d’hidrocarburs al clavegueram, l’origen"/>
  </head>
  <body>
    <article>
      <h1>​Evacuen 600 alumnes d'una escola de Granollers per una falsa alarma de fuita de gas</h1>
      <h2>Una forta olor causada per abocaments d’hidrocarburs al clavegueram, l’origen</h2>
      <address>
        <time datetime="2019-11-29T12:09:00+00:00">29 Nov 2019, 12:09</time>
      </address>
      <p>Uns 600 alumnes de l’<a href="http://www.epiagranollers.cat/">Escola Pia de Granollers</a> han estat evacuats aquest dijous al matí de l’edifici que el centre té al carrer Guayaquil per una forta olor a benzina provinent de la planta baixa. Segons informa <a href="http://www.votv.cat/"><i>VOTV</i></a>, Bombers i tècnics de la companyia de gas han descartat una fuita, però mentre duraven les comprovacions també han demanat als veïns de la zona que es confinessin dins els seus habitatges.<br/><br/>Segons sembla, l’olor tenia com a origen una abocament d’hidrocarburs al clavegueram, una hipòtesi que s’està estudiant per saber-ne el causant.<br/> <br/>Al voltant de les 12 del migdia els estudiants han pogut tornar a l’escola i s’ha restablert el trànsit a la zona, que ha estat tallat durant una hora.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>