<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623927/%D9%87%DB%8C%D8%A3%D8%AA-%D8%B1%D8%A6%DB%8C%D8%B3%D9%87-%D8%A7%D8%A8%D8%B2%D8%A7%D8%B1-%D8%A7%D8%B3%D8%AA%DB%8C%D8%B6%D8%A7%D8%AD-%D8%B1%D8%A7-%D8%A7%D8%B2-%DA%A9%D8%A7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA-%D8%AF%D8%B1%D8%AD%D9%82-%D8%AD%D8%AC%D8%AA%DB%8C-%D8%A8%DB%8C%E2%80%8C%D8%B9%D8%AF%D8%A7%D9%84%D8%AA%DB%8C-%DA%A9%D8%B1%D8%AF%DB%8C%D9%85-%D8%A8%D8%B1%D8%AE%DB%8C-%D8%A7%D8%B2-%D8%A7%D8%B3%D8%AA%DB%8C%D8%B6%D8%A7%D8%AD%E2%80%8C%D9%87%D8%A7-%D9%85%D8%A8%D9%86%D8%A7%DB%8C-%D9%85%D9%86%D8%A7%D9%81%D8%B9-%D9%85%D9%84%DB%8C-%D9%86%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="هیأت رئیسه ابزار استیضاح را از کار انداخته است/ درحق حجتی بی‌عدالتی کردیم/ برخی از استیضاح‌ها مبنای منافع ملی ندارد"/>
    <meta property="og:description" content="یک نماینده مجلس بیان کرد که هیأت رئیسه کاری کرده است که استیضاح جنبه نظارتی خود را از دست داده و دیگر کارآیی ندارد."/>
  </head>
  <body>
    <article>
      <h1>هیأت رئیسه ابزار استیضاح را از کار انداخته است/ درحق حجتی بی‌عدالتی کردیم/ برخی از استیضاح‌ها مبنای منافع ملی ندارد</h1>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>
        <i>یک نماینده مجلس بیان کرد که هیأت رئیسه کاری کرده است که استیضاح جنبه نظارتی خود را از دست داده و دیگر کارآیی ندارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدرضا نجفی، دباره این‌که این‌ روزها پس از مدت‌ها که در مجلس از استیضاح وزرا خبری نبود شاهد هستیم استیضاح تعدادی از اعضای کابینه اعلام وصول و یا به کمیسیون‌های تخصصی ارجاع داده می‌شود، گفت: معتقدم استیضاح حق نمایندگان و مجلس است و یک ابزار نظارتی در شرایط موجود که بسیار هم کارآمد است.</p>
      <p>نماینده مردم تهران در مجلس شورای اسلامی خاطرنشان کرد: هرچند که هیأت رئیسه مجلس شورای اسلامی کارکرد استیضاح را از کارآیی لازم انداخته و ساقط کرده است اما بازهم در مجموع یکی از موثرترین ابزارهای نظراتی می‌تواند باشد.</p>
      <figure>
        <img src="https://aftabnews.ir/files/fa/news/1398/9/8/364923_200.jpeg"/>
      </figure>
      <p>وی ادامه داد: البته قبول دارم که برخی از استیضاح‌ها پایه و مبنای منافع ملی و خیر جمعی ندارد.</p>
      <p>این عضو کمیسیون صنایع و معادن مجلس شورای اسلامی تاکید کرد: اگر وزرا بیآیند در صحن و در مورد موارد استیضاح پاسخ‌های قانع‌کننده، عقل، محکمه و جدان پسند ارائه کنند می‌توانند سربلند از این آزمون بیرون بیایند و حتی می‌توانند از این فرصت استفاده کنند و در مورد موضوعات روز و مسائل جامعه پشت تریبون مجلس باتوجه به اصل شفافیت صحبت کنند.</p>
      <p>وی خاطر نشان کرد: پرسش و پاسخ و قضاوت از ورزا باید بر اساس منافع ملی و خیر جمعی و به دور از تسویه حساب‌های سیاسی باشد و در عین حال ابزاری برای بهبود عملکرد، شفافیت و ارتقاع افکار عمومی می‌شود.</p>
      <p>این نماینده مجلس شورای اسلامی خاطرنشان کرد: البته ما باید برای آن جنبه‌های مذموم که در استیضاح‌ها مطرح می‌شود مانند تسویه حساب‌های سیاسی و یا لابی‌گری‌ها تدابیری بیندیشیم که شاید بهترین کار آن است که ابتدا شفاف‌سازی در مورد محورهای استیضاح صورت گیرد.</p>
      <p>وی درباره بر اینکه استیضاح وزرای نفت، کشور و آموزش و پروش در صحن مجلس مطرح شد که در خصوص وزیر آموزش و پروش مواردی در محورهای استیضاح به چشم می‌خورد که خود وزیر بارها توضیح داده است و تازه هفته پیش در دولت به تصویب رسیده اما با این وجود جز اصلی‌ترین محورهاست، خب مشخص است که چنین استیضاحی رنگ و بوی دیگر دارد، عنوان کرد: بله مشخص است که حتما جا دارد و باید تحمل و دقت بیشتری روی این استیضاح صورت گیرد.</p>
      <p>نجفی خاطرنشان کرد: می‌توانیم رصد کنیم که مطرح کردن چنین استیضاحی در جهت پیشبرد منافع ملی و خرد جمعی هست یا خیر .</p>
      <p>وی ادامه داد: در بسیاری از موارد حتی در مورد استیضاح وزیر آموزش و پرورش اگر شائبه‌ای وجود دارد به جای این که فرصت دهیم بده بستان و لابی صورت گیرد تا از دستور خارج شود از آقای حاجی میرزایی می‌توانیم بخواهیم که در مورد موارد استیضاح شفاف‌سازی کنند و به صحن بیایند درباره باور، اعتقاد و برنامه‌هایشان توضیح دهند و تجربه هم نشان داده است هنگامی که وزیری با صداقت با مردم و نمایندگان صحبت می‌کند قضاوت متناسب با حرف‌های وزیر صورت می‌گیرد.</p>
      <p>این عضو کمیسیون صنایع و معادن ادامه داد: شما از استیضاح وزرای نفت، کشور و آموزش و پروش صحبت کردید اما یک استیضاح را از قلم انداختید و آن استیضاح وزیر صمت است که اولین استیضاحی بود که به امضاء نمایندگان رسید اما تا به امروز نه اعلام وصول شده و نه به کمیسیون ابلاغ شده است.</p>
      <p>وی ادامه داد: استیضاح آقای رحمانی چند ده روز قبل از استیضاح آقای حجتی امضاء شده است خود من هم جزء امضاءکنندگان استیضاح آقای رحمانی هستم اما برایم سوال است که چرا این استیضاح اعلام وصول می‌شود آن یکی نمی‌شود؟!</p>
      <p>نجفی گفت: شما مشاهده کردید همان روز که برای استیضاح وزیر نفت و کشور امضاء جمع می‌شود همان روز هم به کمیسیون ارجاع می‌شوند اما هنوز برای وزیر صمت چنین اتفاقی نیفتاده است این‌ها نشانه چیست؟ آیا جز این است که گفتم هیأت رئیسه ابزار استیضاح را از کار انداخته است؟</p>
      <p>وی ادامه داد: معتقدم در مورد آقای حجتی ظلم کردیم و در موردش عدالت و اخلاق را رعایت نکردیم.</p>
      <p>این نماینده مجلس شورای اسلامی در خاتمه عنوان کرد: همین رفتارها و ظلم‌های نارواست که آدم را مجبور می‌کند امضایش را از پای استیضاح پس بگیرد و دیگر هیچ استیضاحی را امضا نکند زیرا فکر می‌کنم آن طور که باید عدالت اجرایی نمی‌شود.</p>
    </article>
  </body>
</html>