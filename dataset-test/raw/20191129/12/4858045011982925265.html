<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/accident-violent-o-masina-a-fost-proiectata-in-alta-dupa-o-ciocnire-traficul-rutier-oprit-pe-ambele-sensuri_1408135.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T12:05:40+00:00"/>
    <meta property="og:title" content="Accident VIOLENT - O mașină a fost proiectată în alta după o ciocnire! Traficul rutier, oprit pe ambele sensuri"/>
    <meta property="og:description" content="Patru persoane au fost rănite vineri, după ce două mașini s-au ciocnit pe un drum din județul Buzău, iar una din acestea a fost proiectată în..."/>
  </head>
  <body>
    <article>
      <h1>Accident VIOLENT - O mașină a fost proiectată în alta după o ciocnire! Traficul rutier, oprit pe ambele sensuri</h1>
      <address><time datetime="2019-11-29T12:05:40+00:00">29 Nov 2019, 12:05</time> by <a rel="author">Alexandra Cruceru</a></address>
      <p>Patru persoane au fost rănite vineri, după ce două mașini s-au ciocnit pe un drum din județul Buzău, iar una din acestea a fost proiectată în cel de-al treilea autoturism. Accidentul s-a produs după ce un șofer a intrat pe contrasens.</p>
      <p>Potrivit Centrului Infotrafic, accidentul s-amprodus pe DN2 Buzău – Urziceni, în zona localității Spătaru din județul Buzău.</p>
      <p>
        <a href="https://www.stiripesurse.ro/surse-orban-barna-si-ciolos-au-decis-dupa-intalnirea-de-azi-impozitarea-pensiilor-speciale-si-anticipatele-prioritati-zero_1408108.html">SURSE: Orban, Barna și Cioloș au DECIS după întâlnirea de azi: Impozitarea pensiilor speciale și anticipatele, priorități zero</a>
      </p>
      <p>Polițiștii spun că, în timp ce conducea pe DN2E85, un prahovean de 55 de ani a intrat pe contrasens și s-a ciocnit cu un autoturism condus de un gălăţean de 45 ani.</p>
      <p>În urma impactului, mașina prahoveanului a fost proiectată într-un alt autoturism condus de un bărbat de 64 de ani din Vrancea.</p>
      <p>Accidentul s-a soldat cu rănirea a 4 persoane, şoferii din Prahova şi Galaţi, respectiv doi pasageri.</p>
      <p>Traficul rutier este oprit pe ambele sensuri.</p>
    </article>
  </body>
</html>