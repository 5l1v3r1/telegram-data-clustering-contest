<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/notizie/scontri-liverpool-napoli-rilasciati-tutti-i-tifosi-arrestati-nel-pre-partita-416152"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="Scontri Liverpool-Napoli, rilasciati tutti i tifosi arrestati nel pre-partita"/>
    <meta property="og:description" content="Sono stati tutti scarcerati i cinque tifosi del Napoli arrestati a Liverpool in quanto ritenuti coinvolti negli scontri che hanno preceduto l'incontro"/>
  </head>
  <body>
    <article>
      <h1>Scontri Liverpool-Napoli, rilasciati tutti i tifosi arrestati nel pre-partita</h1>
      <h2>Sono stati tutti scarcerati i cinque tifosi del Napoli arrestati a Liverpool in quanto ritenuti coinvolti negli scontri che hanno preceduto l'incontro</h2>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author">Redazione Tutto Napoli.net</a></address>
      <p>(ANSA) - NAPOLI, 29 NOV - Sono stati tutti scarcerati i cinque tifosi del Napoli arrestati a Liverpool in quanto ritenuti coinvolti negli scontri che hanno preceduto l'incontro di calcio di Champions League. Lo rende noto l'avvocato Emilio Coppola che ha seguito la vicenda dei supporter. Uno è stato rilasciato nell'immediatezza dei fatti, gli altri quattro nel corso della notte. Nelle 36 ore successive ai fatti contestati gli investigatori non sono riusciti a formalizzare un'accusa nei confronti dei cinque napoletani, anche dopo l'analisi delle immagini delle video CCTV. La situazione è stata monitorata anche dalla Football Law Association e da Melanie Cooke che si occupano dei diritti dei tifosi. Il loro rientro in Italia è previsto in giornata. (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>