<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/lucrarile-la-podul-constanta-sistate-pentru-ca-cfr-nu-plateste-in-1938-constructia-intregului-pod-a-durat-5-luni-cat-consolidarea-neterminata-de-acum-1326431"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-29T12:39:00+00:00"/>
    <meta property="og:title" content="Lucrarile la Podul Constanta sistate pentru ca CFR nu plateste! In 1938 constructia intregului pod a durat 5 luni, cat consolidarea neterminata de acum"/>
    <meta property="og:description" content="Pe 24 decembrie 2019, podul Constanța împlinește 81 ani și fără, din păcate, nici o reparație majoră în toată această &quot;viață&quot; de pod. Mai mult, cât ar fi trebuit să dureze lucrările de reparaţii şi consolidare începute în vara acestui an, atât a durat con"/>
  </head>
  <body>
    <article>
      <h1>Lucrarile la Podul Constanta sistate pentru ca CFR nu plateste! In 1938 constructia intregului pod a durat 5 luni, cat consolidarea neterminata de acum</h1>
      <address><time datetime="2019-11-29T12:39:00+00:00">29 Nov 2019, 12:39</time> by <a rel="author">ZIUA NEWS</a></address>
      <p>
        <b>Pe 24 decembrie 2019, podul Constanța împlinește 81 ani și fără, din păcate, nici o reparație majoră în toată această "viață" de pod. Mai mult, cât ar fi trebuit să dureze lucrările de reparaţii şi consolidare începute în vara acestui an, atât a durat construirea lui în 1938. Adică 5 luni!</b>
      </p>
      <p>Lucrările de consolidare aveau termen de finalizare luna noiembrie 2019, dar s-au oprit pentru că plata nu s-a mai facut de catre beneficiar, adica de CFR. Drept consecinta, constructorul a sistat activitatea. Iar asta nu este in folosul lucrarilor care s-au facut deja, pentru ca acestea au ramas descoperite. Iarna vine, armăturile ruginesc, betonul devine friabil și există riscul ca lucrările de cămășuire începute la stâlpii de susținere a tablierului, să fie compromise.</p>
      <figure>
        <img src="https://www.ziuanews.ro/static/images/2019/pod2.jpeg"/>
      </figure>
      <p>În plus, mai sunt și alte lucrări ce nu au apucat a fi începute, de exemplu cele la culeea și la trotuarul de pe partea stângă, în sensul spre Bd. Bucureștii Noi, cât și reparațiile la tablier. La vremea cand au inceput reparatiile la Podul Constanta, primarul Sectorului 1, Dan Tudorache, a promis ca va supraveghea lucrarile si va face tot posibilul ca acestea sa nu treneze si nici sa incurce traficul mai mult decat e necesar. Tot el a afirmat ca va lua atitudine daca se va intampla acest fapt.</p>
      <figure>
        <img src="https://www.ziuanews.ro/static/images/2019/daniel_tudorache.jpg"/>
      </figure>
      <p>"Fac un apel către noua conducere a Ministerului Transporturilor, ca după toate schimbările făcute în aparatul propriu, să aibă disponibilitatea și dorința de a găsi urgent, modalitățile de deblocare a acestor lucrări pentru ca astfel, cei care tranzitează pasajul de dedesubt, să o poată face în totală siguranță. Iar apoi, este important să comunice transparent și obiectiv rezultatul acestor lucrări pentru a îndepărta teama instituită în mentalul colectiv că, acest pod se poate prăbuși.", a declarat primarul Sectorului 1 referitor la acest incident in defavoarea locuitorilor din zona.</p>
    </article>
  </body>
</html>