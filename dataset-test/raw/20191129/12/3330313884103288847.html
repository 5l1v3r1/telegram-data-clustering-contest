<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905747/ajax-vreest-voor-absentie-ziyech-dat-moeten-we-de-komende-dagen-afwachten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="Ajax vreest absentie van Ziyech: 'Dat moeten we de komende dagen afwachten'"/>
    <meta property="og:description" content="Ajax kan zondag tijdens de uitwedstrijd bij FC Twente misschien niet beschikken over Hakim Ziyech. De Marokkaanse spelmaker heeft last van zijn arm, een blessure die hem tegen OSC Lille eerder van het veld deed gaan. Zakaria Labyad is er in ieder geval niet bij. Met een van pijn vertrokken gezicht liep Ziyech, zijn arm ondersteunend, woensdag van het veld in Noord-Frankrijk. Die blessure speelt hem nog steeds parten en zijn meespelen tegen zijn oude club FC Twente is nog onzeker, zo weet Ajax-trainer Erik ten Hag te melden op de site van de Amsterdammers. &quot;Hakim heeft donderdag niet met de groep getraind, we moeten de komende dagen afwachten.&quot; Geniale video van Ajax: Ziyech en Promes hebben eigen Wifi-netwerk"/>
  </head>
  <body>
    <article>
      <h1>Ajax vreest absentie van Ziyech: 'Dat moeten we de komende dagen afwachten'</h1>
      <address>
        <time datetime="2019-11-29T12:11:00+00:00">29 Nov 2019, 12:11</time>
      </address>
      <p>
        <b>Ajax kan zondag tijdens de uitwedstrijd bij FC Twente misschien niet beschikken over Hakim Ziyech. De Marokkaanse spelmaker heeft last van zijn arm, een blessure die hem tegen OSC Lille eerder van het veld deed gaan. Zakaria Labyad is er in ieder geval niet bij.</b>
      </p>
      <p>Met een van pijn vertrokken gezicht liep Ziyech, zijn arm ondersteunend, woensdag van het veld in Noord-Frankrijk. Die blessure speelt hem nog steeds parten en zijn meespelen tegen zijn oude club FC Twente is nog onzeker, zo weet Ajax-trainer Erik ten Hag te melden op <a href="https://www.ajax.nl/streams/actueel/ten-hag-labyad-niet-inzetbaar-ziyech-afwachten.htm">de site van de Amsterdammers</a>. "Hakim heeft donderdag niet met de groep getraind, we moeten de komende dagen afwachten."</p>
      <p>Iemand die Ajax sowieso zal moeten missen in Enschede is Zakaria Labyad. "Zakaria zal in ieder geval zondag nog niet inzetbaar zijn", vertelt Ten Hag over de spelmaker die hij ook bij FC Utrecht al onder zijn hoede had. "Zijn knie wordt verder onderzocht en zodra er meer bekend is, zullen we dat melden."</p>
      <p>Ten Hag verwacht een lastige middag in de Grolsch Veste. "We weten dat het bij Twente lastig is, maar we m√≥eten winnen. Het stadion staat bekend om de entourage en goeie ambiance. Het is aan ons om goed voorbereid te zijn om de strijd daar aan te gaan. Dat het een gevecht wordt, dat is zeker."</p>
      <related>
        <h4>Lees meer</h4>
        <a href="https://www.voetbalprimeur.nl/videos/905618/geniale-video-van-ajax-ziyech-en-promes-hebben-eigen-wifi-netwerk.html?campname=highlighted-content&amp;camplink=onderaan"/>
      </related>
    </article>
  </body>
</html>