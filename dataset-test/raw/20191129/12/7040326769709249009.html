<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/ara-tatilde-calisan-ogretmene-ek-ders-ucreti-odenecek-1398832"/>
    <meta property="og:site_name" content="Karar.com"/>
    <meta property="article:published_time" content="2019-11-29T12:04:00+00:00"/>
    <meta property="og:title" content="Ara tatilde çalışan öğretmene 'ek ders ücreti' ödenecek"/>
    <meta property="og:description" content="MEB, ara tatillerde mesleki çalışmalarda fiilen görev yapan öğretmenlere ek ders ücreti ödeneceğini duyurdu."/>
  </head>
  <body>
    <article>
      <h1>Ara tatilde çalışan öğretmene 'ek ders ücreti' ödenecek</h1>
      <address>
        <time datetime="2019-11-29T12:04:00+00:00">29 Nov 2019, 12:04</time>
      </address>
      <p>
        <b>MEB, ara tatillerde mesleki çalışmalarda fiilen görev yapan öğretmenlere ek ders ücreti ödeneceğini duyurdu.</b>
      </p>
      <p>Milli Eğitim Bakanlığı, (MEB) ara tatil dönemlerindeki mesleki çalışmalarda fiilen görev yapan öğretmenlere ek ders ücreti ödeneceğini açıkladı</p>
      <p>'Milli Eğitim Bakanlığı Yönetici ve Öğretmenlerinin Ders ve Ek Ders Saatlerine İlişkin Kararda Değişiklik Yapılmasına Dair Karar', Resmi Gazete'de yayımlandı.</p>
      <p>Buna göre, Bakanlığa bağlı eğitim kurumlarında görev yapan öğretmenlerin, ilgili mevzuata göre öğretim yılı başında, sonunda ve ara tatillerde 1'er hafta olmak üzere toplam 4 hafta süreyle fiilen yaptıkları mesleki çalışmalar için haftada 15 saat ek ders ücretinden yararlanması sağlandı.</p>
      <p>Yayımı tarihinde yürürlüğe giren karar, 18 Kasım'dan itibaren geçerli olacak.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/ders-ve-ek-ders-yonetmeligi-yayinlandi-ara-tatillerde-ve-seminer-doneminde-ek-ders-ucreti-alinacak-1398701"/>
      </related>
    </article>
  </body>
</html>