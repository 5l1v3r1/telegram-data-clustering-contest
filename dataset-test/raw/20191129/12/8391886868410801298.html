<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/ekonomi/haydi-trabzon-simdi-proje-zamani-h375934.html"/>
    <meta property="og:site_name" content="HABER 61"/>
    <meta property="article:published_time" content="2019-11-29T12:43:48+00:00"/>
    <meta property="og:title" content="Haydi Trabzon şimdi proje zamanı!"/>
    <meta property="og:description" content="TKDK 50 Milyon Avro Hibe Dağıtacak."/>
  </head>
  <body>
    <article>
      <h1>Haydi Trabzon şimdi proje zamanı!</h1>
      <h2>TKDK 50 Milyon Avro Hibe Dağıtacak.</h2>
      <address>
        <time datetime="2019-11-29T12:43:48+00:00">29 Nov 2019, 12:43</time>
      </address>
      <p>Tarım ve Kırsal Kalkınmayı Destekleme Kurumu 25 Kasım 2019 tarihinde 8. Başvuru Çağrı İlanına çıktı.</p>
      <p>TKDK <a href="https://www.haber61.net/haberleri/trabzon">Trabzon</a> İl Koordinatörü Şansal Aydoğdu konu ile ilgili olarak IPARD II 8. Çağrıda Türkiye genelinde toplam 50 Milyon Avro (yaklaşık 320 Milyon Türk Lirası) hibe dağıtılacağını ifade etti. </p>
      <p>Çağrı kapsamında destek verilecek olan başlıkların;</p>
      <p>-Süt ve Süt Ürünlerinin İşlenmesi ve Pazarlanması<br/>-Kırmızı Et ve Et Ürünlerinin İşlenmesi ve Pazarlanması<br/>-Kanatlı Eti ve Et Ürünlerinin İşlenmesi ve Pazarlanması<br/>- Su Ürünlerinin İşlenmesi ve Pazarlanması<br/>-Meyve ve Sebze Ürünlerinin İşlenmesi ve Pazarlanması olduğunu belirten Aydoğdu, bu başlıklar altında yapılacak olan yatırımlara % 40- % 50 oranında hibe desteği verileceğini, aynı zamanda yatırımcıların proje kapsamında yapacakları uygun harcamalarda      % 18 oranında KDV muafiyetlerinin olacağını söyledi.</p>
      <p>Trabzon’un kalkınması adına büyük bir fırsat olan TKDK 8. Başvuru ilanının 31 Ocak 2020 tarihine kadar devam edeceğini beyan eden İl Koordinatörü Şansal Aydoğdu, <b>‘’Trabzon’un bu desteklerden maksimum düzeyde faydalanmasını istiyoruz. Bu sebeple yatırım yapmak isteyenleri vakit kaybetmeden telefonla ya da İl Koordinatörlüğümüze gelerek bilgi almaya davet ediyorum. Gelin ilimizi beraber kalkındıralım. Proje Başvuru Çağrı ilanının başta Trabzon yatırımcıları olmak üzere tüm yatırımcılarımız ve ülkemiz için hayırlara vesile olmasını dilerim. Haydi Trabzon. Şimdi proje zamanı!’’ </b>diye konuştu.</p>
    </article>
  </body>
</html>