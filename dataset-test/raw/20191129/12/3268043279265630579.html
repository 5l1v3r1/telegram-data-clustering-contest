<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/target-24000-sotto-albero/"/>
    <meta property="og:site_name" content="Trend Online"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Target 24.000 sotto l’albero"/>
    <meta property="og:description" content="Tra false partenze e false correzioni, Piazza Affari prosegue nella sua fase di consolidamento sopra i 23.000 punti di FtseMib."/>
  </head>
  <body>
    <article>
      <h1>Target 24.000 sotto l’albero</h1>
      <h2>Tra false partenze e false correzioni, Piazza Affari prosegue nella sua fase di consolidamento sopra i 23.000 punti di FtseMib.</h2>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author" href="https://www.trend-online.com/alessio-zavarise/" target="_blank">Alessio Zavarise</a></address>
      <p>Tra false partenze e false correzioni, Piazza Affari prosegue nella sua fase di consolidamento sopra i 23.000 punti di FtseMib.</p>
      <p>Il trend primario rimane sempre rialzista e questo movimento è in grado di rafforzarlo, con la reale possibilità di veder raggiunti durante le prossime settimane i due obiettivi prefissati da tempo, ovvero 24.000 e 24.600, quest’ultimo target finale del testa e spalle rialzista di medio periodo.</p>
      <p>Sempre possibile graficamente la formazione di una gamba ribassista, ma che a questo punto dovrebbe terminare al max in area 22.800.</p>
      <p>Solo quindi una chiusura sotto tale livello fornirebbe un segnale ribassista di breve, tuttavia si crede poco probabile un test del supporto di medio in area 22.000 da qui a fine anno.</p>
      <p>Operativamente si consiglia di alzare “un filo” il range per incrementare gli acquisti, portandolo quindi ora nella fascia 23.300-22.800, soprattutto se si vuole agire in trading con target a ridosso dei 24.000 di FtseMib.</p>
    </article>
  </body>
</html>