<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2827971-ukrainci-zabuvaut-pro-gotivku-ta-perehodat-na-oplatu-gadzetami-nbu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="Українці “забувають” про готівку та переходять на оплату гаджетами - НБУ"/>
    <meta property="og:description" content="З початку 2019 року кількість безконтактних та токенізованих платіжних карток зросла в Україні на 70%. Кожна п'ята активна картка в Україні є безконтактною."/>
  </head>
  <body>
    <article>
      <h1>Українці “забувають” про готівку та переходять на оплату гаджетами - НБУ</h1>
      <h2>З початку 2019 року кількість безконтактних та токенізованих платіжних карток зросла в Україні на 70%. Кожна п'ята активна картка в Україні є безконтактною.</h2>
      <address>
        <time datetime="2019-11-29T12:03:00+00:00">29 Nov 2019, 12:03</time>
      </address>
      <p>Про це повідомляє <a href="https://bank.gov.ua/news/all/populyarnist-bezgotivkovih-rozrahunkiv-platijnimi-kartkami-zrostaye-zavdyaki-innovatsiyam">пресслужба Національного банку</a>.</p>
      <p>"На сьогодні близько 22% активних платіжних карток – це безконтактні та токенізовані (для операцій із застосуванням ґаджетів із функцією NFC, зокрема, через платіжні сервіси Apple Pay, Google Pay, Garmin Pay - ред.) картки. Кількість таких карток продовжує зростати швидкими темпами: з початку 2019 року кількість безконтактних та токенізованих платіжних карток збільшилась майже на 70 % – до 6,7 млн шт. та 1,9 млн шт. відповідно", - йдеться у повідомленні.</p>
      <p>За інформацією <a href="https://www.ukrinform.ua/tag-nacbank">НБУ</a>, безготівкові операції з використанням безконтактних та токенізованих карток разом становили 33% від загальної кількості операцій з картками у торговельній мережі та 32,8% - обсягу цих операцій.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2825527-moneti-po-5-griven-zavlatsa-v-obigu-z-20-grudna-nacbank.html">Монети по 5 гривень з’являться в обігу з 20 грудня - Нацбанк</a>
      </blockquote>
      <p>Загальна кількість операцій (безготівкових та отримання готівки) з використанням платіжних карток, емітованих українськими банками, за 9 місяців 2019 року зросла проти з аналогічним періодом торік на 29% (до 3 651,7 млн шт.), а їхній обсяг – на 27% (до 2 582,7 млрд грн).</p>
      <p>Станом на 1 жовтня 2019 року загальна кількість платіжних карток в Україні зросла на 9%, якщо порівняти з початком року, і становила 64,7 млн шт. 60% від цієї кількості – це активні платіжні картки.</p>
    </article>
  </body>
</html>