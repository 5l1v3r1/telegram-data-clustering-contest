<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cazul-minorei-batute-pentru-o-pereche-de-ghete-agresorul-a-fost-retinut-si-risca-pana-la-sapte-ani-de-inchisoare_3060425.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T12:45:59+00:00"/>
    <meta property="og:title" content="Cazul minorei bătute pentru o pereche de ghete: Agresorul a fost reţinut şi riscă până la şapte ani de închisoare"/>
    <meta property="og:description" content="Bărbatul care a bătut cu o deosebită cruzime o tânără, pentru că aceasta ar fi furat o pereche de ghete, a fost reţinut pentru 72 de ore. Informaţia a fost confirmată de ofiţerul de presă al Inspectoratului General al Poliţiei, Mariana Beţivu.Ttânărul de"/>
  </head>
  <body>
    <article>
      <h1>Cazul minorei bătute pentru o pereche de ghete: Agresorul a fost reţinut şi riscă până la şapte ani de închisoare</h1>
      <address><time datetime="2019-11-29T12:45:59+00:00">29 Nov 2019, 12:45</time> by <a rel="author">PUBLIKA.MD</a></address>
      <p>
        <b>Bărbatul care a bătut cu o deosebită cruzime o tânără, pentru că aceasta ar fi furat o pereche de ghete, a fost reţinut pentru 72 de ore. Informaţia a fost confirmată de ofiţerul de presă al Inspectoratului General al Poliţiei, Mariana Beţivu.</b>
      </p>
      <p>Ttânărul de 21 de ani, locuitor al satului Săseni, raionul Călărași și-a recunoscut vinovăția. Acesta a declarat polițiștilor că fapta a avut loc acum două săptămâni. În temeiul bănuielii rezonabile de comitere a ilegalității, suspectul a fost reținut, urmând a fi audiați și martorii prezenți la fața locului, se menţionează într-un comunicat de presă al poliţiei.</p>
      <p>Totodată, victima de 14 ani și mama acesteia, au beneficiat de consiliere psihologică primară din partea psihologului Inspectoratului de poliție Călărași în scopul asigurării unui echilibru emoțional. De asemenea, adolescenta a fost supusă expertizei medico-legale pentru determinarea gradului de gravitate a vătămării corporale.</p>
      <p>Pe cazul dat a fost inițiată o cauză penală pentru huliganismul agravat, iar suspectul riscă pedeapsa cu închisoare de la 3 la 7 ani.</p>
      <p>Momentul în care bărbatul bate cu bestialitate tânăra au fost filmate de un apropiat al bănuitului şi făcute publice pe o reţea de socializare. Incidentul s-a întâmplat într-un sat din raionul Călăraşi.</p>
      <p>În clipul video se vede cum bărbatul lovește femeia cu pumnii în cap, după care aceasta cade la pământ și agresorul continuă să o lovească cu picioarele. Apoi o descalță de ghetele pe care ea le-ar fi furat și o lovește cu încălțămintea, în timp ce tânăra țipă ca din gură de șarpe. Mai grav, totuși se întâmplă sub privirile unui minor. Poliția s-a autosesizat în legătură cu acest caz. Potrivit informațiilor preliminare, victima ar fi o minoră, iar agresorul este un tânăr cu vârsta aproximativă de 20 de ani. Ea va primi în cel mai apropiat timp consiliere psihologică, după care va fi supusă examinării medico-legale. Bărbatul va fi tras la răspundere pentru fapta săvârșită.</p>
      <blockquote>
        <b>CITEŞTE ŞI: S<a href="https://www.publika.md/strigator-la-cer-o-femeie-batuta-cu-bestialitate-pentru-ca-ar-fi-furat-o-pereche-de-adidasi-video-cu-impact-emotional_3060341.html">TRIGĂTOR LA CER! O femeie, bătută cu bestialitate pentru că ar fi furat o pereche de adidaşi (VIDEO CU IMPACT EMOŢIONAL)</a></b>
      </blockquote>
    </article>
  </body>
</html>