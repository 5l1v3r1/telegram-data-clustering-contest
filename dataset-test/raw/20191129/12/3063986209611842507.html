<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/29/844930"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="ট্রাক থেকে ভেকু নামাতে গিয়ে লাশ হলেন চালক"/>
    <meta property="og:description" content="গোপালগঞ্জের মুকসুদপুরে ট্রাক থেকে এক্সকেভেটর (ভেকু) নামাতে গিয়ে চালক তুহিন মন্ডলের (২৭) মর্মান্তিক মৃত্যু হয়েছে। গতকাল বৃহস্পতিবার রাত সাড়ে ৮টার দিকে মুকসুদপুর উপজেলার আইকদিয়া গ্রামে এই দুর্ঘটনা ঘটে। নিহত তুহিনের বাড়ি পাবনা জেলার পাইককান্দির কাজীরহাট এলাকায়। সে ওই এলাকার সাইজদ্দিন মন্ডলের ছেলে।   মুকসুদপুর থানা ওসি (তদন্ত) আবদুল্লাহ আল মামুন বিশ্বাস ঘটনার সত্যতা নিশ্চিত করে জানিয়েছেন, পাবনা জেলা থেকে ট্রাকযোগে আইকদিয়া প্রাইমারি স্কুলের নতুন ভবনের ভিত কাটার জন্য এক্সকেভেটর নিয়ে আসেন তুহিন মন্ডল ও তার ভগ্নিপতি আজিজুল ইসলাম। ঘটনাস্থলে ট্রাক থেকে এক্সকেভেটরটি নামাতে গিয়ে নিয়ন্ত্রণ হারিয়ে রাস্তার পাশে খাদে পড়ে যায়। ড্রাইভিং সিটে বসে থাকা তুহিন মন্ডলও সঙ্গে পড়ে যান।       উদ্ধারকালে ভেকুর মধ্যে দেখা যায় তুহিন মন্ডলের দেহ থেকে মাথা আলাদা হয়ে আছে। পরে স্থানীয়রা পুলিশকে খবর দিলে পুলিশ ঘটনাস্থল থেকে লাশ উদ্ধার করে। পরে পরিবারের আবেদনের ভিত্তিতে শুক্রবার লাশ স্বজনদেও কাছে হস্তান্তর করা হয়েছে।"/>
  </head>
  <body>
    <article>
      <h1>ট্রাক থেকে ভেকু নামাতে গিয়ে লাশ হলেন চালক</h1>
      <address><time datetime="2019-11-29T12:19:00+00:00">29 Nov 2019, 12:19</time> by <a rel="author">গোপালগঞ্জ প্রতিনিধি</a></address>
      <p>গোপালগঞ্জের মুকসুদপুরে ট্রাক থেকে এক্সকেভেটর (ভেকু) নামাতে গিয়ে চালক তুহিন মন্ডলের (২৭) মর্মান্তিক মৃত্যু হয়েছে। গতকাল বৃহস্পতিবার রাত সাড়ে ৮টার দিকে মুকসুদপুর উপজেলার আইকদিয়া গ্রামে এই দুর্ঘটনা ঘটে। নিহত তুহিনের বাড়ি পাবনা জেলার পাইককান্দির কাজীরহাট এলাকায়। সে ওই এলাকার সাইজদ্দিন মন্ডলের ছেলে।  </p>
      <p>মুকসুদপুর থানা ওসি (তদন্ত) আবদুল্লাহ আল মামুন বিশ্বাস ঘটনার সত্যতা নিশ্চিত করে জানিয়েছেন, পাবনা জেলা থেকে ট্রাকযোগে আইকদিয়া প্রাইমারি স্কুলের নতুন ভবনের ভিত কাটার জন্য এক্সকেভেটর নিয়ে আসেন তুহিন মন্ডল ও তার ভগ্নিপতি আজিজুল ইসলাম। ঘটনাস্থলে ট্রাক থেকে এক্সকেভেটরটি নামাতে গিয়ে নিয়ন্ত্রণ হারিয়ে রাস্তার পাশে খাদে পড়ে যায়। ড্রাইভিং সিটে বসে থাকা তুহিন মন্ডলও সঙ্গে পড়ে যান।      </p>
      <p>উদ্ধারকালে ভেকুর মধ্যে দেখা যায় তুহিন মন্ডলের দেহ থেকে মাথা আলাদা হয়ে আছে। পরে স্থানীয়রা পুলিশকে খবর দিলে পুলিশ ঘটনাস্থল থেকে লাশ উদ্ধার করে। পরে পরিবারের আবেদনের ভিত্তিতে শুক্রবার লাশ স্বজনদেও কাছে হস্তান্তর করা হয়েছে।</p>
    </article>
  </body>
</html>