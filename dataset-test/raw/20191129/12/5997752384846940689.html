<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rtv.rs/sr_ci/vojvodina/novi-sad/predstavljanje-centra-srba-sa-kosova-i-metohije-u-novom-sadu_1071525.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Представљање Центра Срба са Косова и Метохије у Новом Саду"/>
    <meta property="og:description" content="У суботу 30. новембра с почетком у 18 часова у Клубу Друштва новинара Војводине, Војвођанских бригада 17/III представници Центра Срба са Косова и Метохије Привредни отисак представиће своје пословне домете и..."/>
  </head>
  <body>
    <article>
      <h1>Представљање Центра Срба са Косова и Метохије у Новом Саду</h1>
      <h2>НОВИ САД - У суботу 30. новембра с почетком у 18 часова у Клубу Друштва новинара Војводине, Војвођанских бригада 17/III представници Центра Срба са Косова и Метохије "Привредни отисак" представиће своје пословне домете и могућности пословне сарадње са потенцијалним партнерима из Новог Сада и Војводине.    </h2>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>Организација округлог стола спроводи са циљем пружања примера добра праксе и унапређењем политике привредног и економског развоја државе, за 20 актера из невладиног сектора, односно представнике 20 невладиних организација које се баве привредом граном, унапређују способности и вештине својих чланова предузетника или подстичу на предузетништво. Округли сто има за циљ развој и унапређење постојећих привредних делатоности у Граду Новом Саду уз размену искустава и пружање примера добра праксе са територије Косова и Метохије.</p>
      <figure>
        <img src="http://rtv.rs/sr_ci/vojvodina/novi-sad/slike/2019/11/29/pozivnica-dnv-privredni-otisak.jpg"/>
        <figcaption>Привредни отисак</figcaption>
      </figure>
      <p>Циљеви програма су следећи:</p>
      <p>- умрежавање регионалних партнера и институција са циљем развоја привреде;<br/>- економско оснаживање привреде и развој предузетничког духа;<br/>- унапређен и ојачан механизам Града Новог Сада у циљу активног укључивања грађана Новог Сада, привредника и предузетника, али и Срба са Косова и Метохије у процесу њихове обуке путем примера добра праксе;<br/>- развој примера добра праксе и на територији Косова и Метохије.</p>
      <p>Пројекат прати Стратегију привредног развоја Града Новог Сада кроз унапређење тржишта и привреде на територији Града. Такође, нуди могућност решење у стратешком планирању локалног економског развоја, које заједнице користе како би повећале продуктивност, развиле предузетнички дух, побољшале услове за инвестирање и конкурентност локалних привредних субјеката, као и своју конкурентност у односу на друге локалне заједнице.</p>
      <p>"Привредни отисак" се имплементира у сарадњи са Градом Новим Садом и Регионалном развојном агенцијом са Косова и Метохије која активно ради на подршци привредницима и предузетницима са територије Косова и Метохије и решава актуелна питања за привредни развој своје Општине.</p>
      <p>Општи циљ пројекта јесте развој и унапређење привредног сектора Новог Сада, са циљем размене искустава и примера добре праксе из региона, као и пружање подршке привредницима и предузетницима. Циљ је јачање економског и привредног сектора, развој предузетничког духа и пружање повољног, прихватљивог и друштвено пожељног привредног отиска у Граду.</p>
    </article>
  </body>
</html>