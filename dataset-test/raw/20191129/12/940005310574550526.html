<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/tir-rasturnat-peste-o-masina-pe-dn-7-un-mort-si-2-persoane-ranite.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Accident grav pe DN 7. Un mort și 2 răniți, după ce un TIR s-a răsturnat peste o mașină"/>
    <meta property="og:description" content="Traficul rutier pe Drumul Naţional 7 este blocat, vineri, între localităţile Boiţa şi Lazaret, judeţul Sibiu, după ce un TIR s-a răsturnat peste un autoturism. O persoană a murit şi două sunt rănite."/>
  </head>
  <body>
    <article>
      <h1>Accident grav pe DN 7. Un mort și 2 răniți, după ce un TIR s-a răsturnat peste o mașină</h1>
      <h2>Traficul rutier pe Drumul Naţional 7 este blocat, vineri, între localităţile Boiţa şi Lazaret, judeţul Sibiu, după ce un TIR s-a răsturnat peste un autoturism. O persoană a murit şi două sunt rănite.</h2>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>Centrul Infotrafic anunţă că pe DN7 Râmnicu Vâlcea – Sibiu, la kilometrul 250, în zona localităţii Boiţa, judeţul Sibiu, a avut loc un accident rutier în care au fost implicate un tir şi un autoturism, transmite News.ro.</p>
      <p><i>”În urma impactului, şoferul autotrenului a decedat. Circulaţia este oprită pe ambele sensuri”</i>, a transmis Centrul Infotrafic.</p>
      <p>La rândul lor, reprezentanţii ISU Sibiu au precizat că persoana care a decedat a fost găsită inconştientă la faţa locului şi era încarcerată.</p>
      <p>ISU Sibiu intervine cu mai multe autospeciale.</p>
      <p><i>”ISU Sibiu intervine de urgenţă cu un echipaj de descarcerare, o autospecială de stingere şi un echipaj SMURD, pe DN 7, între localităţile Lazaret şi Boiţa la un accident rutier, un TIR răsturnat peste un autoturism, trei victime”</i>, a transmis ISU Sibiu.</p>
      <p>Două persoane sunt rănite, însă sunt conştiente.</p>
      <p>IPJ Sibiu nu a stabilit deocamdată condiţiile în care s-a produs accidentul.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: News.ro</p>
    </article>
  </body>
</html>