<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322186/Klimaatmars-Enschede-Black-Friday-symboliseert-precies-wat-er-mis-is-met-de-maatschappij"/>
    <meta property="og:site_name" content="RTV Oost"/>
    <meta property="article:published_time" content="2019-11-29T12:52:22+00:00"/>
    <meta property="og:title" content="Klimaatmars Enschede: &quot;Black Friday symboliseert precies wat er mis is met de maatschappij&quot;"/>
    <meta property="og:description" content="Ruim honderd demonstranten lopen vandaag een klimaatmars door Enschede. Daarmee willen organisatoren Green People, Extinction Rebellion en DWARS Overijssel de politiek laten zien dat de klimaatcrisis serieus genomen moet worden en dat het tijd is voor actie."/>
  </head>
  <body>
    <article>
      <h1>Klimaatmars Enschede: "Black Friday symboliseert precies wat er mis is met de maatschappij"</h1>
      <address>
        <time datetime="2019-11-29T12:52:22+00:00">29 Nov 2019, 12:52</time>
      </address>
      <slideshow>
        <figure>
          <img src="https://imgo.rgcdn.nl/f23644288351483894f8e891ee83df3b/opener/Als-iedereen-op-de-wereld-zou-leven-als-de-gemiddelde-Nederlander-hebben-we-vier-planeten-nodig.jpg?v=wZk4Wf0d8HuS0J95RVy6rQ2"/>
        </figure>
        <figure>
          <img src="https://imgo.rgcdn.nl/2d70ed8fafe14d20976be71cca0c44e2/opener/De-klimaatmars-in-Enschede-Foto-RTV-Oost.jpg?v=4TaAdXGi0AFl14LDG_xYkw2"/>
        </figure>
        <figure>
          <img src="https://imgo.rgcdn.nl/2d70ed8fafe14d20976be71cca0c44e2/opener/De-klimaatmars-in-Enschede-Foto-RTV-Oost.jpg?v=4TaAdXGi0AFl14LDG_xYkw2"/>
        </figure>
        <figure>
          <img src="https://imgo.rgcdn.nl/4b5d3a207cca44e7b5dd4e705b342c47/opener/De-klimaatmars-in-Enschede-Foto-RTV-Oost.jpg?v=LOvUC8rhhLnOukfjkS2xUQ2"/>
        </figure>
        <figure>
          <img src="https://imgo.rgcdn.nl/4b5d3a207cca44e7b5dd4e705b342c47/opener/De-klimaatmars-in-Enschede-Foto-RTV-Oost.jpg?v=LOvUC8rhhLnOukfjkS2xUQ2"/>
        </figure>
        <figcaption>De klimaatmars in Enschede (Foto: RTV Oost)</figcaption>
      </slideshow>
      <p>Ruim honderd demonstranten lopen vandaag een klimaatmars door Enschede. Daarmee willen organisatoren Green People, Extinction Rebellion en DWARS Overijssel de politiek laten zien dat de klimaatcrisis serieus genomen moet worden en dat het tijd is voor actie.</p>
      <p>De organisatoren hoopten op tweehonderd betogers, maar het slechte weer van vanochtend gooide roet in het eten. Toch kwamen er nog zo'n honderd tot honderdvijftig deelnemers op de protestactie af.</p>
      <p>
        <b>'Mis met de maatschappij'</b>
      </p>
      <p>Wat willen de organisatoren met de mars bereiken? Woordvoerder Armando van Vlastuin: "Politici doen, bewust of onbewust, wat mensen willen. Hoe meer we laten horen wat willen, hoe meer we bereiken."</p>
      <p>Er is bewust voor Black Friday gekozen als dag om de klimaatmars te lopen. "Black Friday symboliseert precies wat er mis is met de maatschappij. Er worden vandaag ongelofelijk veel producten verkocht voor een veel te lage prijs, die de werkelijke waarde niet symboliseren."</p>
      <p>
        <b>Maatschappelijke kosten</b>
      </p>
      <p>Daarmee bedoelt Van Vlastuin niet de werkelijke prijs van bijvoorbeeld een kledingstuk, maar de maatschappelijke kosten ervan. "Ruim de helft van de CO2-uitstoot komt van de kledingindustrie. Daarnaast werken mensen in arme landen voor een hongerloontje om zo'n kledingstuk te produceren."</p>
      <p>En daarom wordt er gewandeld en geprotesteerd. De route gaat door de Enschedese binnenstad en duurt een uur tot anderhalf uur. "Voor het gemeentehuis zal ik een speech in het Nederlands houden", zegt Van Vlastuin. "En bij het Saxion nog een speech in het Engels, voor de internationale studenten."</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Klimaatmars+Enschede%3a+%22Black+Friday+symboliseert+precies+wat+er+mis+is+met+de+maatschappij%22">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/313789/Liggend-protest-in-Enschede-om-aandacht-te-vragen-voor-klimaatcrisis"/>
      </related>
    </article>
  </body>
</html>