<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205033-finansovi-ustanovi-polipshili-svoyu-ocinku-stanu-finansovogo-sektora-opituvannya"/>
    <meta property="og:site_name" content="Mind UA"/>
    <meta property="article:published_time" content="2019-11-29T12:39:00+00:00"/>
    <meta property="og:title" content="Фінансові установи поліпшили свою оцінку стану фінансового сектора – опитування"/>
    <meta property="og:description" content="У той же час вони вважають корупцію і кіберзагрози основними факторами високого ризику"/>
  </head>
  <body>
    <article>
      <h1>Фінансові установи поліпшили свою оцінку стану фінансового сектора – опитування</h1>
      <h2>У той же час вони вважають корупцію і кіберзагрози основними факторами високого ризику</h2>
      <address>
        <time datetime="2019-11-29T12:39:00+00:00">29 Nov 2019, 12:39</time>
      </address>
      <p>Банки та небанківські фінансові установи поліпшили свою оцінку стану фінансового сектора. Про це свідчать результати останнього <a href="https://bank.gov.ua/news/all/opituvannya-pro-sistemni-riziki-finansovogo-sektoru-listopad-2019-roku">«Опитування про системні ризики фінансового сектора»</a> Національного банку України (НБУ).</p>
      <figure>
        <img src="https://s.mind.ua/img/forall/i/2019/1575023415.jpg"/>
      </figure>
      <p>Більшість респондентів зазначили, що протягом останніх шести місяців він залишився майже без змін, а більше 40% вказали на поліпшення стану справ. Опитування показало збільшення частки оптимістично налаштованих керівників, які очікують покращення стану справ у фінансовому секторі в наступні пів року.</p>
      <figure>
        <img src="https://s.mind.ua/img/forall/i/2019/1575023427.jpg"/>
      </figure>
      <p>Топ-5 найбільших факторів ризику:</p>
      <ul>
        <li>корупція, діяльність правоохоронних органів і судової системи;</li>
        <li>шахрайство і кібернетичні загрози;</li>
        <li>стан захисту прав кредиторів та інвесторів;</li>
        <li>політична і соціальна ситуація в Україні;</li>
        <li>стан співробітництва з міжнародними фінансовими організаціями.</li>
      </ul>
      <p>Порівняноз попереднім опитуванням, яке <a href="https://mind.ua/news/20197959-nbu-finustanovi-vvazhayut-stan-finansovogo-sektoru-zadovilnim">проводилося в травні 2019 року</a>, значно зросла оцінка ризиків, пов'язаних з шахрайством і кібернетичними погрозами – раніше 54% вважали цей ризик високим або дуже високим, на сьогодні – вже 70%.</p>
      <figure>
        <img src="https://s.mind.ua/img/forall/i/2019/1575023444.jpg"/>
      </figure>
      <p>До невеликих факторів ризику респонденти віднесли поточну і очікувану інфляцію, можливість банкрутства і / або фінансових труднощів у фінансових установ, доступ до фондування, динаміку і волатильність обмінного курсу.</p>
      <figure>
        <img src="https://s.mind.ua/img/forall/i/2019/1575023460.jpg"/>
      </figure>
      <p>Опитані респонденти також відзначили, що протягом останніх шести місяців схильність до ризику їх фінустанов істотно не змінилася, хоча ризик-апетит до ризику підвищився у кожного п'ятого респондента.</p>
      <p>Опитування проводилося з 11-го до 22-го листопада 2019 року. Участь в ньому взяли керівники 18 банків, шість страхових і дві інвестиційні компанії. У вибірки не потрапили фінансові установи, в яких введені санкції. У підсумкових результатах не враховувалися розмір банку чи компанії або їх частки на ринку – всі відповіді рівноцінні.</p>
      <p>Нагадаємо: нещодавно НБУ <a href="https://mind.ua/news/20204959-nbu-dozvoliv-shche-odnij-mizhnarodnij-platizhnij-sistemi-pracyuvati-v-ukrayini">прийняв рішення</a> про узгодження умов та порядку діяльності в Україні міжнародної платіжної системи TRANSFAST. </p>
      <related>
        <h4>Також читайте</h4>
        <a href="https://mind.ua/news/20205030-obsyag-operacij-z-platizhnimi-kartkami-sklav-258-trln-grn-za-9-misyaciv-2019-roku"/>
        <a href="https://mind.ua/news/20204981-privatbank-zminiv-vlasnika"/>
        <a href="https://mind.ua/news/20204959-nbu-dozvoliv-shche-odnij-mizhnarodnij-platizhnij-sistemi-pracyuvati-v-ukrayini"/>
      </related>
    </article>
  </body>
</html>