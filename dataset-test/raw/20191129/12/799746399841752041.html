<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103652/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T12:52:01+00:00"/>
    <meta property="og:title" content="Столтенберг: країни НАТО об'єднані проти агресивних дій РФ"/>
    <meta property="og:description" content="Генеральний секретар НАТО Єнс Столтенберг заявив про єдину позицію всіх країн-членів альянсу щодо агресивних дій РФ."/>
  </head>
  <body>
    <article>
      <h1>Столтенберг: країни НАТО об'єднані проти агресивних дій РФ</h1>
      <address>
        <time datetime="2019-11-29T12:52:01+00:00">29 Nov 2019, 12:52</time>
      </address>
      <p>Генеральний секретар НАТО Єнс Столтенберг заявив про єдину позицію всіх країн-членів альянсу щодо агресивних дій РФ.</p>
      <p>Як повідомляє "Європейська правда", про це він сказав на прес-конференції в Брюсселі.</p>
      <p>"Ми єдині проти агресивних дій Росії. Кожен день літаки НАТО патрулюють наше небо. Кораблі НАТО охороняють наші моря, війська НАТО захищають наші кордони. А ядерне стримування НАТО залишається остаточною гарантією для Європи", - сказав Столтенберг.</p>
      <p>За його словами, лідери країн НАТО на зустрічі в Лондоні 3-4 грудня обговорять Росію і майбутнє контролю над озброєннями.</p>
      <p>"Союзники по НАТО були єдині у своїй відповіді на агресивні дії Росії. Наш двосторонній підхід до оборони й діалогу залишається чинним, і ми продовжуємо тісно координувати зусилля. Ми погодилися, що наша відповідь на порушення Росією Договору про РСМД буде оборонною, зваженою і скоординованою. І це буде важливою частиною нашої роботи на найближчі місяці", - сказав генсек.</p>
      <p>Раніше Столтенберг також <b><a href="https://www.eurointegration.com.ua/news/2019/11/29/7103644/">сказав</a></b>, що позиція президента Франції Еммануеля Макрона щодо того, що тероризм є головно загрозою, не заважає діям Альянсу щодо протидії Росії.</p>
    </article>
  </body>
</html>