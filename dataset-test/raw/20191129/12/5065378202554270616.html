<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1033531/kriti-enoxi-proteinei-i-eisaggeleas-gia-ton-patera-poy-katigoreitai-apo-tin-kori-toy-gia-aselgeia"/>
    <meta property="og:site_name" content="Newsbomb"/>
    <meta property="article:published_time" content="2019-11-29T12:12:11+00:00"/>
    <meta property="og:title" content="Κρήτη: Ενοχή προτείνει η Εισαγγελέας για τον πατέρα που κατηγορείται για ασέλγεια στην κόρη του"/>
    <meta property="og:description" content="Η απόφαση στην πολύκροτη υπόθεση αναμένεται εντός της ημέρας από το Εφετείο"/>
  </head>
  <body>
    <article>
      <h1>Κρήτη: Ενοχή προτείνει η Εισαγγελέας για τον πατέρα που κατηγορείται για ασέλγεια στην κόρη του</h1>
      <h2>Η απόφαση στην πολύκροτη υπόθεση αναμένεται εντός της ημέρας από το Εφετείο</h2>
      <address><time datetime="2019-11-29T12:12:11+00:00">29 Nov 2019, 12:12</time> by <a rel="author">Newsroom</a></address>
      <p><b>Την ενοχή του κατηγορουμένου αλλά με διαφοροποιήσεις ως προς το κατηγορητήριο</b>, πρότεινε πριν από λίγο η Εισαγγελέας της έδρας στο Μικτό Ορκωτό Εφετείο Ανατολικής Κρήτης, όπου εκδικάζεται <b>η υπόθεση του άνδρα που κατηγορείται από την ίδια του την κόρη, πως την κακοποιούσε από την ηλικία των 11 ετών.</b></p>
      <p>Υπενθυμίζεται ότι η εκδίκαση της υπόθεσης - σε δεύτερο βαθμό - διεξήχθη εν μέσω έντασης αλλά και συναισθηματικής φόρτισης, με την 22χρονη σήμερα κοπέλα να περιγράφει στην κατάθεσή της όσα βίωσε και την πλευρά υπεράσπισης του κατηγορουμένου να κάνει λόγο για "αποκυήματα της φαντασίας".</p>
      <p>Είναι χαρακτηριστικό πως ακόμα και<b> η αδερφή της που είναι μεγαλύτερη και στην οποία η 22χρονη αποκάλυψε τι συνέβαινε με τον πατέρα της</b>, έδωσε στο Εφετείο μια τελείως διαφορετική εκδοχή σε σχέση με τα όσα υποστήριξε στο πρωτοβάθμιο δικαστήριο.</p>
      <p>Πρωτόδικα ο πατέρας είχε καταδικαστεί σε ποινή κάθειρξης 32 ετών για τις κατηγορίες του βιασμού, της αιμομιξίας και της αποπλάνησης σε βάρος της κοπέλας.</p>
      <p>Με πληροφορίες από cretalive.gr</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <p>
        <b>Διαβάστε περισσότερα:</b>
      </p>
      <p>
        <a href="https://www.newsbomb.gr/ellada/ethnika/story/1033169/kleidose-to-koinoniko-merisma-2019-pote-tha-plirothei-poioi-tha-to-paroyn">«Κλείδωσε» το Κοινωνικό μέρισμα 2019: Πότε θα πληρωθεί - Ποιοι θα το πάρουν</a>
      </p>
      <p>
        <a href="https://www.newsbomb.gr/ellada/story/1033400/poker-erntogan-me-livyi-sto-aigaio-o-toyrkoi-diagrafoyn-tin-kriti">«Πόκερ» Ερντογάν με Λιβύη στο Αιγαίο: Οι Τούρκοι «διαγράφουν» την Κρήτη</a>
      </p>
      <related>
        <a href="https://www.newsbomb.gr/ellada/story/1033475/thlipsi-efyge-apo-ti-zoi-o-giannis-spanos"/>
        <a href="https://www.newsbomb.gr/ellada/story/1033518/grevena-45xronos-katigoreitai-gia-apoplanisi-12xronis"/>
        <a href="https://www.newsbomb.gr/ellada/story/1033504/epeisodia-tora-stin-poseidonos"/>
      </related>
    </article>
  </body>
</html>