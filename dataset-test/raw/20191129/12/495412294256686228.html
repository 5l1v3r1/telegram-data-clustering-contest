<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sciopero-treni-domani-29-novembre-trenitalia-trenord-italo-orari-proteste-piemonte/1954545/"/>
    <meta property="og:site_name" content="IlSussidiario"/>
    <meta property="article:published_time" content="2019-11-29T12:25:50+00:00"/>
    <meta property="og:title" content="SCIOPERO TRENI TRENORD-TRENITALIA-ITALO/ Oggi 29 novembre: la situazione a Napoli"/>
    <meta property="og:description" content="Ultime notizie sciopero treni 29 Novembre: news sciopero Trenord, news sciopero Trenitalia. Ecco la situazione nel dettaglio a Napoli e Roma. Sciopero treni 29 Novembre"/>
  </head>
  <body>
    <article>
      <h1>SCIOPERO TRENI TRENORD-TRENITALIA-ITALO/ Oggi 29 novembre: la situazione a Napoli</h1>
      <h2>Sciopero treni Trenord, Trenitalia, Italia, oggi 29 novembre. Andiamo a vedere la situazione presso la stazione Centrale di Napoli</h2>
      <address><time datetime="2019-11-29T12:25:50+00:00">29 Nov 2019, 12:25</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Aggiornamento riguardante lo sciopero dei treni previsto in tutta Italia per oggi, venerdì 29 novembre. Analizzando specificatamente la situazione della stazione <b>Roma Termini,</b> si segnalano alcuni convogli che sono rimasti fermi, a cominciare dal Roma-Fiumicino delle ore 13:20 e dal Roma Albano Laziale delle ore 13:21. La situazione resta comunque di relativa tranquillità visto che i vari treni in partenza dalla capitale o in arrivo presso la capitale, sono più o meno in orario o in ritardo di qualche minuto, nulla di significativo. Per quanto riguarda <b>Napoli</b>, invece, qualche disagio in più per i viaggiatori, con il sito viaggiatreno.it che segnala un ritardo di ben 56 minuti per il treno con destinazione Salerno, mentre hanno più di mezz’ora i treni destinati alla stazione centrale partenopea, provenienti da Milano e da Caserta. In ritardo anche il convoglio proveniente da Torino Porta Nuova (ben 56 minuti), nonché da Aversa (30 minuti). Resta da capire se tali ritardi siano dovuti in qualche modo all’agitazione sindacale o se si tratti di problemi estranei allo sciopero. (aggiornamento di Davide Giancristofaro)</p>
      <h4>SCIOPERO TRENI TRENORD, TRENITALIA, ITALIA: LA SITUAZIONE DI ROMA E MILANO</h4>
      <p>Mentre le piazze italiane iniziano a riempirsi per lo sciopero scuola-servizi pubblici del “<a href="https://www.ilsussidiario.net/news/friday-for-future-roma-manifestazione-29-novembre-corteo-e-sciopero-attesi-15-mila/1954628/"><b>Fridays for Future” sul fronte clima,</b></a> prosegue la protesta dei lavoratori ferrovie con lo sciopero treni in Trenord, Trenitalia e Italo. Dopo gli appelli di ieri ha deciso di <b>non aderire alla mobilitazione il personale di RFI in Piemonte, Valle d’Aosta e Liguria</b>; il Presidente della Regione Liguria <b>Giovanni Toti</b> ha spiegato sui social «<i>Lo sciopero nazionale delle #ferrovie, proclamato da Usb e previsto per domani, è stato revocato in #Piemonte, da cui partono la maggior parte dei #treni che passano par la #ValBormida e che avrebbe causato tanti problemi ai cittadini che si spostano nel ponente della #Liguri</i>a». Per il resto d’Italia, i disagi al momento sono contenuti con Roma e Milano che presentano corse regolari e poche difficoltà per i pendolari della mattina. Per <b>Trenord</b>, una nota di aggiornamento uscita poco fa informa «<i>il Servizio Regionale, Suburbano, la Lunga Percorrenza e il servizio Aeroportuale, potranno subire variazioni e/o cancellazioni. Saranno in vigore le consuete fasce orarie di garanzia dalle 6.00 alle ore 9.00 e dalle 18.00 alle 21.00, durante le quali viaggeranno i treni compresi nella lista dei “Servizi Minimi Garantit</i>i».</p>
      <h4>SCIOPERO TRENI, A MILANO CONVOGLI REGOLARI</h4>
      <p>E’ scattato il venerdì nero dei trasporti pubblici a causa dello sciopero dei treni. Agitazione anche a Milano, dove il servizio Malpensa Express, quello che collega allo scalo aeroportuale, verrà comunque garantito con gli stessi convogli, o eventualmente con autobus sostituti no stop, per quanto riguarda i collegamenti dalla stazione di Milano Cadorna fino all’aeroporto, nonché da Malpensa fino a Stabio. I bus partiranno e arriveranno presso Paleocapa 1 (vicino alla stazione Cadorna). Situazione molto simile a Roma, per quanto riguarda l’aeroporto di Fiumicino, dove il treno Leonardo Express sarà garantito o eventualmente sostituto dagli autobus. E’ possibile consultare in tempo reale la situazione dei treni e delle varie tratte sul sito di Trenitalia alla sezione “viaggiatreno”. Cliccando ad esempio sulla stazione Milano Centrale non si segnalano particolari disagi, con treni in orario o in ritardo di pochi minuti, ad eccezione del convoglio proveniente da Malpensa (in ritardo di 26 minuti) e da quello proveniente da Vienna che viaggia con quasi quattro ore di ritardo, ma per cause differenti dallo sciopero. (aggiornamento di Davide Giancristofaro)</p>
      <h4>SCIOPERO TRENI OGGI 29 NOVEMBRE: DISAGI LIMITATI IN LIGURIA</h4>
      <p>Giornata di sciopero nazionale dei treni, da nord a sud dell’Italia, quindi, giornata di passione per i lavoratori e gli studenti che si spostano con i mezzi pubblici, nonché per tutti i passeggeri che necessitano del mezzo su rotaie. Anche in Liguria è stata indetta un’agitazione sindacale, ma vista la situazione di emergenza che si è venuta a creare negli ultimi giorni a causa del maltempo, con conseguenti strade e autostrade chiuse per frane e cedimenti, la Regione ha informato che Trenitalia garantirà comunque i treni nelle fasce dei pendolari, quindi dalle ore 6:00 alle ore 9:00, per poi riprendere le corse in serata, dalle 18:00 alle 21:00, così come previsto dalla commissione di garanzia, e come comunicato attraverso il sito di Trenitalia. Tenendo conto che nel vicino Piemonte, altra regione falcidiata dal maltempo, lo sciopero è stato annullato, e visti gli ultimi orari pubblicati da Trenitalia, ci dovrebbe essere la forte possibilità che i disagi per i viaggiatori liguri siano ridotti al minimo. (aggiornamento di Davide Giancristofaro)</p>
      <h4>SCIOPERO TRENI 29 NOVEMBRE, IL PIEMONTE LO ANNULLA</h4>
      <p><b>Sciopero dei treni</b> in programma per <b>domani</b>, <b>venerdì 29 novembre 2019</b>, e sono previsti disagi per pendolari e non. Vi abbiamo riportato orari e fasce di garanzia, con lo sciopero che non chiama in causa le Frecce e i treni a lunga percorrenza, ma arrivano nuovi aggiornamenti per quanto riguarda la Liguria. Come spiega ivg.it, revocato lo sciopero in Val Bormida, dove il treno è l’unico mezzo a disposizione. Nelle scorse ore l’assessore regionale ai Trasporti Gianni Berrino aveva sottolineato: «Ribadito il sacrosanto diritto dei sindacati ad effettuare lo sciopero a tutela dei diritti dei lavoratori ritengo che, vista la situazione di emergenza nella nostra Regione e in Val Bormida, sarebbe più opportuno che lo sciopero venga sospeso». L’annuncio è arrivato in serata, una buona notizia per lavoratori e non. (Aggiornamento di Massimo Balsamo)</p>
      <h4>SCIOPERO TRENI DOMANI 29 NOVEMBRE 2019</h4>
      <p>Mentre il <a href="https://www.ilsussidiario.net/news/sciopero-atm-milano-oggi-28-novembre-orari-metro-bus-domani-stop-treni-trenord/1954227/"><b>trasporto pubblico a Milano</b></a> vive ore di “passione” per lo sciopero in corso di Atm, dalla mezzanotte di oggi per tutta la giornata di domani venerdì 29 novembre è previsto un nuovo <a href="https://www.ilsussidiario.net/news/sciopero-domani-25-ottobre-mezzi-e-treni-atm-milano-atac-roma-trenitalia-orari/1940722/"><b>sciopero treni che coinvolge Trenitalia, Trenord e Italo</b></a> con le tratte di tutto il Paese. Scatta infatti la protesta generale indetta dall’Unione Sindacale di Base (USB) e da un sindacato autonomo di Fs: per questo “combinato disposto”, il venerdì che si attende domani è già “nerissimo” e non per il <b>black friday</b> degli acquisti e delle compere. <b>Trenitalia</b> garantisce la normale circolazione delle Frecce oltre alle corse regionali per i pendolari nelle <b>fasce di garanzia 6.00-9.00 e 18.00-21.00</b>: «<i>Anche nel resto della giornata</i> – si legge nella nota dell’azienda – <i>si impegna ad assicurare la quasi totalità dei collegamenti con possibili leggere modifiche al programma dei treni</i>»; regolari i collegamenti a <b>Roma</b> del Leonardo Express da Termini fino all’aeroporto di <b>Fiumicino</b>. Questa è la <a href="https://www.trenitalia.com/content/dam/tcom/allegati/trenitalia_2014/informazioni/TABELLA_A_Treni_garantiti_DPLH.pdf"><b>lista dei treni garantiti da Trenitalia</b></a> in caso di sciopero: qui invece si può trovare <a href="http://www.viaggiatreno.it/viaggiatrenonew/index.jsp"><b>l’aggiornamento della viabilità in tempo reale</b></a>. Salendo verso <b>Milano</b>, la preoccupazione per lo sciopero riguarda invece i treni di <a href="https://www.ilsussidiario.net/news/sciopero-treni-trenord-oggi-22-settembre-corse-domenica-a-rischio-orari-e-stop/1928709/"><b>Trenord</b></a>: In vigore le normali fasce di garanzia per legge, ovvero <b>tra le ore 6 e le 9 e dalle 18 alle 21.</b> Viaggeranno in queste fasce tutti i <a href="https://www.trenord.it/media/2496015/treni_garantiti_sciop_24h_novembre2019.pdf"><b>servizi minimi garantiti</b></a> mentre nelle altre potrà esserci potenziale disagio per la viabilità e il traffico ferroviario. Per quanto riguarda i treni da e per l’Aeroporto di Malpensa, i servizi del Malpensa Express verso il principale scalo milanese vengono comunque garantiti (in alternativa potrebbero essere effettuati viaggi con gli autobus sostitutivi se vi saranno stop improvvisi dei treni, ndr).</p>
      <h4>SCIOPERO TRENI, PROTESTE IN PIEMONTE: L’APPELLO DI CIRIO</h4>
      <p>Non solo Trenord e Trenitalia, lo sciopero treni di domani vede anche le corse ridotte per <b>Italo</b>: come sempre <a href="https://www.italotreno.it/-/media/Images/content/pdf/sciopero/Treni-Garantiti-Italo-Sciopero-29novembre.pdf"><b>qui la lista dei convogli garantiti</b></a>, «i<i>n vista della proclamazione di sciopero previsto <b>dalle ore 00 alle ore 21</b> del giorno 29 novembre 201</i>9» ma è solo durante il corso della giornata che si potrà capire l’impatto e l’eventuale disagio dello sciopero anche sulla seconda catena di servizi ferroviari italiani. Non mancano però le <b>polemiche sull’ennesimo sciopero</b> imposto nel fine settimana lavorativo, specie in <a href="https://www.ilsussidiario.net/news/maltempo-autostrade-a10-chiusa-savona-albisola-viabilita-liguria-piemonte-caos-a4/1952857/"><b>Liguria e Piemonte</b></a> dove sono ancora evidenti e non conclusi i profondi disagi per disastri del maltempo degli scorsi giorni. <b>L’Assessore Regionale ai Trasporti Gianni Berrino</b> ha fatto sapere in una nota «<i>ribadito il sacrosanto diritto dei sindacati ad effettuare lo sciopero a tutela dei diritti dei lavoratori ritengo che, vista la situazione di emergenza nella nostra Regione e in Val Bormida, sarebbe più opportuno che lo sciopero venga sospeso. Confido ancora che prevalga il buon senso e che in serata arrivi l’annuncio. Mi auguro che, con grande responsabilità del sindacato e dei lavoratori, soprattutto nel territorio della Val Bormida venga garantito il trasporto pubblico durante tutto il corso della giornata, posto che il treno è attualmente l’unico mezzo di trasporto possibile»</i>. Il <b>presidente del Piemonte Alberto Cirio</b> lancia un appello all’intera rappresentanza sindacale: «<i>non scioperate. Siamo vicini ai lavoratori per le legittime rivendicazioni sindacali –</i> scrive il Governatore – <i>ma sono certo comprendiate quanto in una circostanza così difficile il servizio ferroviario sia fondamentale per garantire la mobilità e aiutare i cittadini già fortemente provati dalla calamità</i>».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/friday-for-future-roma-manifestazione-29-novembre-corteo-e-sciopero-attesi-15-mila/1954628/"/>
        <a href="https://www.ilsussidiario.net/news/black-friday-mediaworld-sconti-e-offerte-tutte-le-promozioni-su-smartphone-e-pc/1954637/"/>
        <a href="https://www.ilsussidiario.net/news/omicidio-luca-sacchi-indagata-anastasiya-kylemnyk-arrestati-altri-2-ragazzi/1954666/"/>
        <a href="https://www.ilsussidiario.net/news/black-friday-2019-e-oggi-sconti-e-offerte-da-amazon-a-ebay-caccia-al-regalo-tech/1954561/"/>
        <a href="https://www.ilsussidiario.net/news/ultime-notizie-ultimora-oggi-texas-esplosione-choc-a-port-neches-29-novembre/1954640/"/>
        <a href="https://www.ilsussidiario.net/news/napoli-gambizzato-uomo-davanti-bar-sparatoria-via-toledo-panico-e-passanti-in-fuga/1954703/"/>
      </related>
    </article>
  </body>
</html>