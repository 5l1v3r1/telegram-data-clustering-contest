<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/digital-hub-in-kerala-nissan/837601"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-29T12:17:20+00:00"/>
    <meta property="og:title" content="കേരളത്തിലെ നിസാന്‍ ഡിജിറ്റല്‍ ഹബ്ബിന്‌ സർക്കാർ നൽകിയത്‌ മികച്ച പിന്തുണ ‐ നിസ്സാൻ മോട്ടോർ വൈസ് പ്രസിഡന്റ്‌"/>
    <meta property="og:description" content="കേരളത്തില്‍ ഡിജിറ്റല്‍ ഹബ്ബ് ആരംഭിക്കാന്‍ സര്‍ക്കാരില്‍ ..."/>
  </head>
  <body>
    <article>
      <h1>കേരളത്തിലെ നിസാന്‍ ഡിജിറ്റല്‍ ഹബ്ബിന്‌ സർക്കാർ നൽകിയത്‌ മികച്ച പിന്തുണ ‐ നിസ്സാൻ മോട്ടോർ വൈസ് പ്രസിഡന്റ്‌</h1>
      <address><time datetime="2019-11-29T12:17:20+00:00">29 Nov 2019, 12:17</time> by <a rel="author">വെബ് ഡെസ്‌ക്‌</a></address>
      <p>ടോക്കിയോ&gt; കേരളത്തില്‍ ഡിജിറ്റല്‍ ഹബ്ബ് ആരംഭിക്കാന്‍ സര്‍ക്കാരില്‍ നിന്നും മികച്ച പിന്തുണയാണ് ലഭിച്ചതെന്ന് നിസ്സാൻ മോട്ടോർ കോര്‍പ്പറേഷന്‍ വൈസ് പ്രസിഡന്‍റ് മിനോരു നൌര്‍മറൂ പറഞ്ഞു. ടോക്കിയോയില്‍ കേരളത്തിലെ നിക്ഷേപ സാധ്യതകളെക്കുറിച്ചുള്ള സെമിനാറിലായിരുന്നു നിസാന്‍ വൈസ് പ്രസിഡണ്ടിന്റെ അഭിപ്രായപ്രകടനം. <br/><br/>കേരളത്തിലെ റോഡ്‌- ഗതാഗത സൗകര്യങ്ങളും ശുദ്ധവായുവും രാജ്യത്തെ മറ്റ് മെട്രോ നഗരങ്ങളെക്കാള്‍ മികച്ചതാണ്. ജനങ്ങളുടെ സഹകരണവും മികച്ചതാണ്. ഒരു വര്‍ഷത്തിനുള്ളില്‍ തന്നെ 600ഓളം പേര്‍ക്ക് തൊഴില്‍ നല്‍കാന്‍ കഴിഞ്ഞു.</p>
      <p>തിരുവനന്തപുരത്തെ തന്നെ മറ്റ് ഐടികമ്പനികളിലെ 400-ഓളം പേരുടെ സേവനവും ഉപയോഗിക്കുന്നു. 1000-ത്തോളം കൊണ്‍ട്രാക്ടര്‍മാര്‍ക്കും തൊഴിലാളികള്‍ക്കും പരോക്ഷമായും തൊഴില്‍ നല്‍കുന്നു.161രാജ്യങ്ങിളിലെ നിസാന്റെ എല്ലാ ബ്രാന്‍ഡ്‌ ഉല്‍പ്പനങ്ങള്‍ക്കും നല്‍കുന്ന പിന്തുണയില്‍ പകുതിയും കേരളത്തില്‍ നിന്നാണെന്ന് അദ്ദേഹം പറഞ്ഞു. തിരുവനന്തപുരത്ത് കഴിഞ്ഞ വര്‍ഷമാണ് നിസാന്‍ ഡിജിറ്റല്‍ ഹബ്ബ് ആരംഭിച്ചത്.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/pinarayi-vijayan-jappan/837611"/>
        <a href="https://www.deshabhimani.com/news/kerala/chief-minister-in-osaka/836693"/>
        <a href="https://www.deshabhimani.com/news/kerala/cm-pinarayi-vijayan-to-visit-japan-and-korea/836104"/>
        <a href="https://www.deshabhimani.com/news/kerala/ak-balan-shane-nigam-issue/837620"/>
        <a href="https://www.deshabhimani.com/news/kerala/ksu-attack-university-college/837619"/>
        <a href="https://www.deshabhimani.com/news/kerala/kadakam-palli-kerala-bank/837618"/>
        <a href="https://www.deshabhimani.com/news/kerala/supreme-court-dileep-actress-attack/837615"/>
      </related>
    </article>
  </body>
</html>