<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/due-femminicidi-brescia-chieti/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T12:59:41+00:00"/>
    <meta property="og:title" content="Uccidono moglie e compagna: altri due femminicidi tra Brescia e Chieti. Ci sono tre vittime"/>
    <meta property="og:description" content="Ha ucciso la compagna, a Brescia, prima di togliersi la vita. Un altro uomo ha ucciso la moglie, a Chieti, dopo una violenta lite. Tre vittime e altri due femminicidi, oggi, in Italia In poche ore, tra Brescia (Lombardia) e Chieti (Abruzzo), si sono consumati altri due delitti contro le donne. Un uomo, che si …"/>
  </head>
  <body>
    <article>
      <h1>Uccidono moglie e compagna: altri due femminicidi tra Brescia e Chieti. Ci sono tre vittime</h1>
      <address><time datetime="2019-11-29T12:59:41+00:00">29 Nov 2019, 12:59</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/10/Carabinieri.jpg"/>
      </figure>
      <p>
        <b>Ha ucciso la compagna, a Brescia, prima di togliersi la vita. Un altro uomo ha ucciso la moglie, a Chieti, dopo una violenta lite. Tre vittime e altri due femminicidi, oggi, in Italia</b>
      </p>
      <p><b>In poche ore, tra Brescia (Lombardia) e Chieti (Abruzzo), si sono consumati altri due delitti contro le donne</b>. Un uomo, che si sarebbe poi tolto la vita, <b>avrebbe ucciso la compagna a Brescia</b>: i loro corpi sono stati rinvenuti qualche ora fa uno <b>in un parco pubblico e l’altro nella campagna della provincia</b>. A molti km di distanza, a <b>Chieti</b>, <b>un altro uomo ha ucciso la moglie a colpi di pietre</b>. I due avevano appena avuto <b>un violento litigio</b>.</p>
      <h3>Femminicidio a Brescia, si parla di omicidio-suicidio: un uomo avrebbe ucciso la sua compagna e poi si sarebbe impiccato</h3>
      <p><b>Appartenevano a Moustafa El Chani</b>, un uomo marocchino di 32 anni, e a <b>Mara Facchetti</b>, una donna italiana di 46 anni, <b>i</b> <b>due</b> <b>corpi che gli inquirenti hanno trovato senza vita</b>, oggi, <b>nel bresciano</b>. Ad <b>Azzano Mella</b> si è consumato quello che gli inquirenti pensano possano essere identificato come <b>un caso di omicidio-suicidio</b>. <b>L’uomo avrebbe prima ucciso la compagna</b>, abbandonando il suo corpo nelle campagne. Poi si sarebbe <b>suicidato</b>, <b>impiccandosi</b> in un parco pubblico. Qui è stato ritrovato da un <b>ingegnere</b> che vi si era recato per compiere un sopralluogo di lavoro. <b>L’uomo ha dato quindi l’allarme</b>, chiamando i <b>Carabinieri</b>, così come hanno fatto <b>alcune persone residenti ad Azzano</b> che avevano notato <b>un’automobile recante tracce di sangue</b>.</p>
      <p>Entrambe le vittime risiedevano a <b>Brandico</b>, un centro non distante dal luogo del ritrovamento dei cadaveri. Secondo quanto riporta <i>Il Messaggero</i><b>, Mara Faccehetti sarebbe stata uccisa a botte dal compagno</b>. Il 32enne, in precedenza aveva annunciato- con <b>un messaggio scritto su Facebook a un’amica</b>– di voler uccidere la donna.</p>
      <h3>Femminicidio a Chieti, una violenta lite nel corso di una passeggiata: così è stata uccisa una donna di 65 anni</h3>
      <p><b>La stessa sorte che è toccata a Mara Facchetti è toccata anche a un’altra donna di 65 anni residente in provincia di Chieti, a Torino di Sangro</b>. Al culmine di <b>una violenta lite</b> che la signora ha intrattenuto con <b>il marito 68enne</b>, l’uomo ha iniziato a <b>picchiarla a morte</b> e forse l’ha anche <b>colpita</b> utilizzando delle <b>pietre</b>. Il delitto si è consumato nelle <b>campagne</b> che circondano il centro abruzzese Torino di Sangro. Sempre secondo quanto riporta <b><i>Il Messaggero</i></b>, <b>l’uomo è stato fermato e trasferito in caserma</b>. Da <b>una prima ricostruzione dei fatti</b> è emerso che la coppia stava facendo <b>una passeggiata</b> quando è scoppiato il litigio fatale. Adesso i Carabinieri della Compagnia di Ortona indagano.</p>
      <p>
        <i>Maria Mento</i>
      </p>
    </article>
  </body>
</html>