<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/huawei-mate-30-pro-disponibile-finalmente-anche-in-italia-632239"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T12:50:36+00:00"/>
    <meta property="og:title" content="Huawei Mate 30 Pro disponibile finalmente anche in Italia"/>
    <meta property="og:description" content="Oggi possiamo finalmente annunciarvi che il tanto atteso Huawei Mate 30 Pro è disponibile all'acquisto anche in Italia, ecco il prezzo"/>
  </head>
  <body>
    <article>
      <h1>Huawei Mate 30 Pro disponibile finalmente anche in Italia</h1>
      <h2>Oggi possiamo finalmente annunciarvi che il tanto atteso Huawei Mate 30 Pro è disponibile all'acquisto anche in Italia, ecco il prezzo</h2>
      <address><time datetime="2019-11-29T12:50:36+00:00">29 Nov 2019, 12:50</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-Mate-30-Pro-1-e1574960196404.jpg"/>
      </figure>
      <p>L’azienda cinese <b>Huawei</b> ha deciso di lanciare proprio il giorno precedente al Black Friday, il nuovo prodotto di punta. Stiamo ovviamente parlando di <b>Huawei Mate 30 Pro</b>.</p>
      <p>Si tratta di un qualcosa di molto simile a quello che è accaduto anche in Spagna e, sicuramente, non è ancora definibile come un vero e proprio lancio, ma come una disponibilità limitata per venire incontro agli utenti che volevano acquistare la punta di diamante del colosso.</p>
      <h3>Huawei Mate 30 Pro disponibile anche in Italia</h3>
      <p>A partire da ieri 28 novembre 2019, Huawei Mate 30 Pro è disponibile sullo<b> store ufficiale online</b> dell’azienda cinese e presso l’<b>Experience Store di Milano</b> al prezzo di <b>1.099 euro</b>. Tutti gli utenti che acquisteranno lo smartphone appena presentato entro il prossimo 18 dicembre 2019, riceveranno un <b>buono da 300 euro</b> da spendere sempre sullo store online o il negozio fisico della capitale lombarda.</p>
      <p>In alternativa, gli utenti possono decidere di <b>aggiungere 100 euro al proprio buono per ricevere in anteprime la Huawei Gift Box</b>. Quest’ultima al suo interno contiene lo Huawei Watch GT2 e le Huawei Freebuds 3, il Wireless charger e il Mini Speaker. Il dispositivo in questione è il primo lanciato sul mercato con i nuovi Mobile Services.</p>
      <p>Si tratta lo stesso di un prodotto unico nel suo genere, visto che il resto della linea attuale, ha i servizi Google a bordo e quindi riceve e continuerà a ricevere gli aggiornamenti del sistema operativo Android direttamente dal colosso di Mountain View. Vi ricordo che il<a href="https://www.tecnoandroid.it/2019/11/20/huawei-mate-30pro-europa-627383"> Mate 30 Pro</a> monta un<b> display AMOLED da 6.53 pollici</b> e un processore<b> HiSilicon Kirin 990</b> con 8 GB di memoria RAM e 128/256 GB di memoria interna espandibile con una Micro SD. La <b>batteria</b> presente al suo interno è da<b> 4.500 mAh</b> e non è removibile.</p>
    </article>
  </body>
</html>