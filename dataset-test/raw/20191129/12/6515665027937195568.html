<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3366723/mica-otkrio-sve-prodao-megatrend-evo-za-koliko-seli-se-iz-srbije-necu-ni-da-zivim-ovde-odoh-u-kan-tamo-imam-kucu"/>
    <meta property="og:site_name" content="kurir.rs"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="MIĆA OTKRIO SVE! PRODAO MEGATREND, EVO I ZA KOLIKO: Selim se iz Srbije! Neću ni da živim ovde, odoh u Kan!"/>
    <meta property="og:description" content="BEOGRAD - Vlasnik Megatrenda Mića Jovanović potvrdio je na konferenciji za novinare da je 100 odsto vlasništva preneo na nemački konzorcijum fondova koji predstavlja biznismen iz Berlina dr Dejan Đorđević.foto: TV Prva printscreenJovanović navodi da je ugovor ..."/>
  </head>
  <body>
    <article>
      <h6 class="kicker">uključio se uživo u jutarnji program</h6>
      <h1>MIĆA OTKRIO SVE! PRODAO MEGATREND, EVO I ZA KOLIKO: Selim se iz Srbije! Neću ni da živim ovde, odoh u Kan!</h1>
      <address>
        <time datetime="2019-11-29T12:19:00+00:00">29 Nov 2019, 12:19</time>
      </address>
      <p>BEOGRAD - Vlasnik Megatrenda Mića Jovanović potvrdio je na konferenciji za novinare da je 100 odsto vlasništva preneo na nemački konzorcijum fondova koji predstavlja biznismen iz Berlina dr Dejan Đorđević.</p>
      <figure>
        <img src="https://www.kurir.rs/data/images/2019/11/29/12/2069309_mica-megatrend-foto-prva-pt_ff.jpg?ver=1575026977"/>
        <figcaption>
          <cite>foto: TV Prva printscreen</cite>
        </figcaption>
      </figure>
      <p>Jovanović navodi da je ugovor o prenosu vlasništva potpisan i da to smatra još jednom nemačkom investicijom u Srbiju.</p>
      <figure>
        <img src="https://www.kurir.rs/data/images/2019/11/29/12/2069317_mica-jovanovic-megatrend-foto-beta-emisl-vas-nov-2019_ff.jpg?ver=1575026197"/>
        <figcaption>
          <cite>foto: Beta/Emil Vaš</cite>
        </figcaption>
      </figure>
      <p>„Odlazim sa fakulteta i biću tu samo u svojstvu savetnika. Povlačim se, neću ni da živim ovde, 19 godina imam dom na jugu Francuske, u Kanu. Ubrzo ću se preseliti u taj drugi dom, nadam se van dometa nekih finih novinara i televizijskih stanica“, rekao je Jovanović.</p>
      <figure>
        <img src="https://www.kurir.rs/data/images/2019/11/29/12/2069315_mica-jovanovic-megatrend-foto-marina-lopicic_ff.jpg?ver=1575026225"/>
        <figcaption>Sa suprugom Milicom<cite>foto: Marina Lopičić</cite></figcaption>
      </figure>
      <p>On je jutros u jutarnjem programu TV Prva rekao da se dugo premišljao da li uopšte da proda Megatrend ili ne jer to je, kako je objasnio, "kao dete koje podižete 30 godina a sad morate da ga predate".</p>
      <figure>
        <img src="https://www.kurir.rs/data/images/2019/11/29/12/2069335_2069311-micajovanovicmegatrendfotozoranajevtic333-edit_ff.jpg?ver=1575026861"/>
        <figcaption>Sa suprugom Milicom<cite>foto: Zorana Jevtić</cite></figcaption>
      </figure>
      <p>- San mi je bio da kad se penzionišem odem na jug Francuske u moju kuću, napišem još po koju knjigu i održim neko predavanje mada nisam mislio da će to biti tako skoro - rekao je Jovanović koji je otkrio i da je svoj univerzitet prodao za 56,1 milion evra. </p>
      <figure>
        <img src="https://www.kurir.rs/data/images/2019/11/29/12/2069313_mica-jovanovic-megatrend-foto-zorana-jevtic-_ff.jpg?ver=1575026249"/>
        <figcaption>
          <cite>foto: Zorana Jevtić</cite>
        </figcaption>
      </figure>
      <p>On je otkrio i da napušta Srbiju već u sledeći četvrtak, za manje od nedelju dana. </p>
      <p>(Kurir.rs/TV Prva)</p>
    </article>
  </body>
</html>