<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/video/turkiye/cumhurbaskani-erdogandan-onemli-aciklamalar-29-11-2019"/>
    <meta property="og:site_name" content="CNN Türk"/>
    <meta property="article:published_time" content="2019-11-29T12:25:35+00:00"/>
    <meta property="og:title" content="Cumhurbaşkanı Erdoğan'dan önemli açıklamalar"/>
    <meta property="og:description" content="Türkiye Cumhurbaşkanı Recep Tayyip Erdoğan,..."/>
  </head>
  <body>
    <article>
      <h1>Cumhurbaşkanı Erdoğan'dan önemli açıklamalar</h1>
      <h2>Türkiye Cumhurbaşkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma Töreni'nde konuşuyor.</h2>
      <address>
        <time datetime="2019-11-29T12:25:35+00:00">29 Nov 2019, 12:25</time>
      </address>
      <p>Cumhurbaşkanı <a href="https://www.cnnturk.com/haberleri/erdogan">Erdoğan</a>'ın açıklamalarından satır başları şu şekilde:</p>
      <p>Tüm üniversitelerimizin uygun mekanlarda hizmet vermeleri gerektiğini düşünüyoruz. <a href="https://www.cnnturk.com/haberleri/egitim">Eğitim</a>-öğretime yapılan yatırımların neticesini almak zaman ister. Ülkemizdeki <a href="https://www.cnnturk.com/haberleri/universite">üniversite</a> sayısını 76'dan 207'ye çıkarırken sadece skor amaçlı hareket etmedik. En köklüsünden en yenisine kadar, tüm üniversitelerimizin yüksek öğrenimden beklediğimiz işlevleri yerine getirebilecek anlayışa, donanıma, altyapıya sahip olması için de çalıştık.Yönetenler olarak sorumluluğumuzun gereğini yerine getirdik, şimdi sıra hocalarımızda. Üniversitelerimizin başarıları ülkemizin en büyük gururu, övünç kaynağı olmalıdır. Cumhurbaşkanı olarak bu konuda üzerimize düşen her türlü görevi yerine getireceğiz. İlk 500, ilk 100 listelerinde ülkemizden bir elin parmağı kadar değil göğsümüzü kabartacak düzeyde üniversitelerin yer almasını bekliyoruz. Dünyadaki rekabet medeniyet mücadelesinde öne geçme mücadelesidir. </p>
      <p>Ülkemizde yıllarca şark ve garp medeniyetleri tartışması yapılmış, bunlar birbirinin karşıtı gibi gösterilmiştir. Milletimizin kadim değerleri bazı çevreler tarafından medeniyet yolunda en büyük engel olarak görülmüştür. </p>
      <related>
        <h4>ilgili haberler</h4>
        <a href="https://www.cnnturk.com/magazin/bir-zamanlar-sabah-sekeriydi-simdi-tecrubelerini-genclere-aktariyor"/>
        <a href="https://www.cnnturk.com/saglik/gunde-iki-yumurta-yerseniz-faydalari-inanilmaz"/>
        <a href="https://www.cnnturk.com/turkiye/ogretmenin-9-yasindaki-kiz-ogrencisine-kitap-firlattigi-iddiasi"/>
      </related>
    </article>
  </body>
</html>