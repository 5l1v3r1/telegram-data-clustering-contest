<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/premierul-orban-intrevedere-cu-liderii-usr-plus-s-a-discutat-despre-alegerea-primarilor-in-doua-tururi-de-scrutin-308206.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T12:38:41+00:00"/>
    <meta property="og:title" content="Premierul Orban, întrevedere cu liderii USR-PLUS: S-a discutat despre alegerea primarilor în două tururi de scrutin"/>
    <meta property="og:description" content="Premierul Ludovic Orban s-a întâlnit, vineri, cu liderii USR-PLUS, Dan Barna și Dacian Cioloș. Principalul punct pe ordinea de zi a fost alegerea primarilor în două tururi de scrutin. Liderii USR PLUS și pre..."/>
  </head>
  <body>
    <article>
      <h1>Premierul Orban, întrevedere cu liderii USR-PLUS: S-a discutat despre alegerea primarilor în două tururi de scrutin</h1>
      <address><time datetime="2019-11-29T12:38:41+00:00">29 Nov 2019, 12:38</time> by <a rel="author">B1.ro</a></address>
      <p>Premierul <a href="https://www.b1.ro/tag/ludovic-orban-54875.html">Ludovic Orban</a> s-a întâlnit, vineri, cu liderii USR-PLUS, Dan Barna și Dacian Cioloș.</p>
      <p>Principalul punct pe ordinea de zi a fost alegerea primarilor în două tururi de scrutin.</p>
      <p>Liderii USR PLUS și premierul <a href="https://www.b1.ro/tag/ludovic-orban-54875.html">Ludovic Orban</a> au agreat că se vor întâlni periodic, iar Alianța va sprijini Guvernul pentru îndeplinirea unor obiective comune.</p>
      <p>"E normal să avem întâlniri cu premierul și să discutăm cele mai bune soluții pentru îndeplinirea acestor obiective, importante pentru cetățeni. Responsabilitatea noastră primară e către cei care ne-au trimis în Parlament și asta ne obligă să comunicăm cu guvernul. Asta nu înseamnă că PNL sau premierul primește un cec în alb”, a declarat Dan Barna.</p>
      <p>„Am discutat cu premierul Orban despre prioritățile pe care ni le-au transmis alegătorii noștri. Sunt lucruri la care oamenii țin și de la care trebuie să înceapă orice fel de construcție. Am stabilit să monitorizăm realizarea acestor deziderate și să avem întâlniri periodice cu prim-ministrul Orban. Ne-am arătat disponibilitatea de a veni și cu soluții pentru deblocarea acestor probleme“, a declarat Dacian Cioloș.</p>
      <p> </p>
    </article>
  </body>
</html>