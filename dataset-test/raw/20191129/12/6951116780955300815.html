<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/giulio-raselli-ad-un-passo-dalla-scelta-commento-su-giulia-e-giovanna/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T12:40:37+00:00"/>
    <meta property="og:title" content="Giulio Raselli ad un passo dalla scelta: il commento su Giulia e Giovanna"/>
    <meta property="og:description" content="Giulio Raselli si avvicina alla scelta e oggi commenta le sue corteggiatrici, Giulia e Giovanna, dopo le polemiche sulle esterne."/>
  </head>
  <body>
    <article>
      <h1>Giulio Raselli ad un passo dalla scelta: il commento su Giulia e Giovanna</h1>
      <address><time datetime="2019-11-29T12:40:37+00:00">29 Nov 2019, 12:40</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Giulio Raselli si avvicina alla scelta e oggi commenta le sue corteggiatrici, Giulia e Giovanna, dopo le polemiche sulle esterne.</h3>
      <p>Non c’è molta pace per <b>Giulio Raselli</b>, il quale ormai si sta avvicinando sempre più alla scelta tra <b>Giulia e Giovanna</b>. Ma la scorsa settimana <a href="https://www.novella2000.it/uomini-e-donne-trono-classico-anticipazioni-registrazione-7-novembre/">le due corteggiatrici hanno polemizzato sulle esterne uguali che hanno fatto</a>, rimanendo molto deluse. Quindi il tronista sta vivendo una momento abbastanza complicato, come ha raccontato al <a href="https://www.wittytv.it/uomini-e-donne/">magazine di Uomini e donne</a>.</p>
      <blockquote>È vero, non mi trovo in una situazione semplice, ma so quale direzione voglio prendere e chi sono le persone con cui mi sto relazionando. Sono arrivato a un punto in questo percorso in cui le piccole cose non mi bastano più: ho bisogno di confronti più concreti con entrambe. Ogni secondo della mia giornata mi chiedo chi possa davvero fare la differenza nella mia vita e con chi poter costruire una relazione duratura. È un momento difficile, ma voglio fare tutto ciò che è in mio potere per uscire da quello studio nel migliore dei modi.</blockquote>
      <p>E quello che è successo in studio, cioè ciò che più lo preoccupava, non gli è per niente piaciuto. Infatti <b><a href="https://www.novella2000.it/chi-e-giulio-raselli-corteggiatore-giulia-cavaglia-uomini-e-donne-scelta-tronista-temptation-island-oggi-biografia-eta-lavoro-curiosita-vita-privata-lavoro/">Giulio </a></b>ha spiegato il suo punto di vista sulle sue corteggiatrici.</p>
      <h3>Giulio Raselli bacchetta Giulia e Giovanna</h3>
      <p>Visto quanto accaduto, <b><i>Giulio Raselli</i></b> ha voluto dare un suo pensiero su <b><i>Giulia e Giovanna</i></b>, arrivando a bacchettare e criticare le due ragazze.</p>
      <blockquote>Non mi piace questo loro modo di affrontare la situazione che stiamo vivendo. Nella mia vita sono abituato a lottare quando voglio conquistare qualcosa e ho un forte interesse. Le loro reazioni mi danno la percezione di avere a che fare con due persone disinteressate. Questo atteggiamento non mi piace in una donna ed è ciò che non voglio nella mia vita. Cerco una persona che sappia lottare ogni giorno per avere chi desidera al proprio fianco.</blockquote>
      <p>A parte questo, ad oggi <b>Giulio Raselli</b> sta davvero valutando ogni singolo comportamento e carratere delle due corteggiatrici, proprio per arrivare ad una certezza assoluata nel momento della scelta.</p>
      <blockquote>Vedo davanti a me due persone diverse, ma entrambe con un carattere forte. Giovanna è una ragazza tosta che dimostra il suo temperamento ogni secondo della giornata. Sono convinto che anche Giulia abbia un carattere forte, però fa più fatica a tirarlo fuori. Di lei è proprio questo che voglio capire: mi sembra di non conoscerla fino in fondo e questo mi frena. Quello che mi spinge verso Giovanna, invece, è il fatto di avere argomentazioni continue per cui discutere insieme; c’è sempre un confronto e con lei sono sicuro che i problemi della vita si risolvano. Con Giulia sotto questo aspetto, sono un po’ indietro, ma con questo non intendo dire che escludo ci si possa arrivare.</blockquote>
      <p>Quindi <b>Giulio</b> ha un’idea abbastanza chiara della scelta oppure no?</p>
      <h3>Giulio Raselli non ha ancora una scelta</h3>
      <p>Come tempi, ormai, <b>manca poco alla scelta di Giulio Raselli</b>. Ma ancora <b>il tronista non ha le idee ben chiare</b>, a differenza di quello che pensano <b>Giulia e Giovanna</b>.</p>
      <blockquote>Io sto cercando di capirmi, ma alcuni nodi sono difficili da districare. Da entrambe le parti vivo delle sensazioni bellissime, ma differenti. Sono qui per cercare di capire soprattutto cosa voglio in questo momento della mia vita: che tipo di donna, alla soglia dei trent’anni, è più adatta a stare al mio fianco. È una decisione che spetta a me, ma andando avanti si fa sempre più difficile. Ho dei dubbi relativamente semplici, ma troppo importanti per accantonarli. Giulia e Giovanna mi piacciono molto, ma non posso non pormi degli interrogativi sugli incastri dei nostri caratteri. Non so con chi delle due potrei trovarmi meglio all’esterno. E fintanto che la risposta non arriverà in modo spontaneo, non sarò pronto per fare la mia scelta.</blockquote>
      <p>E anche se<b> Giulia e Giovanna</b> dovessero decidere di abbandonare il percorso prima della fine, il tronista ha spiegato che non ha nessuna intenzione di arrendersi.</p>
      <blockquote>Andrò da loro per avere la possibilità di parlarci tutte le volte che sarà necessario. Non voglio farle scappare perché sono due persone molto importanti per me. Forse per l’esperienza che ho acquisito negli anni, oggi mi sento di dire che in amore vince chi mette da parte l’orgoglio. Con il tempo mi sono sempre più convinto che bisogna dimostrare di essere capaci di andare oltre e, sempre più spesso in questi anni, l’ho fatto con le persone per cui avevo un sentimento importante. A ventinove anni non ho problemi a venire incontro a una persona in difficoltà. Chi mette se stesso davanti a tutto il resto non sa cosa sia davvero l’amore.</blockquote>
      <p>E secondo voi <b>chi sceglierà Giulio Raselli tra Giulia e Giovanna?</b></p>
      <related>
        <a href="https://www.novella2000.it/giulia-de-lellis-respinta-sanremo-2020/"/>
        <a href="https://www.novella2000.it/francesco-chiofalo-ospedale-sfogo-lacrime-antonella-fiordelisi/"/>
        <a href="https://www.novella2000.it/sei-gemma-galgani-riuscirai-a-trovare-il-principe-azzurro-quiz/"/>
      </related>
    </article>
  </body>
</html>