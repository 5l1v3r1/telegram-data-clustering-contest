<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/formulauno/2019/11/29/news/gp_abu_dhabi_libere_venerdi_-242211715/"/>
    <meta property="og:site_name" content="Repubblica.it"/>
    <meta property="article:published_time" content="2019-11-29T12:59:00+00:00"/>
    <meta property="og:title" content="F1, Abu Dhabi: prime libere a Bottas, Vettel contro le barriere"/>
    <meta property="og:description" content="Il finlandese della Mercedes, che scatterà dal fondo della griglia per il cambio di power unit, ha preceduto Verstappen e Hamilton. Quinto il tedesco"/>
  </head>
  <body>
    <article>
      <h1>F1, Abu Dhabi: prime libere a Bottas, Vettel contro le barriere</h1>
      <h2>Il finlandese della Mercedes, che scatterà dal fondo della griglia per il cambio di power unit, ha preceduto Verstappen e Hamilton. Quinto il tedesco della Ferrari protagonista di un incidente nel finale della sessione, settimo Leclerc</h2>
      <address>
        <time datetime="2019-11-29T12:59:00+00:00">29 Nov 2019, 12:59</time>
      </address>
      <p><b>ABU DHABI -</b> Valtteri Bottas è stato il più veloce nelle prima sessione di prove libere del Gran Premio di Abu Dhabi, ultimo appuntamento del Mondiale di Formula 1. Il finlandese della Mercedes, che domenica scatterà dal fondo della griglia per aver cambiato la power unit, ha girato in 1'36"957 precedendo Max Verstappen (Red Bull, 1'37"492) e il compagno di team e campione del mondo Lewis Hamilton (1'37"591).<br/><br/>Quarto tempo per Alexander Albon (Red Bull) che ha chiuso davanti alla Ferrari di Sebastian Vettel, quinto in 1'38"906. Il tedesco è stato protagonista di un incidente nel finale della prima sessione finendo con la sua "rossa" contro le barriere e danneggiando la parte posteriore della vettura. Sesto tempo per Roman Grosjean (Haas), settima l'altra Ferrari di <a href="https://www.repubblica.it/sport/formulauno/2019/11/28/news/f1_leclerc_tutto_chiarito_con_vettel_saremo_meno_aggressivi_-242143565/">Charles Leclerc</a>. Il pilota monegasco ha fermato il cronometro sull'1'39"249. Alle sue spalle Kevin Magnussen, quindi Antonio Giovinazzi, nono con la sua Alfa Romeo in 1'39"423. Chiude la top ten Nico Hulkenberg (Renault), mentre è 13esimo Kimi Raikkonen al volante dell'altra Alfa Romeo.<br/><br/><br/> </p>
    </article>
  </body>
</html>