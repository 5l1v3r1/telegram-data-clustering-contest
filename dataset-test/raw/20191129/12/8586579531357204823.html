<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/erdogan-bu-davayi-actigina-pisman-olacak-258369h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="&quot;Erdoğan bu davayı açtığına pişman olacak&quot;"/>
    <meta property="og:description" content="Cumhurbaşkanı Erdoğan'ın, CHP liderinin tank palet fabrikasına ilişin açıklamalarına açtığı dava hakkında değerlendirmede bulunan Kemal Kılıçdaroğlu'nun avukatı Celal Çelik, &quot;Erdoğan, bilmelidir ki bu davayı açtığına pişman olacak&quot; dedi."/>
  </head>
  <body>
    <article>
      <h1>"Erdoğan bu davayı açtığına pişman olacak"</h1>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanı Erdoğan'ın, CHP liderinin tank palet fabrikasına ilişin açıklamalarına açtığı dava hakkında değerlendirmede bulunan Kemal Kılıçdaroğlu'nun avukatı Celal Çelik, "Erdoğan, bilmelidir ki bu davayı açtığına pişman olacak" dedi.</b>
      </p>
      <p>Cumhurbaşkanı Recep Tayyip Erdoğan, Tank Palet Fabrikası'nın Katar'a satılmasını eleştiren CHP Genel Başkanı Kemal Kılıçdaroğlu'na 250 bin TL'lik tazminat davası açmıştı.</p>
      <p>Kılıçdaroğlu'nun avukatı Celal Çelik, Cumhurbaşkanı Erdoğan'ın açtığı davaya ilişkin açıklamalarda bulundu.</p>
      <p><b>"Erdoğan, bilmelidir ki bu davayı açtığına pişman olacak!" </b>diyen Çelik, açıklamasında şunları kaydetti: </p>
      <p>“Sürekli olarak, çıkarları doğrultusunda doğruları eğip büken, yanlışları doğru, doğruları yanlış gösteren AKP Genel Başkanı Recep Tayyip Erdoğan; her daim doğruları söyleyen Genel Başkanımız Kemal Kılıçdaroğlu’nu  (sıkılmadan!) yalancılıkla suçlama cüretini gösterip dava açmış!</p>
      <p>Recep Tayyip Erdoğan, bilmelidir ki bu davayı açtığına pişman olacak!</p>
      <p>Zira açılan bu davada, Genel Başkanımızın “Vatan Haini” eleştirisinin haklı dayanaklarının bulunduğunu, Genel Başkanımızın eleştirisinin tümden doğru olduğunu İspatlayacağız.</p>
      <p>Nitekim, dava konusu hain değerlendirmesinin en önemli dayanağı olan Tank-Palet Fabrikasının Katar ordusuna peşkeş çekildiği gerçekliğini ortaya koyan devir sözleşmeleri ve diğer belgelerin, Mahkeme dosyasına getirtilmesini sağlayacağız! Bu yolla da kamuoyundan gizlenen bilgileri kamuoyunun bilgisine sunmuş olacağız!</p>
      <p>Hodri Meydan diyoruz! Kim yalan söylüyor, kim Ülkesini seviyor, kim milli, kim gayrı milli anlaşılacak!"</p>
      <related>
        <a href="https://www.yenicaggazetesi.com.tr/erdogan-kilicdarogluna-tazminat-davasi-acti-258242h.htm"/>
        <a href="https://www.yenicaggazetesi.com.tr/fatih-portakalin-tayyip-erdogan-taklidi-gundem-oldu-258078h.htm"/>
        <a href="https://www.yenicaggazetesi.com.tr/kilicdarogluna-hakaretten-yargilanan-erdoganin-danismanina-ozel-celse-257556h.htm"/>
        <a href="https://www.yenicaggazetesi.com.tr/kilicdaroglu-erdogana-yenicagin-mansetiyle-yanit-verdi-257034h.htm"/>
      </related>
    </article>
  </body>
</html>