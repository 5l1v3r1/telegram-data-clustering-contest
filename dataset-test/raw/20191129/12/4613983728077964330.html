<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/savings/black-friday-2019-5-neshta-koito-da-si-kupite-i-6-koito-da-propusnete.html"/>
    <meta property="og:site_name" content="Money.bg"/>
    <meta property="article:published_time" content="2019-11-29T12:50:54+00:00"/>
    <meta property="og:title" content="Black Friday 2019: 5 неща, които да си купите и 6, които да пропуснете"/>
    <meta property="og:description" content="Може спокойно да не купувате дрехи, телефони и играчки"/>
  </head>
  <body>
    <article>
      <h1>Black Friday 2019: 5 неща, които да си купите и 6, които да пропуснете</h1>
      <address>
        <time datetime="2019-11-29T12:50:54+00:00">29 Nov 2019, 12:50</time>
      </address>
      <p>Черният петък е вече тук и е добрe да сте планирали своите покупки.</p>
      <p>Някои от магазините представиха своите предложения още преди седмица, други дори в началото на месеца. Вероятно ще се изкушите от първите сделки, които видите, но е важно да не бъдете импулсивни. Ще получите добра стойност за парите си за определени продукти, но при други отстъпките са по-добри през други периоди на годината. Ако знаете какво търсите, е по-малко вероятно да бъдете изкушени от добре изглеждаща промоция или да харчите пари за продукти, които не са ви необходими.</p>
      <p>Изданието Business Insider се допитва до експерти, за да открои нещата, които си струват и тези, които може да бъдат пропуснати за тазгодишния Черен петък.</p>
      <p>Ето и 5-те продукта, които те препоръчват:</p>
      <p>
        <b>1) Телевизори</b>
      </p>
      <p>
        <b>2) Умни домашни устройства</b>
      </p>
      <p>
        <b>3) Игрални конзоли</b>
      </p>
      <p>
        <b>4) Видео игри</b>
      </p>
      <p>
        <b>5) Кухненски уреди</b>
      </p>
      <p>Исторически Черният петък е подходящо време за закупуването на по-скъпа електроника - особено по-големи телевизори. Но големите търговци на дребно често се случва да продават нискокачествена електроника само за Черния петък и за това е добре да се подсигурите, че ще си купите продукти, които не само ще харесате, но и които ще издържат дълго във времето.</p>
      <p>Той е и добра възможност за търговците на дребно да изчистят запасите си и да направят място за следващите си продукти. Вероятно много от известните заглавия видеоигри излезли тази година ще са на по-ниски цени. Черният петък е и подходящо време за закупуване на по-малки кухненски уреди, включително блендери, тостери и други, понеже търговците на дребно вероятно ще се стремят да се отърват от бюджетните устройства.</p>
      <p>Тук са и 6-те продукта, които може да пропуснете:</p>
      <p>
        <b>1) Бельо</b>
      </p>
      <p>
        <b>2) Аpple устройства</b>
      </p>
      <p>
        <b>3) Дрехи</b>
      </p>
      <p>
        <b>4) Телефони</b>
      </p>
      <p>
        <b>5) Играчки</b>
      </p>
      <p>
        <b>6) Мебели</b>
      </p>
      <p>Магазините, които продават бельо, обикновено нямат големи намаления за Черния петък. За тези покупки е по-добре да изчакате периода след празниците, защото вероятно тогава те ще стартират големите разпродажби и ще имате възможност за по-добри сделки и по-голям избор от Черния петък.</p>
      <p>Много технологични компании предлагат изгодни оферти за устройствата си, но според експертите Apple няма да е сред тях тази година. Те споделят, че компанията обикновено не прави отстъпки за продуктите си по време на Черния петък.</p>
      <p>Ще видите много разпродажби на дрехи за Черния петък, особено, ако пазарувате в магазините на място. Но е добре да обмислите тези покупки. Дори и с отстъпка, няма нужда да купувате неща, които няма да издържат дълго време или които няма да носите. Обикновено е необходимо време, за да намерите дрехи, които са с подходящ размер, стил и материал за вас и които трудно може да откриете в суматохата покрай Черния петък. Вместо това експертите препоръчват да купувате облекло по-скоро декември. Не само ще имате повече време да пазарувате внимателно, но и сделките ще са вероятно подобни, ако не - и по-добри.</p>
      <p>Освен това, що се отнася до оферти за такъв тип стока, няма нищо специално за празничния период. Например е безсмислено да купувате зимно палто през декември, независимо от промоцията, защото ще бъде на половин цена след няколко месеца. Експертите казват, че при облеклото всичко зависи от това кога нещата влизат и излизат от сезон и затова за Черния петък не се очакват драстични намаления. Освен това, той обикновено не е и най-подходящото време за закупуване на нов телефон - освен ако не искате някой от моделите от миналата година.</p>
      <p>Вероятно се сещате за родители, които с нетърпение очакват Черния петък, за да вземат нова играчка за детето си. Но и тук съветът на експертите е да изчакаме, защото най-добрите отстъпки за тези продукти се случват по-късно през годината, често около две седмици преди Коледа.</p>
      <p>Седмицата между Коледа и Нова година е много подходяща да се заредите с обзавеждане, особено за неща като скари за външна употреба и големи уреди като фурни и хладилници, защото търговците на дребно се стремят да продадат колкото могат повече стока, преди да е започнала следващата година. Освен това, често най-добрите отстъпки за мебели са след празниците.</p>
    </article>
  </body>
</html>