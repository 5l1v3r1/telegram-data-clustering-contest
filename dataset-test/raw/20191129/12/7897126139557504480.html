<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996986-almatyly-tar-2023-zhyly-auyz-sumen-100.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T12:30:00+00:00"/>
    <meta property="og:title" content="Алматылықтар 2023 жылы ауыз сумен 100% қамтамасыз етіледі"/>
    <meta property="og:description" content="Б. Сағынтаев: 2023 жылы Алматы тұрғындары ауыз сумен 100% қамтамасыз етілетін болады."/>
  </head>
  <body>
    <article>
      <h1>Алматылықтар 2023 жылы ауыз сумен 100% қамтамасыз етіледі</h1>
      <h2>Б. Сағынтаев: 2023 жылы Алматы тұрғындары ауыз сумен 100% қамтамасыз етілетін болады.</h2>
      <address>
        <time datetime="2019-11-29T12:30:00+00:00">29 Nov 2019, 12:30</time>
      </address>
      <p><b>Алматы әкімі Бақытжан Сағынтаев қалалықтардың өмір сүру сапасын арттырудағы бірінші кезектегі мәселе ретінде қалалық инфрақұрылымды модернизациялауды қолға алды,</b> деп хабарлайды <a href="https://kaz.zakon.kz/">zakon.kz</a>.</p>
      <p>ОКҚ-тегі брифингте Алматы әкімі Б. Сағынтаев оңтүстік астананың 23 ықшамаудандарындағы 105 мың тұрғынның 2023 жылы ауыз сумен 100% қамтамасыз етілетінін айтты. Бүгінде су құбылары мен кәріз желілерін тарту жұмыстары басталды.</p>
      <p>Көше жарығы – қоғамдық қауіпсіздікті қамтамасыз етуге тікелей және жанама ықпал ететін факторлардың бірі.</p>
      <blockquote>"Біз қала бюджетін бұрын еш жарығы болмаған көшелерді жарықтандыруға бағыттадық. Қазіргі кезде осындай 208 көшенің сыртқы жарығының құрылысы аяқталды", - деді Бакытжан Сағынтаев және келер жылы 1176 көшенің жарығы реттелетінін атап өтті. Осылайша, сыртқы жарық деңгейі 100%-ға дейін жететін болады.</blockquote>
      <p>Айта кетерлігі, Алматының абаттандырылған аулаларының үлесі 55%. Жыл басынан бері 672 аулалар абаттандырылды. 2020 жылдан "Менің аулам" ауқымды бағдарламасын жүзеге асыру қолға алынады. Аулаларды толық абаттандыру таяудағы екі жыл ішінде аяқталады.</p>
    </article>
  </body>
</html>