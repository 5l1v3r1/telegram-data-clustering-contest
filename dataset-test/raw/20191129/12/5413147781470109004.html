<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/chcete-usetrit-vybrali-jsme-ty-nejlepsi-nabidky-black-friday"/>
    <meta property="og:site_name" content="Mobilizujeme"/>
    <meta property="article:published_time" content="2019-11-29T12:57:35+00:00"/>
    <meta property="og:title" content="Chcete ušetřit? Vybrali jsme ty nejlepší nabídky Black Friday"/>
    <meta property="og:description" content="Konec listopadu se každoročně nese ve znamení velkých předvánočních nákupů a oslav Černého pátku, neboli Black Friday. A tak jsme pro vás v redakci Mobilizujeme.cz vybrali ty nejlepší nabídky, které"/>
  </head>
  <body>
    <article>
      <h1>Chcete ušetřit? Vybrali jsme ty nejlepší nabídky Black Friday</h1>
      <address><time datetime="2019-11-29T12:57:35+00:00">29 Nov 2019, 12:57</time> by <a rel="author">Jakub Fišer</a></address>
      <p>Konec listopadu se každoročně nese ve znamení velkých předvánočních nákupů a oslav Černého pátku, neboli Black Friday. A tak jsme pro vás v redakci Mobilizujeme.cz vybrali ty nejlepší nabídky, které vám můžeme doporučit a můžete tak ušetřit opravdu nemalé peníze.</p>
      <figure>
        <img src="https://mobilizujeme.cz/wp-content/uploads/2019/11/black-friday.jpg"/>
      </figure>
      <p>
        <b>Redakce Mobilizujeme.cz pro vás vybrala ty nejzajímavější slevy v rámci akce Black Friday, které přinášejí české e-shopy. V tomto případě nejde o sponzorovaný článek, ale o čistě redakční tvorbu!</b>
      </p>
      <h3>Nový telefon za 5 tisíc</h3>
      <p>Black Friday znamená mohutné slevy a na svou oblíbenou nabídku by si měl přijít každý. Pokud hledáte levnější smartphone, který ale jednoznačně můžeme doporučit, zkuste hit letošního Black Friday – <a href="https://mobilizujeme.cz/clanky/redmi-note-7-recenze-na-tohle-konkurence-odpovi-jen-tezko">Redmi Note 7 (recenze)</a>. Ten koupíte ve variantě 3 + 32 GB třeba na Datartu už od <b>3 990 korun</b>; variantu 4 + 64 GB nabízí Alza, Mall nebo i Smarty za necelých 4 500 korun.</p>
      <p>Podobné slevě propadl i loňský <a href="https://mobilizujeme.cz/clanky/honor-8x-recenze-prvni-skutecna-hrozba-pro-xiaomi">Honor 8X (recenze)</a>, který většina e-shopů nabízí v rámci Black Friday za 5 500 korun, ale Datart tento kousek prodává už od <b>4 999 korun</b>.</p>
      <h3>Galaxy S8 za symbolickou cenu</h3>
      <p>Černý pátek oslavil i Samsung se svým modelem <a href="https://mobilizujeme.cz/clanky/recenze-samsung-galaxy-s8-i-dokonalost-ma-sve-mouchy">Galaxy S8 (recenze)</a>, který se na náš trh po kratší pauze vrací. Jeho cena je ale více než symbolická. Datart, Mobil Pohotovost, Electro World nebo třeba přímo Samsung tento vlajkový model z před pár let nabízí za slibnou cenu <b>8 888 korun</b>.</p>
      <figure>
        <img src="https://mobilizujeme.cz/wp-content/uploads/2019/11/galaxy-s8.jpg"/>
      </figure>
      <h3>S10 s těžko odolatelnou slevou</h3>
      <p>Výraznou slevou během nákupní horečky Black Friday si ale prošly i současné superphony korejského výrobce. Tak třeba základní vlajka <a href="https://mobilizujeme.cz/clanky/samsung-galaxy-s10-recenze">Galaxy S10 (recenze)</a>, která se u CZC prodává za smyslných <b>18 290 korun</b>. Jeho standardní cena přitom činí zhruba 23 tisíc korun.</p>
      <p>A podobně příjemně vyhlíží i horká novinka <a href="https://mobilizujeme.cz/clanky/samsung-galaxy-note-10-plus-recenze">Galaxy Note 10+ (recenze)</a>. Ten v jeho nabušené variantě s 12 GB RAM a 256 GB úložného prostoru koupíte za <b>25 990 korun</b>, i přestože jeho původní cena atakuje hranici 30 tisíc korun. Pokud jste na nejnovější Note 10+ měli zálusk, teď je vaše chvíle!</p>
      <h3>Superphone Xiaomi Mi 9 za 10 tisíc</h3>
      <p>Xiaomi je značka proslavená tím, že telefony, které vyrábí, prodává za velmi lidské ceny. A to samé platí i o akci Black Friday, kde se nám Xiaomi již vyšvihlo s Redmi Note 7. Ale nabídka modelu <a href="https://mobilizujeme.cz/clanky/xiaomi-mi-9-recenze">Xiaomi Mi 9 (recenze)</a> s extrémním výkonem, krásným displejem a výborným trojitým fotoaparátem nepřipomíná nic z toho, co už tu bylo.</p>
      <p>Telefon ve variantě 6 + 128 GB za necelých 10 tisíc korun nabízí nejeden český e-shop. Ať už zamíříte na Alzu, Datart nebo CZC, tento kousek určitě nesmíte přehlédnout, chystáte-li sebe nebo někoho z nejbližších podarovat kvalitním chytrým telefonem. Dokonce varianta 6 + 64 GB je nabízena u Mobil Pohotovost za <b>8 990 korun</b>.</p>
      <figure>
        <img src="https://mobilizujeme.cz/wp-content/uploads/2019/02/xiaomi-mi-9-1.jpg"/>
      </figure>
      <h3>Loňský Mate 20 Pro cenou smete konkurenci</h3>
      <p>Huawei a jeho slevy míří spíše na levnější kousky, loňskou vlajkou nás ale absolutně dostali. <a href="https://mobilizujeme.cz/clanky/huawei-mate-20-pro-recenze-na-vrcholu-potravniho-retezce">Huawei Mate 20 Pro (recenze)</a> můžete zakoupit s velmi dobrou cenou za <b>13 390 korun</b>. Takovou nabídku najdete třeba na CZC, o stovku dráž jej ale nabízí i Alza.</p>
      <h3>iPhone za 10, hodinky za 8</h3>
      <p>Letošním slevám Black Friday samozřejmě nemohly uniknout ani produkty společnosti Apple. A hned <a href="https://mobilizujeme.cz/clanky/recenze-apple-iphone-7-umiracek-pro-legendu">iPhone 7 (recenze)</a> upoutal naši pozornost. Všichni velcí prodejci jej totiž s pamětí 32 GB nabízí za velmi slušnou cenu necelých 10 tisíc korun. Pro takto levný iPhone s nejnovějším iOS 13 zkuste zamířit na Alzu, Datart, Mall, Smarty nebo Mobil Pohotovost.</p>
      <p>Sedmička ale není jediný zlevněný iPhone. Pokud chcete trochu větší dělo, zvažte <a href="https://mobilizujeme.cz/clanky/apple-iphone-xs-recenze-nezbytna-evoluce">iPhone XS (recenze)</a> za 20 990 korun, případně <a href="https://mobilizujeme.cz/clanky/apple-iphone-xr-recenze-barevna-cesta-k-jablku">iPhone XR (recenze)</a> na Alze za 15 990 korun. Ani jedno z toho rozhodně není špatná volba. Navíc, pakliže zamíříte na stránky e-shopu Datart, určitě se podívejte po hodinkách <a href="https://mobilizujeme.cz/clanky/apple-watch-series-4-recenze-sila-jednoduchosti-a-ekosystemu">Apple Watch Series 4 (recenze)</a>, které ve své 40mm verzi stojí bezkonkurenčních <b>8 990 korun</b>.</p>
      <figure>
        <img src="https://mobilizujeme.cz/wp-content/uploads/2018/11/iphone-xs.png"/>
      </figure>
      <h3>Příslušenství v masivním výprodeji</h3>
      <p>Na předvánoční nákupy samozřejmě padlo i hodně nabídek co do příslušenství. A na své si přijdou zájemci o levnější kousky, i náročnější zákazníci. Za zmínku stojí třeba lehoučká a maličká bezdrátová sluchátka Xiaomi AirDots, která v redakci sami používáme a určitě stojí za zkoušku. Jejich cena v rámci Black Friday u prodejce CZC je <b>690 korun</b>.</p>
      <p>E-shop Smarty zase prodává bezdrátovou nabíječku od Celly, která nabije iPhone i androidové telefony s podporou Qi výkonem maximálně 5 W. Její cena je ale jen <b>299 korun</b>. A dobře zní i nabídka powerbanky od Samsungu s možností bezdrátového nabíjení a kapacitou 10 000 mAh. Na Mall.cz koupíte tento produkt za <b>777 korun</b>; i my jej máme ozkoušený a s radostí můžeme doporučit.</p>
      <p>A co si Black Friday přichystal pro fanoušky náročnějších technologií. Máme zde dvě absolutní pecky. Jednou z nich je ikonický chytrý reproduktor od Applu – HomePod. Ten nabízí Alza za celkem příjemnějších <b>8 190 korun</b>, nežli původních 11 490 korun. A nakonec to asi nejlepší, a sice sluchátka. Věhlasná sluchátka Sony WH-1000XM3 s aktivním noise cancellingem stojí <b>6 999 korun</b>, namísto původních 9 999 korun.</p>
      <p>
        <i>Pokud jste narazili na jiné zajímavé slevy z akce Black Friday, nebojte se o ně podělit v diskuzi pod naším článkem!</i>
      </p>
      <h4>SOUVISEJÍCÍ</h4>
      <ol>
        <li>
          <a href="https://mobilizujeme.cz/clanky/alza-otevira-stavidla-black-friday-brutalni-slevy-na-iphony-i-na-telefony-samsung">Alza otevírá stavidla Black Friday. Brutální slevy na iPhony i na telefony Samsung</a>
        </li>
        <li>
          <a href="https://mobilizujeme.cz/clanky/black-friday-nabira-na-obratkach-nyni-usetrite-i-16-000-kc">Black Friday nabírá na obrátkách: Nyní ušetříte i 16 000 Kč!</a>
        </li>
        <li>
          <a href="https://mobilizujeme.cz/clanky/black-friday-je-tu-dejte-zelenou-nakupni-horecce">Black Friday je tu: Dejte zelenou nákupní horečce!</a>
        </li>
      </ol>
    </article>
  </body>
</html>