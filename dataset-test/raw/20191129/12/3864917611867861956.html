<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2827998-kitaj-planue-zapustiti-devat-suputnikiv-do-2025-roku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T12:23:00+00:00"/>
    <meta property="og:title" content="Китай планує запустити дев'ять супутників до 2025 року"/>
    <meta property="og:description" content="Китай розпочав проектування метеорологічних супутників серії &quot;Фен'юнь-5&quot; і системи спостереження за полярно-орбітальними метеорологічними супутниками третього покоління."/>
  </head>
  <body>
    <article>
      <h1>Китай планує запустити дев'ять супутників до 2025 року</h1>
      <h2>Китай розпочав проектування метеорологічних супутників серії "Фен'юнь-5" і системи спостереження за полярно-орбітальними метеорологічними супутниками третього покоління.</h2>
      <address>
        <time datetime="2019-11-29T12:23:00+00:00">29 Nov 2019, 12:23</time>
      </address>
      <p>Про це повідомляє <a href="http://russian.news.cn/2019-11/29/c_138592542.htm">Сіньхуа</a> з посиланням на газету "Кецзі жібао".</p>
      <p>"Китай запустив загалом17 метеорологічних супутників серії "Фен'юнь" (Вітер і хмара), сім із яких нині знаходяться на орбіті. У зв'язку зі зростаючим попитом на метеорологічні супутникові дані Китай планує запустити ще дев'ять супутників даної серії до 2025 року", - йдеться в публікації.</p>
      <p>Як зазначається, нові <a href="https://www.ukrinform.ua/tag-suputnik">супутники</a> і система спостереження забезпечуватимуть високоточне глобальне тривимірне зондування атмосфери, повідомив заступник директора Державного центру супутникової метеорології (ДЦСМ) Чжан Пен.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2824247-modul-nasa-vidnoviv-robotu-burovoi-ustanovki-na-marsi.html">Модуль NASA відновив роботу бурової установки на Марсі</a>
      </blockquote>
      <p>"Фен'юнь-5" являтимуть собою низькоорбітальні метеорологічні супутники, включаючи супутники для комплексного спостереження, супутники для спостереження спеціального призначення і супутники для моніторингу екстремальних погодних явищ.</p>
      <p>Вони стануть наступниками супутників серії "Фен'юнь-3", які нині знаходяться в експлуатації, і, як очікується, повністю їх замінять до 2035 року.</p>
      <p>Метеорологічні супутники, включаючи супутники "Фен'юнь-5" на полярній орбіті і супутники "Фен'юнь-6" на геостаціонарній орбіті, краще підтримуватимуть зусилля щодо запобігання метеорологічних катастроф і покращуватимуть роботу глобальних метеорологічних служб, йдеться в повідомленні газети з посиланням на слова директора ДЦСМ Ян Цзюня.</p>
      <p>Як повідомлялося раніше, в листопаді Китай здійснив успішний запуск двох глобальних мультимедійних супутників із космодрому Цзюцюань на північному заході країни.</p>
      <p>
        <i>Фото: Сіньхуа</i>
      </p>
    </article>
  </body>
</html>