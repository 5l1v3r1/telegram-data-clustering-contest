<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_544047/"/>
    <meta property="og:site_name" content="INNnews"/>
    <meta property="article:published_time" content="2019-11-29T12:52:51+00:00"/>
    <meta property="og:title" content="วิสามัญ”ไอ้อู้”พม่านักค้ายารายใหญ่ยิงสู้ตำรวจ"/>
    <meta property="og:description" content="กรณีเจ้าหน้าที่จับกุมนายวศิลป์ ต้นตุด อายุ 25 ปี อยู่บ้…"/>
  </head>
  <body>
    <article>
      <h1>วิสามัญ”ไอ้อู้”พม่านักค้ายารายใหญ่ยิงสู้ตำรวจ</h1>
      <h2>ตำรวจทุ่งสง ขยายผลล่อจับกุมยาเสพติดตะลึงเป็นชาวเมียนมา “ไอ้อู้” นักค้ารายใหญ่ยิงสู้เจอยิงสวนวิสามัญเสียชีวิตคาที่</h2>
      <address>
        <time datetime="2019-11-29T12:52:51+00:00">29 Nov 2019, 12:52</time>
      </address>
      <p>กรณีเจ้าหน้าที่จับกุมนายวศิลป์ ต้นตุด อายุ 25 ปี อยู่บ้านเลขที่ 211 หมู่ 1 ต.บ้านตูม อ.ยะรัง จ.ปัตตานี ใช้ขับขี่ไปรับยาเสพติด ชนิดยาไอซ์จำนวน 1 กก.และยาบ้า 19 มัดๆรวมยาบ้าทั้งหมด 42,000 เม็ด มูลค่า 1 กว่าล้านบาท โดยได้สั่งจากผู้ค้าส่งผ่านบริษัทขนส่งเอกชนอย่างแนบเนียน เจ้าหน้าที่ได้ซุ่มจับกุมได้พร้อมของกลางและได้คุมตัวขยายผลต่อเนื่องและเมื่อช่วงเที่ยงที่ผ่านมาเจ้าหน้าที่ตำรวจ สภ.ทุ่งสง ได้ทำการล่อซื้อยาเสพติดจากเครือข่ายของนายวศิลป์ ซึ่งถูกคุมตัวไว้แล้ว ส่วนผู้ค้าได้นัดหมายนำยาเสพติดมาส่งมอบให้เจ้าหน้าที่บริเวณริมถนนสายเอเชียช่วงหมู่ที่ 8 ตำบลหนองหงส์ อำเภอทุ่งสง เมื่อได้เวลาพบว่าผู้ค้ารายนี้ใช้รถยนต์กระบะโตโยต้าสีขาว นำของกลางมาส่งมอบให้เจ้าหน้าที่ตามนัดหมาย แต่กลับรู้ตัวว่าติดกับดักล่อซื้อของเจ้าหน้าที่จึงพุ่งเข้าชนรถเจ้าหน้าที่แล้วเปิดฉากใช้อาวุธปืนยิงใส่เจ้าหน้าที่เพื่อเปิดทางหลบหนี ขณะที่เจ้าหน้าที่ยิงสวนส่งผลให้ผู้ขับขี่รถคันนี้เสียชีวิตในที่เกิดเหตุพร้อมกับอาวุธปืนที่ใช้ยิงต่อสู้หลังจากนั้นเจ้าหน้าที่ได้กันแนวสถานที่เกิดเหตุปิดเบี่ยงการจราจรชั่วคราว เพื่อประสานเจ้าพนักงานอัยการ ฝ่ายปกครอง แพทย์เวร เข้าร่วมชันสูตรพลิกศพตามขั้นตอนการวิสามัญฆาตกรรมโดยเจ้าพนักงานขณะปฏิบัติหน้าที่ตามกฎหมาย</p>
      <p>ขณะที่ พล.ต.ต.สนธิชัย ได้เข้าอำนวยการที่เกิดเหตุและให้เจ้าหน้าที่กองพิสูจน์หลักฐาน เข้าทำการเก็บหลักฐานทางนิติวิทยาศาสตร์ เพื่อขยายผล และสั่งการให้เร่งสืบสวนขยายผลเครือข่ายที่เกี่ยวข้อง โดยเปิดเผยว่าบุคคลรายนี้รู้จักในชื่อนายอู้เป็นชาวเมียนมาที่มีพฤติการณ์ค้ายารายใหญ่อยู่ในแถบภาคใต้ เลขาธิการ ปปส.ได้อนุมัติให้มีการขออกหมายจับตั้งแต่ปี 2561 ก่อนเกิดเหตุเจ้าหน้าที่ได้ขยายผลล่อซื้อยาเสพติดลอตใหญ่ หลังจากที่ชาวเมียนมารายนี้นำของกลางมายังจุดนัดหมายเมื่อรู้ว่าถูกเจ้าหน้าที่ล้อมได้ชนรถเปิดทางหนีแล้วใช้อาวุธปืนยิงต่อสู้ก่อนถูกยิงสวนเสียชีวิต</p>
      <p> </p>
      <p> </p>
    </article>
  </body>
</html>