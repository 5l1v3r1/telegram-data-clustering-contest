<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-11-29/svennis-bara-att-gratulera-ljungberg"/>
    <meta property="og:site_name" content="HD"/>
    <meta property="article:published_time" content="2019-11-29T12:29:00+00:00"/>
    <meta property="og:title" content="”Svennis”: Bara att gratulera Ljungberg"/>
    <meta property="og:description" content="Fredrik Ljungberg är den förste svenska huvudtränaren i Premier League sedan Sven-Göran Eriksson fick sparken från Manchester City 2008. 71-årige Eriksson är inte förvånad att Ljungberg får chansen i Arsenal. – Han var ju assisterande och då är det inte"/>
  </head>
  <body>
    <article>
      <h1>”Svennis”: Bara att gratulera Ljungberg</h1>
      <address><time datetime="2019-11-29T12:29:00+00:00">29 Nov 2019, 12:29</time> by <a rel="author">TT</a></address>
      <p>Fredrik Ljungberg är den förste svenska huvudtränaren i Premier League sedan Sven-Göran Eriksson fick sparken från Manchester City 2008.</p>
      <p>71-årige Eriksson är inte förvånad att Ljungberg får chansen i Arsenal.</p>
      <p>– Han var ju assisterande och då är det inte konstigt att han får ta över när huvudtränaren sparkas, säger ”Svennis” till <a href="https://www.aftonbladet.se/sportbladet/fotboll/a/0nzgz6/svennis-rad-till-ljungberg">Aftonbladet</a>.</p>
      <p>Han tycker samtidigt det är svårt att spekulera i hur redo Ljungberg är att ta över en storklubb som Arsenal, just nu på åttonde plats i Premier League-fotbollen.</p>
      <p>– Jag känner Fredrik sedan många år men jag har inte pratat med honom på ett bra tag och inte sett honom träna eller leda ett lag, så det är en omöjlig fråga för mig att svara på. Men det är ju tydligt att Arsenal sett något i hans sätt att vara tränare som gör att de ger honom chansen.</p>
      <p>– Det är jätteskoj för Fredrik det här. Det är bara att säga grattis.</p>
      <p>Ljungberg tar över som tillfällig tränare efter att Unai Emery fått sparken.</p>
    </article>
  </body>
</html>