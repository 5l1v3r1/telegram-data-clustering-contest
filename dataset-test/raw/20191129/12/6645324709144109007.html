<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/healthy/tejki-kritiki-i-priziv-za-ostavka-kym-ananiev-v-parlamenta-toj-se-obidi-i-dade-obeshtanie-news_1410946.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="Тежки критики и призив за оставка към Ананиев в парламента, той се обиди и даде обещание"/>
    <meta property="og:description" content="БСП обвини управляващите в некомпетентност в управлението на здравеопазването и поиска оставката на министър Ананиев Драгомир Стойнев от левицата настоя, че когато стане толкова тежък инцидент, като този в Пирогов и се спира прием на деца по спешност здравният министър Кирил Ананиев трябва да дойде в парламента и да отговори на въпросите на опозицията."/>
  </head>
  <body>
    <article>
      <h1>Тежки критики и призив за оставка към Ананиев в парламента, той се обиди и даде обещание</h1>
      <address><time datetime="2019-11-29T12:15:00+00:00">29 Nov 2019, 12:15</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p><b>БСП <a href="https://www.actualno.com/bulgaria/bsp-obvini-gerb-v-nekompetentnost-za-upravlenie-na-zdraveopazvaneto-news_1410924.html">обвини управляващите в некомпетентност в управлението на здравеопазването </a>и поиска оставката на министър Ананиев</b> <br/><br/><br/>Драгомир Стойнев от левицата настоя, че когато стане толкова тежък инцидент, като този в "Пирогов" и <a href="https://www.actualno.com/healthy/pediatrijata-spira-da-priema-speshni-sluchai-news_1410260.html">се спира прием на деца по спешност </a>здравният министър Кирил Ананиев трябва да дойде в парламента и да отговори на въпросите на опозицията.</p>
      <related>
        <a href="https://www.actualno.com/politics/bsp-obvini-gerb-v-nekompetentnost-za-upravlenie-na-zdraveopazvaneto-news_1410924.html"/>
      </related>
      <p>Доц. Георги Йорданов попита от парламентарната трибуна <b>"може ли болница да съществува без интензивно отделение</b>?" „Това не е пътят, г-н министър", заяви доц. Йорданов. "<b>ГЕРБ не подкрепи министър Кирил Ананиев - единственото, което може да направи той е да подаде оставка</b>. Това каза зам.-председателят на ПГ на „БСП за България“ Георги Свиленски. <br/>Припомняме, че <b>от сряда специализираната болница по детски болести "Проф. Иван Митев" спря спешния прием на пациенти заради липса на достатъчно специалисти</b>, които да поддържат графика на интензивното ѝ отделение. „Преди 10 минути отхвърлихте предложението на ПГ на БСП да бъде изслушан министърът на здравеопазването. Днес, сега в този момент, тъй като проблемът е спешен.Спешната болница за деца не работи г-жо Дариткова, но министърът е тук. <b>Вие се опитахте да го скриете, но той е тук. Призивът ми е да дадете възможност, въпреки отказа на управляващите от ГЕРБ да бъде изслушан министъра,</b> да бъде запознато българското общество“, каза Свиленски.</p>
      <related>
        <a href="https://www.actualno.com/politics/skandal-v-parlamenta-otkazaha-da-izslushat-ananiev-za-spirane-na-speshen-priem-ot-detska-bolnica-news_1410884.html"/>
      </related>
      <p><b>Председателят на парламента Цвета Караянчева припомни, че <a href="https://www.actualno.com/politics/skandal-v-parlamenta-otkazaha-da-izslushat-ananiev-za-spirane-na-speshen-priem-ot-detska-bolnica-news_1410884.html">процедурата на БСП</a></b><a href="https://www.actualno.com/politics/skandal-v-parlamenta-otkazaha-da-izslushat-ananiev-za-spirane-na-speshen-priem-ot-detska-bolnica-news_1410884.html"> е била отхвърлена</a>, но покани министърът, ако иска да изложи информация. <b>Въпросът с лечението на децата не бива да се политизира, няма да остане дете, което да бъде лишено от медицински грижи</b>. Това обеща от своя страна министърът на здравеопазването Кирил Ананиев от парламентарната трибуна, който все пак реши да даде информация. „Искам да се обърна към лявата страна в залата, когато идвам друг път на парламентарен контрол след тези думи, които отправихте към мен, <b>никога не казвайте уважаеми г-н министър. Не се обръщайте просто така, защото това не е вярно и така не го чувствате</b>“, каза министър Кирил Ананиев. „Първо искам да започна с това, че <b>нито болницата се закрива, нито интензивното отделение се закрива</b>. Колкото до спешния център. Този така наречен спешен център е интензивно отделение има четири легла и три медицински специалисти. Нима една държава като нашата не може да се справи с един такъв проблем с един такъв критичен период. Разбира се, че може. <b>Създадена е пълна организация. Създаден е алгоритъм на действие</b>, комуникация между лечебните заведения“, подчерта министърът.</p>
      <related>
        <a href="https://www.actualno.com/healthy/razkriha-ot-kakvo-e-pochinalo-3-godishnoto-dete-news_1408183.html"/>
      </related>
      <p>Той заяви, че няма да остане дете, което да бъде лишено от необходимите медицински грижи. Ананиев отчете, че е изпратил комисия, която да направи анализ на капацитета на това отделение. Информацията на министър Кирил Ананиев за детската болница предизвика поредица от процедури в парламента. Това се случи, тъй като <b>министърът не бе изслушан, а даде информация, което не дава възможност за задаване на въпроси от страна на народните представители</b>. "<b>ГЕРБ не подкрепи министър Кирил Ананиев - единственото, което може да направи той е да подаде оставка</b>. Това каза зам.-председателят на ПГ на „БСП за България“ Георги Свиленски в процедура по начина на водене. Свиленски заяви, че ако управляващите са приели предложението на БСП за изслушване на Ананиев за детската болница е щяло да има по два въпроса от група.</p>
      <related>
        <a href="https://www.actualno.com/healthy/pediatrijata-spira-da-priema-speshni-sluchai-news_1410260.html"/>
      </related>
      <p>"Г-жо председател, от един час сме в процедура по начина на водене. Да, точно<b> г-жо председател, групата, от която вие принадлежите е виновна за този начин на протичане на днешното заседание. Няколко пъти казвате, че дебатът е отложен. Не, той е отхвърлен два пъти“, </b>допълни още Свиленски. „Депутатите нямат доверие към вас. Чухте изказванията по процедури по начина на водене, принудени от правилника, който в този момент не трябва въобще да го спазваме, когато говорим за децата на България“, посочи още Свиленски. Друг депутат от БСП Жельо Бойчев също съзря липса на доверие към министъра. „Вие нямате политическо доверие на министър Ананиев. <b>За да стигнем до тази абсурдна ситуация, той да стои в тази зала, да не бъде допускан до трибуната, да даде разяснение за този случай, означава, че му нямате доверие за неговите качества, за действията, които има като министър и за работата, която изпълнява</b>“, подчерта Бойчев. Той призова министър Ананиев да си направи извода за себе си кой го е поставил в тази неудобна ситуация.</p>
    </article>
  </body>
</html>