<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/syllipsi-36hronoy-gia-narkotika-kai-klopes"/>
    <meta property="og:site_name" content="The Pressroom"/>
    <meta property="article:published_time" content="2019-11-29T12:04:18+00:00"/>
    <meta property="og:title" content="Σύλληψη 36χρονου για ναρκωτικά και κλοπές"/>
    <meta property="og:description" content="Στη σύλληψη άνδρα ηλικίας 36 ετών για παράβαση της νομοθεσίας περί εξαρτησιογόνων ουσιών και κλοπές, προχώρησαν αστυνομικοί της Ομάδας Δίωξης Ναρκωτικών του Τμήματος Ασφάλειας Πολυγύρου. Στο σπίτι του συλληφθέντα βρέθηκαν και κατασχέθηκαν ποσότητα κοκαΐνης βάρους 19,4 γραμμαρίων, 1 ηλεκτρονική ζυγαριά ακριβείας, μία συσκευή καταγραφής βίντεο και 6 κάμερες που είχε εγκαταστήσει εξωτερικά της οικίας και χρησιμοποιούσε για την παράνομη δραστηριότητά του."/>
  </head>
  <body>
    <article>
      <h1>Σύλληψη 36χρονου για ναρκωτικά και κλοπές</h1>
      <address>
        <time datetime="2019-11-29T12:04:18+00:00">29 Nov 2019, 12:04</time>
      </address>
      <p>
        <b>Στη σύλληψη άνδρα ηλικίας 36 ετών για παράβαση της νομοθεσίας περί εξαρτησιογόνων ουσιών και κλοπές, προχώρησαν αστυνομικοί της Ομάδας Δίωξης Ναρκωτικών του Τμήματος Ασφάλειας Πολυγύρου.</b>
      </p>
      <p>Στο σπίτι του συλληφθέντα βρέθηκαν και κατασχέθηκαν ποσότητα κοκαΐνης βάρους 19,4 γραμμαρίων, 1 ηλεκτρονική ζυγαριά ακριβείας, μία συσκευή καταγραφής βίντεο και 6 κάμερες που είχε εγκαταστήσει εξωτερικά της οικίας και χρησιμοποιούσε για την παράνομη δραστηριότητά του.</p>
      <p>Επιπλέον, εντοπίσθηκαν 3 μοτοσυκλέτες οι οποίες είχαν κλαπεί από περιοχές της Θεσσαλονίκης, 2 πινακίδες κυκλοφορίας κλεμμένων μοτοσυκλετών και 4 μοτοσυκλέτες και διάφορα εξαρτήματα, η νομιμότητα κατοχής των οποίων ερευνάται. Ο συλληφθείς, με την δικογραφία που σχηματίσθηκε σε βάρος του, θα οδηγηθεί στην Εισαγγελία Πρωτοδικών Θεσσαλονίκης.</p>
    </article>
  </body>
</html>