<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/doi-soti-gasiti-morti-propria-locuinta-barbatul-spanzurat-podul-casei-308205.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T12:35:10+00:00"/>
    <meta property="og:title" content="Doi soți au fost găsiți morți în propria locuință: Bărbatul era spânzurat în podul casei"/>
    <meta property="og:description" content="Un bărbat şi o femeie, soţ şi soţie, au fost găsiţi morţi, vineri, în propria locuinţă. Bărbatul a fost găsit spânzurat în podul casei, iar pe corpul femeii au fost observate urme de..."/>
  </head>
  <body>
    <article>
      <h1>Doi soți au fost găsiți morți în propria locuință: Bărbatul era spânzurat în podul casei</h1>
      <address><time datetime="2019-11-29T12:35:10+00:00">29 Nov 2019, 12:35</time> by <a rel="author">Redacția B1.ro</a></address>
      <p>Un bărbat şi o femeie, soţ şi soţie, au fost găsiţi morţi, vineri, în propria locuinţă. Bărbatul a fost găsit spânzurat în podul casei, iar pe corpul femeii au fost observate urme de violenţă, transmite <a href="https://www.news.ro/eveniment/dolj-sot-si-sotie-gasiti-morti-in-propria-locuinta-barbatul-s-a-spanzurat-iar-pe-corpul-femeii-erau-urme-de-violenta-1922401229332019111419185193">news.ro</a>.</p>
      <p>Potrivit reprezentanţilor Inspectoratului de Poliţie al Judeţului <a href="https://www.b1.ro/tag/dolj-53798.html">Dolj</a>, vineri, poliţiştii au fost sesizaţi cu privire la faptul că o femeie a fost găsită decedată în locuinţa sa din Ţuglui.</p>
      <p>„La faţa locului s-au deplasat poliţiştii care au găsit într-una din camerele locuinţei o femeie de 72 de ani, din Ţuglui, care era decedată, aceasta prezentând urme de violenţă", au precizat reprezentanţii IPJ <a href="https://www.b1.ro/tag/dolj-53798.html">Dolj</a>.</p>
      <p>De asemenea, în podul locuinţei poliţiştii l-au găsit spânzurat şi soţul femeii, un bărbat în vârstă de 73 de ani, din Ţuglui.</p>
      <p>Cazul a fost preluat de un procuror din cadrul Parchetului de pe lângă Tribunalul <a href="https://www.b1.ro/tag/dolj-53798.html">Dolj</a>.</p>
    </article>
  </body>
</html>