<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/in-portul-midia-este-o-bomba-ecologica-premierul-romaniei-cere-de-urgenta-descarcarea-navei-si-incinerarea-cadavrelor_3060419.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T12:04:47+00:00"/>
    <meta property="og:title" content="În Portul Midia este o bombă ecologică. Premierul României cere de urgenţă descărcarea navei și incinerarea cadavrelor"/>
    <meta property="og:description" content="Premierul Ludovic Orban a solicitat joi, la începutul ședinței de Guvern, ministrului de interne și ministrului transporturilor să acționeze pentru descărcarea urgentă a navei pline de oi, care s-a răsturnat duminică în Portul Midia. Din cele 14.000 de oi"/>
  </head>
  <body>
    <article>
      <h1>În Portul Midia este o bombă ecologică. Premierul României cere de urgenţă descărcarea navei și incinerarea cadavrelor</h1>
      <address><time datetime="2019-11-29T12:04:47+00:00">29 Nov 2019, 12:04</time> by <a rel="author">PUBLIKA.MD</a></address>
      <p><b>Premierul Ludovic Orban a solicitat joi, la începutul ședinței de Guvern, ministrului de interne și ministrului transporturilor să acționeze pentru descărcarea urgentă a navei pline de oi, care s-a răsturnat duminică în Portul Midia. Din cele 14.000 de oi au supraviețuit foarte puține, fiind salvate 230, transmite Hotnews.ro.<br/></b><b>"Urgența maximă este scoaterea de pe vas, transportul și incinerarea cadavrelor. Este o bombă ecololgică", a spus premierul. Acesta a mai cerut ministrului de interne să analizeze cum au acționat în acest caz prefectul și Comandamentul pentru Situații de Urgență, iar cei responsabili de "incapacitatea de a face față" să fie demiși.<br/></b><br/>Și ministrului transporturilor a cerut să ia astfel de măsuri. "Sunt responsabili acolo care nu și-au făcut datoria și care trebuie să fie demiși", a precizat premierul.</p>
      <p>Premierul a spus că toate costurile pentru descărcare trebuie suportate de armator, existând, de altfel, și o poliță de asigurare de 50 de milioane de euro.</p>
      <p>Ludovic Orban a mai spus că este inadmisibil că medicii veterinari de la direcțiile sanitar-veterinare nu au avut capacitatea de a se implica în salvarea mai multor oi, acest lucru fiind făcut de către ONG-uri. A cerut președintelui ANSVSA să verifice legalitatea tuturor operațiunilor de acolo. Orban a mai spus că este absolut convins că dacă intervențiile ar fi fost mai ferme încă de duminică, cu decupaje din navă, ar fi fost salvate mai multe animale.</p>
      <p>Premierul a declara pentru Digi24, că că nava nu a fost abandonată și că toate costurile vor fi suportate de asigurator. De asemenea, aceasta a cerut să fie finalizate toate operațiunile de transport a animalelor vii, precum și incinerarea celor moarte.</p>
      <p>„Am dispus măsuri extreme, dacă armatorul nu îşi face treaba mergem până la arestarea navei şi intervenţia se va face de autorităţi. Asta presupune suportarea tuturor costurilor operaţiunilor respective, care să se recupereze de la armator”, a afirmat Orban.</p>
      <p>Ludovic Orban a spus că este nevoie, pe termen mediu, să se interzică în România exportul animalelor vii. El a precizat că 70% din exporturile României reprezintă „cereale vrac și animale vii”. </p>
      <p>Reamintim că o navă cu pavilion Palau s-a răsturnat, duminică, în Portul Midia. La bordul ei se aflau peste 14.000 de oi și un echipaj format din 22 de marinari. Toți membri echipajului au fost salvați și aduși teferi la mal. De salvarea oilor s-au ocupat ONG-urile.</p>
    </article>
  </body>
</html>