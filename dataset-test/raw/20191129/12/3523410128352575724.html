<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642647/%D8%B3%D8%A7%D8%AE%D8%AA-%D8%A7%D9%88%D9%84%DB%8C%D9%86-%D9%BE%D9%87%D8%A8%D8%A7%D8%AF-%D8%AE%D9%88%D8%B1%D8%B4%DB%8C%D8%AF%DB%8C-%D8%A7%DB%8C%D8%B1%D8%A7%D9%86%DB%8C-%D8%A8%D8%A7-%DB%B8-%D8%B3%D8%A7%D8%B9%D8%AA-%D9%BE%D8%B1%D9%88%D8%A7%D8%B2-%D8%AF%D8%B1-%D8%A2%D8%B3%D9%85%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:23:00+00:00"/>
    <meta property="og:title" content="ساخت اولین پهباد خورشیدی ایرانی با ۸ ساعت پرواز در آسمان"/>
    <meta property="og:description" content="مدیر فنی یک شرکت فضایی گفت: ما یک پهباد خورشیدی ساخته ایم که نمونه یک پهپاد موفق در کشور است و می‌تواند مدیریت پروازی هشت ساعته را انجام دهد."/>
  </head>
  <body>
    <article>
      <h1>
        <a href="https://www.bultannews.com/fa/news/642647/%D8%B3%D8%A7%D8%AE%D8%AA-%D8%A7%D9%88%D9%84%DB%8C%D9%86-%D9%BE%D9%87%D8%A8%D8%A7%D8%AF-%D8%AE%D9%88%D8%B1%D8%B4%DB%8C%D8%AF%DB%8C-%D8%A7%DB%8C%D8%B1%D8%A7%D9%86%DB%8C-%D8%A8%D8%A7-%DB%B8-%D8%B3%D8%A7%D8%B9%D8%AA-%D9%BE%D8%B1%D9%88%D8%A7%D8%B2-%D8%AF%D8%B1-%D8%A2%D8%B3%D9%85%D8%A7%D9%86">ساخت اولین پهباد خورشیدی ایرانی با ۸ ساعت پرواز در آسمان</a>
      </h1>
      <h2>مدیر فنی یک شرکت فضایی گفت: ما یک پهباد خورشیدی ساخته ایم که نمونه یک پهپاد موفق در کشور است و می‌تواند مدیریت پروازی هشت ساعته را انجام دهد.</h2>
      <address><time datetime="2019-11-29T12:23:00+00:00">29 Nov 2019, 12:23</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمد مهربانی مدیر فنی یک شرکت فضایی اظهار کرد: ما در این شرکت یک پهباد خورشیدی ساخته ایم که نمونه یک پهپاد موفق در کشور است و می تواند مدیریت پروازی هشت ساعته را انجام دهد.</p>
      <p>او در ادامه گفت: امکان افزایش مدیریت پرواز تا ۱۲ ساعت وجود دارد که بسته به طولانی بودن روز مخصوصا در فصل گرما دارد.</p>
      <p>مهربانی افزود : این پهباد بدون سلول های خورشیدی می تواند سه ساعت و با سلول های خورشیدی می تواند تا ۸ ساعت پرواز داشته باشد.</p>
      <p>مسئول فنی این شرکت بیان کرد: ما صفر تا صد این پهباد را بومی سازی کردیم و تمام آن را با هزینه شخصی خودمان انجام دادیم، ما در حقیقت بعد از ۵ مدل این پهپاد توانستیم در نهایت به نتیجه موفق برسیم.</p>
      <p>او گفت : در حال حاضر با توجه تحریم ها شرایط سختی داریم و سلول های خورشیدی که نیاز داریم نمونه دقیق آن در کشور یافت نمی شود، به همین دلیل برای یافتن آن با مشکلاتی روبرو هستیم و بسیاری از مسئولان و افراد از این پهباد استقبلال کرده اند چرا که کاربردهای فراوانی دارد .</p>
      <p>
        <b>کاربردهای پهباد خورشیدی چیست؟</b>
      </p>
      <p>او باتوجه به کاربردهای این پهباد خورشیدی افزود: از کاربردهای این پرنده برای پایش گشت‌زنی و دیده‌بانی، مرزبانی و جنگلبانی برای مناطق صعب العبور، استفاده نیروهای انتظامی در مناطق جاده‌ای و ترافیکی و مدیریت و کنترل ترافیک است.</p>
      <p>مهربانی گفت : در این زمینه ما انتظار داریم با توجه به تلاش هایمان به تامین مالی، ارزی و وارداتی ما توجه بیشتری داشته باشند و برای صدور مجوزهای پرواز با ما همکاری بیشتری کنند تا بتوانیم در مناطق مختلف پرواز را انجام دهیم.</p>
    </article>
  </body>
</html>