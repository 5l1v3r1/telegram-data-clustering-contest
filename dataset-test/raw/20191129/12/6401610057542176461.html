<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/lol-sylvanas-plan-om-zetels-te-veroveren-in-tweede-kamer-mislukt-faliekant-steun-loopt-terug-zelfs-in-amsterdam/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-29T12:00:12+00:00"/>
    <meta property="og:title" content="Lol! Sylvana’s plan om zetels te veroveren in Tweede Kamer mislukt faliekant: steun loopt terug, zelfs in Amsterdam"/>
    <meta property="og:description" content="Sylvana Simons roept te pas en te onpas dat zij zetels voor BIJ1 gaat winnen bij de eerstvolgende Tweede Kamerverkiezingen. Maar een nieuwe peiling over politieke voorkeuren in Amsterdam moet de voormalige TMF-diva toch een enorme reality check geven: de steun voor haar partij neemt af, niet toe. Er is geen reden om te denken dat het raadslid in staat is landelijk door te breken. Weten we het nog? Bij de Tweede Kamerverkiezingen deed Sylvana Simons mee met haar partij “Artikel 1″, en kwam niet eens in de buurt van de kiesdrempel. Inzoomend op uitslagen per stembureau, zagen we dat in de Amsterdamse wijk de Bijlmer er grote steun was voor Simons. Maar elders in het land? Vrijwel niets. In bepaalde kieskringen had de partij zo weinig animo, dat ze niet eens op het stembiljet verscheen. Maar Sylvana Simons werkte stug door: haalde met die steun uit de Bijlmer net aan één restzetel in de gemeenteraad van Amsterdam. In 2021 gaat ze het weer proberen bij de Tweede Kamerverkiezingen om nationaal door te breken. Gaat…"/>
  </head>
  <body>
    <article>
      <h1>Lol! Sylvana’s plan om zetels te veroveren in Tweede Kamer mislukt faliekant: steun loopt terug, zelfs in Amsterdam</h1>
      <address><time datetime="2019-11-29T12:00:12+00:00">29 Nov 2019, 12:00</time> by <a rel="author">Tim Engelbart</a></address>
      <p>
        <b>Sylvana Simons roept te pas en te onpas dat zij zetels voor BIJ1 gaat winnen bij de eerstvolgende Tweede Kamerverkiezingen. Maar een nieuwe peiling over politieke voorkeuren in Amsterdam moet de voormalige TMF-diva toch een enorme <i>reality check</i> geven: de steun voor haar partij neemt af, niet toe. Er is geen reden om te denken dat het raadslid in staat is landelijk door te breken.</b>
      </p>
      <p>Weten we het nog? Bij de Tweede Kamerverkiezingen deed Sylvana Simons mee met haar partij “Artikel 1″, en kwam niet eens in de buurt van de kiesdrempel. Inzoomend op uitslagen per stembureau, zagen we dat in de Amsterdamse wijk de Bijlmer er grote steun was voor Simons. Maar elders in het land? Vrijwel niets. In bepaalde kieskringen had de partij zo weinig animo, dat ze niet eens op het stembiljet verscheen.</p>
      <p>Maar Sylvana Simons werkte stug door: haalde met die steun uit de Bijlmer net aan één restzetel in de gemeenteraad van Amsterdam. In 2021 gaat ze het weer proberen bij de Tweede Kamerverkiezingen om nationaal door te breken. Gaat dat lukken? Het ziet er voor haar niet goed uit. Een nieuwe peiling van de politieke voorkeuren van Amsterdammers geeft aan dat donkere wolken zich samenpakken boven BIJ1. Want zelfs in dit relatieve ‘bolwerk’ Amsterdam <a href="https://www.parool.nl/amsterdam/peiling-amsterdam-groenlinks-blijft-grootste-pvda-haalt-d66-in~b8221dee3/"><b>neemt de steun voor BIJ1 af</b></a>. AT5 en het <i>Het Parool</i> keken rond in de stad, en ziet dat ‘rechts’ in opmars is. Forum voor Democratie en de VVD doen het allebei beter. Bij de linkse partijen boekt alleen de PvdA progressie, de rest verliest steun.</p>
      <p>En BIJ1? Van de 1,9% bij de afgelopen Gemeenteraadsverkiezingen is nu nog maar 1,6% over. Let wel: de vorige keer haalde Sylvana met de hakken over de sloot de raad. Nu zou ze dus vermoedelijk kopje onder gaan.</p>
      <p>En wat dat betekent voor haar landelijke ambities, dat kunnen we allemaal wel raden.</p>
    </article>
  </body>
</html>