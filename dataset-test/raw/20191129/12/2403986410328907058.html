<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/naukovtsi_rozrobili_antibakterialne_pokrittya_dlya_smartfoniv_detali_n1241303"/>
    <meta property="og:site_name" content="24 Канал"/>
    <meta property="article:published_time" content="2019-11-29T12:34:00+00:00"/>
    <meta property="og:title" content="Науковці розробили антибактеріальне покриття для смартфонів: деталі"/>
    <meta property="og:description" content="Дисплеї сучасних смартфонів нерідко доповнені захисним покриттям, яке запобігає появі подряпин. Однак таке покриття не попереджує проблему забруднення дисплеї і появу різних бактерій."/>
  </head>
  <body>
    <article>
      <h1>Науковці розробили антибактеріальне покриття для смартфонів: деталі</h1>
      <address><time datetime="2019-11-29T12:34:00+00:00">29 Nov 2019, 12:34</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>Дисплеї сучасних смартфонів нерідко доповнені захисним покриттям, яке запобігає появі подряпин. Однак таке покриття не попереджує проблему забруднення дисплеї і появу різних бактерій.</b>
      </p>
      <h3>Що відомо про розробку</h3>
      <blockquote>До теми: <a href="https://24tv.ua/techno/noviy_elektrolit_dozvolit_pratsyuvati_smartfonam_ta_elektrokaram_vdvichi_dovshe_n1240696">Смартфони працюватимуть вдвічі довше завдяки новій технології</a></blockquote>
      <p>Нова розробка вчених покликана не лише захистити ґаджети від мікробів, але й надати дисплеям додаткові корисні властивості, повідомляє <a href="http://4pda.ru/2019/11/29/364815/">4PDA</a>.</p>
      <p>Фахівці Університету інформаційних технологій, механіки і оптики в Санкт-Петербурзі створили прозоре покриття з функцією самоочищення, яке здатне захищати екрани смартфонів від мікроорганізмів.</p>
      <aside>Покриття розроблені нами на основі оксиду цинку і оксиду олова. Ми показали, як можна оптимізувати хімічний склад матеріалу, щоб плівка з нього стала прозорою та мала максимально високі антибактеріальні властивості, і при цьому намертво трималася на поверхні скла,<cite>– повідомив журналістам один з авторів проєкту Сергій Евстропов.</cite></aside>
      <p>Новий матеріал обіцяє бути порівняно недорогим, а технологія нанесення його на скло, за словами розробників, не є технічно складною.</p>
      <h3>Як це працює</h3>
      <p>Під впливом світла покриття виділяє кисень, який розкладає органіку – бактерії і жирові відбитки пальців. Шар товщиною 200-300 нанометрів також може служити додатковим механічним захистом екрану.</p>
      <figure>
        <iframe src="https://giphy.com/embed/l4hLHeAEIC9daIP5u" width="480" height="270" data-service="Giphy" scrolling="no"/>
        <figcaption>
          <a href="https://giphy.com/gifs/wasmitfabian-was-mit-fabian-radio-bremen-nolte-l4hLHeAEIC9daIP5u">via GIPHY</a>
        </figcaption>
      </figure>
      <h3>Використання в медицині</h3>
      <p>Не менш важливою називають дослідники можливість використання своєї розробки в медицині. За словами професора Миколи Ніконорова, вже розпочато спільні розробки з Державним оптичним інститутом щодо вдосконалення волоконних ендоскопів, які вводяться в тіло пацієнтів для оцінки стану внутрішніх органів.</p>
      <blockquote>Читайте також: <a href="https://24tv.ua/techno/iphone_12_otrimayut_gnuchki_displeyi_shho_pro_tse_vidomo_n1240852">iPhone 12 отримають гнучкі дисплеї: що про це відомо</a></blockquote>
      <p>З використанням нової речовини у лікарів з'явиться можливість доставляти активний кисень до ракових клітин для їх знищення.</p>
      <h3>Інші застосування технології</h3>
      <p>Є й інші варіанти застосування матеріалу – наприклад, в складі фарби для створення антибактеріальних покриттів стін.</p>
      <h3>Дата появи на ринку</h3>
      <p>Дата можливої ​​появи перших смартфонів з антибактеріальним покриттям дисплея розробниками не повідомляється.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>