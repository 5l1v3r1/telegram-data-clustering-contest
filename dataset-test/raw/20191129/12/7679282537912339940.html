<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-karnataka-fast-bowler-abhimanyu-mithun-creates-history-as-bags-five-wicket-including-hat-trick-in-one-over-in-syed-mushtaq-ali-tournament-2874161.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-29T12:01:02+00:00"/>
    <meta property="og:title" content="अभिमन्यु मिथुन ने रचा इतिहास, 1 ही ओवर में हैट्रिक समेत झटके पांच विकेट"/>
    <meta property="og:description" content="कर्नाटक के तेज गेंदबाज अभिमन्यु मिथुन ने सैयद मुश्ताक अली टूर्नामेंट के पहले सेमीफाइनल में हरियाणा के खिलाफ एक ही ओवर में हैट्रिक पांच विकेट झटककर नया इतिहास रच दिया है। अभिमन्यु मिथुन ने अपनी टीम की..."/>
  </head>
  <body>
    <article>
      <h1>अभिमन्यु मिथुन ने रचा इतिहास, 1 ही ओवर में हैट्रिक समेत झटके पांच विकेट</h1>
      <address><time datetime="2019-11-29T12:01:02+00:00">29 Nov 2019, 12:01</time> by <a rel="author">लाइव हिन्दुस्तान टीम,नई दिल्ली</a></address>
      <p>कर्नाटक के तेज गेंदबाज अभिमन्यु मिथुन ने सैयद मुश्ताक अली टूर्नामेंट के पहले सेमीफाइनल में हरियाणा के खिलाफ एक ही ओवर में हैट्रिक पांच विकेट झटककर नया इतिहास रच दिया है। अभिमन्यु मिथुन ने अपनी टीम की ओर से आखिरी ओवर किया, जिसकी पहली चार गेंदों पर चार विकेट चटकाए और आखिरी गेंद पर भी एक विकेट अपने नाम किया।।</p>
      <p>भारत के लिए खेल चुके अभिमन्यु मिथुन ने पहली गेंद पर हिमांशु राणा, दूसरी गेंद पर राहुल तेवतिया, तीसरी गेंद पर सुमित कुमार, चौथी गेंद पर कप्तान अमित मिश्रा को आउट किया। ओवर की पांचवीं गेंद वाइड गई। इसके बाद फिर से पांचवीं गेंद की तो उस पर एक रन गया। वहीं, आखिरी गेंद पर अभिमन्यु मिथुन ने जयंत यादव को कैच आउट करा दिया। उनकी शानदार गेंदबाजी के दम पर हरियाणा ने निर्धारित ओवरों में 8 विकेट खोकर 194 रन बनाए।</p>
      <p>
        <a href="https://www.bcci.tv/videos/139275/hat-trick-hero-mithun-bags-5-wickets-in-one-over">
          <b>अभिमन्यु मिथुन की हैट्रिक देखने के लिए यहां CLICK करें-</b>
        </a>
      </p>
      <p>
        <b>
          <a href="https://www.livehindustan.com/cricket/story-pak-vs-aus-2nd-test-match-australia-vs-pakistan-wasim-akram-fears-yasir-shah-s-celebration-after-dismissing-steve-smith-could-backfire-pakistan-vs-australia-live-cricket-scorecard-2874079.html">AUS vs PAK: स्टीव स्मिथ के आउट होने पर यासिर शाह के सेलिब्रेशन के तरीके पर भड़के वसीम अकरम</a>
        </b>
      </p>
      <p>पांच अक्तूबर 1989 को बंगलुरु में जन्मे टीम इंडिया और कर्नाटक के तेज गेंदबाज अभिमन्यु मिथुन ने इससे पहले अपने जन्मदिन के दिन ही तमिलनाडु के खिलाफ विजय हजारे ट्रॉफी के फाइनल में कर्नाटक की ओर से खेलते हुए पारी के 50वें ओवर में हैट्रिक लेकर इतिहास रचा था। इस पारी में भी उनके नाम पांच विकेट रहे थे।</p>
      <p>इसके अलावा टीम इंडिया के पूर्व तेज गेंदबाज रहे अभिमन्यु मिथुन को केपीएल में हुई सट्टेबाजी के मामले में पूछताछ के लिए नोटिस जारी किया है। संयुक्त कमिश्नर (क्राइम) संदीप पाटिल ने बताया कि मिथुन से सीसीबी के सामने पूछताछ के लिए पेश होने को कहा है। मिथुन से कर्नाटक प्रीमियर लीग के पिछले सत्र से जुड़े कुछ सवाल पूछें जाएंगे।</p>
      <p>
        <b>
          <a href="https://www.livehindustan.com/cricket/story-bcci-using-india-matches-to-test-camera-spotting-of-no-balls-in-upcoming-ipl-matches-2873991.html">BCCI का बड़ा फैसला, IPL में नोबॉल पकड़ने के लिए इस्तेमाल होगी ये तकनीक</a>
        </b>
      </p>
    </article>
  </body>
</html>