<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/kultura/kralovna-popu-nemuze-vystupovat-madonna-zrusila-nejblizsi-koncerty-kvuli-bolestem.A191129_120002_ln_kultura_jto"/>
    <meta property="og:site_name" content="Lidovky.cz"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Královna popu nemůže vystupovat. Madonna zrušila nejbližší koncerty kvůli bolestem"/>
    <meta property="og:description" content="Jedenašedesátiletá královna popu Madonna zrušila tři koncerty v rámci turné Madame X kvůli nespecifikované „nesmírné bolesti“. Oznámila to na instagramu. Už v říjnu musela zpěvačka zrušit jeden koncert kvůli problému s koleny."/>
  </head>
  <body>
    <article>
      <h1>Královna popu nemůže vystupovat. Madonna zrušila nejbližší koncerty kvůli bolestem</h1>
      <address>
        <time datetime="2019-11-29T12:00:00+00:00">29 Nov 2019, 12:00</time>
      </address>
      <p>
        <b>Jedenašedesátiletá královna popu Madonna zrušila tři koncerty v rámci turné Madame X kvůli nespecifikované „nesmírné bolesti“. Oznámila to na instagramu. Už v říjnu musela zpěvačka zrušit jeden koncert kvůli problému s koleny.</b>
      </p>
      <p>„Prosím promiňte mi tento neočekávaný zvrat událostí. Každonoční vystoupení mi přinášejí tolik radosti a jejich rušení je pro mě svým způsobem trest, ale bolest, kterou v tuto chvíli cítím, je nesmírná, a musím si odpočinout a uposlechnout nařízení lékařů, abych se mohla vrátit silnější a lepší a pokračovat s vámi se všemi v turné Madame X,“ napsala popová legenda.</p>
      <h3>Fotogalerie</h3>
      <table>
        <tr>
          <td>
            <pic src="https://1gr.cz/fotky/lidovky/19/063/lnp210/ELE7c4f7f_madonaaaaok.png"/>
          </td>
          <td>
            <pic src="https://1gr.cz/fotky/lidovky/19/052/lnp210/CEH7b6d6f_8_MUSIC_EUROVISION_MADONNA_0519_1E_1.JPG"/>
          </td>
        </tr>
        <tr>
          <td>
            <u>
              <a href="https://www.lidovky.cz/kultura/kralovna-popu-nemuze-vystupovat-madonna-zrusila-nejblizsi-koncerty-kvuli-bolestem.A191129_120002_ln_kultura_jto/foto/ELE7c4f7f_madonaaaaok.png">další fotografie</a>
            </u>
          </td>
        </tr>
      </table>
      <p>Zrušeny byly sobotní, nedělní a pondělní koncerty v bostonské síni Wang Theater.</p>
      <related>
        <a href="https://www.lidovky.cz/kultura/madonna-hrisnici-zpevacka-mela-udajne-ukrast-pisen-ze-sveho-noveho-alba.A191126_104059_ln_kultura_jto"/>
      </related>
      <p>Už v říjnu Madonna kvůli problémům s koleny zrušila jeden koncert a omluvila se za to na instagramu. Od 12. září je zpěvačka na turné Madame X ke svému 14. studiovému albu stejného názvu. Deska vyšla v polovině června. Turné potrvá do 4. března příštího roku a mezi jeho chystanými zastávkami jsou ještě například Chicago, Las Vegas, Los Angeles, Lisabon, Londýn a Paříž.</p>
      <figure>
        <embed-post data-src="https://www.instagram.com/p/B5Yd67nBMu0" data-service="Instagram"/>
      </figure>
    </article>
  </body>
</html>