<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pcguru.hu/hirek/keszul-a-downtown-abbey-2/51836"/>
    <meta property="og:site_name" content="PC Guru"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Készül a Downtown Abbey 2"/>
    <meta property="og:description" content="Az izmos bevételeken és a pozitív kritikai visszajelzéseken felbuzdulva máris elkezdték fejleszteni a második Downtown Abbey mozifilmet."/>
  </head>
  <body>
    <article>
      <h1>Készül a Downtown Abbey 2</h1>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">Buri di Marcello</a></address>
      <p>
        <b>Az izmos bevételeken és a pozitív kritikai visszajelzéseken felbuzdulva máris elkezdték fejleszteni a második Downtown Abbey mozifilmet.</b>
      </p>
      <ul>
        <li>Hivatalosan bejelentették, hogy elkezdték fejleszteni a második Downtown Abbey mozifilmet</li>
        <li>Az első részről írt kritikánkat <a href="https://www.pcguru.hu/hirek/sorozatepizod-jatekfilmes-hosszban-mozivasznon-downton-abbey-filmkritika/50860">itt</a> olvashatjátok</li>
      </ul>
      <p>Épp csak lekerült a műsorról a szeptemberben bemutatott első Downtown Abbey mozifilm (méltató kritikánkat <a href="https://www.pcguru.hu/hirek/sorozatepizod-jatekfilmes-hosszban-mozivasznon-downton-abbey-filmkritika/50860">itt</a> olvashatjátok), és már meg is érkezett a hivatalos bejelentés, hogy elkezdték fejleszteni a második epizódot. Arról már korábban is beszélt a gyártó Carnival Films, hogy egy <a href="https://www.pcguru.hu/hirek/folytatodik-a-downton-abbey/48661">filmsorozat</a> nyitányának szánják a produkciót, Gareth Neame, a stúdió elnöke pedig most a The Hollywood Reporternek adott interjújában nyilatkozott a folytatásról.</p>
      <p>A 2010-2015 között futott sorozat az arisztokrata Crawley család sorsán keresztül mutatta be a századelő brit történelmét. Az első mozifilm pedig a királyi pár Crawley-éknál tett látogatását és a családban, illetve a személyzetben kialakult problémákat és ellentéteket vázolta. Azt egyelőre nem tudni, hogy hány részt terveznek még a következő évekre, a legnagyobb feladat viszont az lesz, hogy ismét összehozzák a Maggie Smith, Laura Carmichael, Michelle Dockery és Hugh Bonneville nevével fémjelzett színészgárdát.</p>
      <figure>
        <img src="https://www.pcguru.hu/uploads/editors/03000.jpg"/>
      </figure>
      <h3>Kapcsolódó információk</h3>
      <p><b>megjelenés:</b> Nincs adat</p>
      <p>
        <b>hírek</b>
      </p>
    </article>
  </body>
</html>