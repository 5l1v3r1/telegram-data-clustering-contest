<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/29/844932"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T12:53:00+00:00"/>
    <meta property="og:title" content="গৃহবধূর মরদেহ উদ্ধার আশুলিয়ায়, স্বামী পলাতক"/>
    <meta property="og:description" content="ঢাকার অদূরে আশুলিয়ায় ফরিদা বেগম (২৮) নামের এক গৃহবধূর মরদেহ উদ্ধার করেছে পুলিশ। গতকাল বৃহস্পতিবার (২৮ নভেম্বর) দিবাগত রাতে আশুলিয়ার ঘোষবাগ এলাকার একটি বাড়ি থেকে মরদেহটি উদ্ধার করা হয়। ফরিদা ফরিদপুরের আলফাডাঙ্গা উপজেলার গোপালপুর ইউনিয়নের কচুয়া গ্রামের মেয়ে। তিনি ওই এলাকায় স্বামী সেলিমের (৪৫) সঙ্গে থাকতেন। ঘটনার পর থেকে পলাতক রয়েছেন স্বামী সেলিম। আশুলিয়া থানার উপ-পরিদর্শক (এসআই) কামরুজ্জামান বলেন, স্থানীয়দের দেওয়া খবর পেয়ে ওই এলাকার একটি ভাড়া বাসা থেকে নারীর মরদেহ উদ্ধার করা হয়েছে। ময়নাতদন্তের জন্য মরদেহটি ঢাকার সোহরাওয়ার্দী মেডিক্যাল কলেজ হাসপাতালে পাঠানো হয়েছে। এ ঘটনায় থানায় একটি মামলা হবে। নিহতের স্বামী সেলিমকে আটকের চেষ্টা চলছে বলে জানান এসআই।  "/>
  </head>
  <body>
    <article>
      <h1>গৃহবধূর মরদেহ উদ্ধার আশুলিয়ায়, স্বামী পলাতক</h1>
      <address><time datetime="2019-11-29T12:53:00+00:00">29 Nov 2019, 12:53</time> by <a rel="author">কালের কণ্ঠ অনলাইন</a></address>
      <p>ঢাকার অদূরে আশুলিয়ায় ফরিদা বেগম (২৮) নামের এক গৃহবধূর মরদেহ উদ্ধার করেছে পুলিশ। গতকাল বৃহস্পতিবার (২৮ নভেম্বর) দিবাগত রাতে আশুলিয়ার ঘোষবাগ এলাকার একটি বাড়ি থেকে মরদেহটি উদ্ধার করা হয়।</p>
      <p>ফরিদা ফরিদপুরের আলফাডাঙ্গা উপজেলার গোপালপুর ইউনিয়নের কচুয়া গ্রামের মেয়ে। তিনি ওই এলাকায় স্বামী সেলিমের (৪৫) সঙ্গে থাকতেন। ঘটনার পর থেকে পলাতক রয়েছেন স্বামী সেলিম।</p>
      <p>আশুলিয়া থানার উপ-পরিদর্শক (এসআই) কামরুজ্জামান বলেন, স্থানীয়দের দেওয়া খবর পেয়ে ওই এলাকার একটি ভাড়া বাসা থেকে নারীর মরদেহ উদ্ধার করা হয়েছে। ময়নাতদন্তের জন্য মরদেহটি ঢাকার সোহরাওয়ার্দী মেডিক্যাল কলেজ হাসপাতালে পাঠানো হয়েছে। এ ঘটনায় থানায় একটি মামলা হবে। নিহতের স্বামী সেলিমকে আটকের চেষ্টা চলছে বলে জানান এসআই।  </p>
    </article>
  </body>
</html>