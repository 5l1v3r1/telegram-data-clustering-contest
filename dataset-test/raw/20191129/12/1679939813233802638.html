<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/traverseaza-strada-neregulamentar-benevol-sau-sunt-impusi-de-situatie-ce-spun-pietonii-_3060416.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T12:21:20+00:00"/>
    <meta property="og:title" content="Traversează strada neregulamentar BENEVOL sau sunt IMPUȘI DE SITUAȚIE?! Ce spun PIETONII"/>
    <meta property="og:description" content="De la începutul anului, proape 300 de accidente rutiere au fost provocate de pietonii iresponsabili. Sunt datele prezentate de poliţie, care precizează că a aplicat peste 1300 de amenzi pentru traversarea străzii în locuri interzise. Cu toate acestea, pe"/>
  </head>
  <body>
    <article>
      <h1>Traversează strada neregulamentar BENEVOL sau sunt IMPUȘI DE SITUAȚIE?! Ce spun PIETONII</h1>
      <address><time datetime="2019-11-29T12:21:20+00:00">29 Nov 2019, 12:21</time> by <a rel="author">PUBLIKA.MD</a></address>
      <p><b>De la începutul anului, proape 300 de accidente rutiere au fost provocate de pietonii iresponsabili.</b> Sunt datele prezentate de poliţie, care precizează că a aplicat peste 1300 de amenzi pentru traversarea străzii în locuri interzise. Cu toate acestea, pe unii pietoni grăbiţi şi neglijenți nu-i sperie nici amenda de câteva sute de lei pentru o astfel de încălcare. <br/><br/>Pe strada Ion Creangă din Capitală, în apropierea de clădirea fostului cinematograf Flacăra, oamenii traversează strada pe unde apucă. Pe anumite porţiuni, se creează impresia că partea carosabilă se transformă într-o zonă pietonală.<br/><br/>De dragul a câteva secunde economisite, pietonii îşi pun viaţa în pericol, traversând neregulamentar una dintre cele mai aglomerate străzi din oraş. Asta deşi în zonă sunt mai multe treceri pietonale şi chiar un pasaj subteran. <b>De fiecare dată, scuzele celor care încalcă regulamentul sunt aceleaşi.</b> <br/><br/>"- Scuzaţi, vă rog, mă grăbesc". <br/><br/>" Mă iertaţi, îmi cer scuze, asta e. Altă dată o să trec neapărat prin subterană". <br/><br/>"- De ce trecem neregulamentar?<br/>- Păi, ne grăbim ca deobicei. <br/>- Vă daţi seama că vă puneţi viaţa în pericol? <br/>- Da, înţelegem. Da dacă nu e nici o maşină, trecem".<br/><br/>Unii pietoni ne-au spus că nu au de gând să renunţe la acest traversarea neregulamentară a străzii, chiar dacă ştiu că îşi pun viaţa în pericol. Pe acest bărbat, nici reporterul nostru nu l-a putut convinge să nu încalce regulamentul. <br/><br/>"- Da<br/>- De ce?<br/>- Pentru că am nevoie să fac asta.<br/>- Dumneavoastră conştientizaţi că vă puneţi viaţa în pericol?<br/>- Voi fi prudent. <br/>- Vreau să vă preîntâmpin că dacă veţi traversa strada, veţi încălca regulamentul circulaţiei rutiere. <br/>- Nu o să încalc.<br/>- De ce? Sunteţi convins? <br/>- Convins.<br/>- Vezi, din partea stângă nu e nimeni, din partea dreaptă nu e nimeni. "<br/><br/>Dacă am fi fost însoţiţi de un poliţist, acest pieton, la fel ca şi mulţi alţii care au traversat neregulamentar, s-ar fi ales cu o amendă. <br/><br/>"Pietonii care traversează partea carosabilă a drumului, în locuri neindicate înafara trecerii pietonale. Ceea ce reiese de la 300 de lei, la 450 de lei", a spus Ion OPREA, inspector de patrulare.<br/><br/>De la începutul anului, în urma celor 297 de accidente provocate în de pietoni, au murit 46 de oameni, iar alţi 256 au fost răniţi. Este vorba atât despre cei care au traversat strada neregulamentar, cât şi despre persoane aflate în autoturismele implicate în accidente. </p>
      <blockquote>
        <b>CITEȘTE ȘI: <a href="https://www.publika.md/tot-mai-multe-tragedii-din-cauza-pietonilor-care-traverseaza-neregulamentar-persoanele-nedisciplinate-amendate-video_3060293.html">Tot mai multe TRAGEDII din cauza PIETONILOR care traversează neregulamentar. Persoanele nedisciplinate, AMENDATE (VIDEO)</a></b>
      </blockquote>
    </article>
  </body>
</html>