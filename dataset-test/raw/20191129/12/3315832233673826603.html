<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/15d376f2bddb3803/ansp-atentioneaza-fosfura-de-aluminiu-una-dintre-cele-mai-frecvente-cauze-de-intoxicatie-cu-pesticide.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T12:41:15+00:00"/>
    <meta property="og:title" content="ANSP atenționează: Fosfura de aluminiu, una dintre cele mai frecvente cauze de intoxicație cu pesticide"/>
    <meta property="og:description" content="Intoxicațiile pesticide, indiferent dacă sunt cauzate în mod intenționat, accidental sau profesional, reprezintă o problemă globală de sănătate publică. Atât în Republica Moldova, cât și în țările vecine, în ultima perioadă, iau amploare cazurile de intoxicații acute cu fosfură de aluminiu, care este un pesticid ieftin, eficient și utilizat în mod obișnuit pentru prelucrarea cerealelor și care, în rezultatul utilizării, intră în contact cu umiditatea atmosferică, eliberând gazul de fosfură."/>
  </head>
  <body>
    <article>
      <h1>ANSP atenționează: Fosfura de aluminiu, una dintre cele mai frecvente cauze de intoxicație cu pesticide</h1>
      <address><time datetime="2019-11-29T12:41:15+00:00">29 Nov 2019, 12:41</time> by <a rel="author">Jurnal.md</a></address>
      <p>
        <b>Intoxicațiile pesticide, indiferent dacă sunt cauzate în mod intenționat, accidental sau profesional, reprezintă o problemă globală de sănătate publică. Atât în Republica Moldova, cât și în țările vecine, în ultima perioadă, iau amploare cazurile de intoxicații acute cu fosfură de aluminiu, care este un pesticid ieftin, eficient și utilizat în mod obișnuit pentru prelucrarea cerealelor și care, în rezultatul utilizării, intră în contact cu umiditatea atmosferică, eliberând gazul de fosfură.</b>
      </p>
      <p>În perioada anilor 2016-2018, în țară, au fost înregistrate 405 cazuri de intoxicații acute cu pesticide, în urma cărora 14 persoane au decedat.</p>
      <p>Din numărul total de intoxicații, în 144 de cazuri, sau 36%, au fost implicaţii copii, inclusiv, fiind înregistrate trei decese.</p>
      <p>Potrivist specialistilor, fosfura de aluminiu afectează practic toate organele din organism, toxicitatea apare în rezultat al ingerării acesteia sau prin inhalare, absorbție la nivelul pielii sau prin pătrunderea substanței prin leziuni.</p>
      <p>După ingerare, pesticidul eliberează rapid fosfină – un gaz toxic – în stomac, ceea ce provoacă o intoxicație sistemică. Sunt afectate, de obicei inima, plămânii, rinichii și ficatul. Intoxicația se manifestă prin aritmii cardiace, amețeli, stări de greață, vomă, cefalee, slăbiciune etc.</p>
      <p>Pentru a exclude apariţia intoxicaţiilor acute, până la utilizare, trebuie să citiți atent recomandările de pe etichetă despre conţinutul produsului, de respectat strict doza de administrare, modul de utilizare și așteptare.</p>
      <p>Agenţia Naţională pentru Sănătate Publică atenţionează vânzătorii din magazinele agricole ori specializate în comerțul cu amănuntul a produselor de uz fitosanitar (pesticidelor) şi populaţia să conştientizeze pericolul utilizării lor, în special, a insecticidelor în gospodăriile agricole și în condiţii casnice. Să fie mai prudenţi la folosirea acestora, inclusiv cu scop de dezinsecție.</p>
      <p>Totodată, ANSP se adresează comercianților de produse de uz fitosanitar să informeze populaţia despre modul de păstrare, folosire și consecințele nerespectării indicațiilor de pe etichetă.</p>
      <p>Orice persoană care este implicată în manipularea pesticidelor de clasa I și II de toxicitate (foarte toxice) în gospodăriile agricole sunt obligate să fie instruite la CSP teritorial și DTSA și să utilizeze obligatoriu echipamentul individual de protecţie, conform prevederilor legislaţiei naționale în vigoare.</p>
    </article>
  </body>
</html>