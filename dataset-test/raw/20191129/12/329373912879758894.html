<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149668/treneri-ktori-minuli-na-posily-najviac-penazi-miliarda-padla-uz-niekolkokrat"/>
    <meta property="og:site_name" content="Sport7"/>
    <meta property="article:published_time" content="2019-11-29T12:50:00+00:00"/>
    <meta property="og:title" content="Tréneri, ktorí minuli na posily najviac peňazí: Miliarda padla už niekoľkokrát!"/>
    <meta property="og:description" content="Najznámejší tréneri si počas svojich angažmánov vyberali im systémovo blízkych hviezdnych hráčov, na ktorých vedenia klubov míňali astronomické čiastky. Šport7.sk predstavuje desať trénerov, ktorí majú na svedomí najdrahšie nákupy posíl. "/>
  </head>
  <body>
    <article>
      <h1>Tréneri, ktorí minuli na posily najviac peňazí: Miliarda padla už niekoľkokrát!</h1>
      <address><time datetime="2019-11-29T12:50:00+00:00">29 Nov 2019, 12:50</time> by <a rel="author" href="https://www.sport7.sk/autor/timotej-gasper" target="_blank">Timotej Gašper</a></address>
      <p>
        <b>Najznámejší tréneri si počas svojich angažmánov vyberali im systémovo blízkych hviezdnych hráčov, na ktorých vedenia klubov míňali astronomické čiastky. Šport7.sk predstavuje desať trénerov, ktorí majú na svedomí najdrahšie nákupy posíl. </b>
      </p>
      <h3>#10 Unai Emery</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-10/bb_132.jpg?itok=5H0lM7zU"/>
        <figcaption>Unai Emery<cite>zdroj: TASR</cite></figcaption>
      </figure>
      <p>Španielsky tréner dovedna pracoval s pomerne úspešnou kariérnou vizitkou. V Seville vyhral trikrát Európsku ligu, s Parížom dominoval francúzskemu futbalu a dobre to vyzeralo aj v Arsenale, no aktuálne je už tento angažmán minulosťou. Za trénerskú kariéru sa Emerymu pod ruky dostalo mnoho skvelých hráčov, pričom bol priamo zaineteresovaný v procese kúpy Neymara do PSG (222 mil. eur), Nicolasa Pépého do Arsenalu (80 mil. eur), či Juliana Dralxera do PSG (40 mil. eur). Aj keď príchod Neymara od PSG nebol vo výraznej miere ovplyvnený jeho rozhodnutím, spolu má Unai na svedomí posily za <b>660 milliónov eur</b>. </p>
      <h3>#9 Rafael Benítez</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/imported/140282.jpg?itok=GB_GgKuY"/>
        <figcaption>Rafael Benitez<cite>zdroj: © TASR</cite></figcaption>
      </figure>
      <p>Rafa má za sebou bohatú trénerskú cestu dekorovanú množstvom trofejí. Aj keď najviac času strávil v Liverpoole, do najdrahšej pätice jeho posíl sa z LFC zmestila len dvojica Fernando Torres (38 mil. eur) a Robbie Keane (24 mil. eur). Okrem nich má aktuálny tréner čínskeho Dalian Yifang na svedomí aj príchody Higuaina do Neapolu (39 mil. eur), Kovačiča do Realu Madrid (38 mil. eur) respektíve Danila do Realu Madrid (32 mil. eur). Za všetky Benitézove nákupy bolo utratených <b>751 miliónov eur</b>. </p>
      <h3>#8 Claudio Ranieri</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/imported/199285.jpg?itok=qfXs_d7Z"/>
        <figcaption>Claudio Ranieri<cite>zdroj: © TASR</cite></figcaption>
      </figure>
      <p>Za viac ako 33 rokov trénerskej kariéry viedol taliansky taktik viacero veľkoklubov, no najpamätnejším angažmánom ostane určite pôsobenie v Leicestri, ktorý doviedol k titulu. Terajší tréner Sampdorie Janov priviedol do Monaka, Leicestru či Chelsea viacero hodnotných posíl, ktoré dohromady tvoria cifru <b>801 miliónov eur</b>. Najvýraznejšie z nich vyčnievajú mená ako James (45 mil. eur z Porta do Monaka), Falcao (43 mil. eur z Atlética do Monaka) či Islam Slimani, ktorý prišiel do Leicestru zo Sportingu za 32 miliónov eur. </p>
      <h3>#7 Roberto Mancini</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-06/italy_soccer948197591010.jpg?itok=pdsW9GdQ"/>
        <figcaption>Roberto Mancini<cite>zdroj: TASR</cite></figcaption>
      </figure>
      <p>Len o jeden milión viac <b>(802 mil. eur)</b> stáli všetky posily ďalšieho Taliana, Roberta Manciniho. Primárne investície vkladal Mancini do nových tvárí v Manchestri City, kde hájil jedného z prvých trénerov novej miliardárskej éry. Práve Mancini stál za tým, že do MCFC prišli hráči ako Aguero (40 mil. eur), Edin Džeko (37 mil. eur), Yaya Touré (30 mil. eur) či David Silva (28 mil. eur). </p>
      <h3>#6 Arsene Wenger</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2017-09/wenger-650-tasr-2.jpg?itok=N5y3sIFv"/>
        <figcaption>Arséne Wenger<cite>zdroj: TASR</cite></figcaption>
      </figure>
      <p>Legendárny tréner Arsenalu strávil v severnom Londýne 22 rokov, vyhral 17 trofejí a vychoval viacero svetových hviezd. <b>964 miliónov eur</b> vložilo vedenie Arsenalu za Wengerovej éry do mien ako Aubameyang, Lacazette, Ozil, Sánchez, Xhaka či z dávnejšej éry Thierry Henry, Robin van Persie či Jens Lehmann. </p>
      <h3>#5 Massimiliano Allegri</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2018-10/b.jpg?itok=qrR5ct52"/>
        <figcaption>Massimiliano Allegri<cite>zdroj: TASR</cite></figcaption>
      </figure>
      <p>Prvým trénerom v tomto zozname, ktorého posily stáli viac ako miliardu eur, je ex-tréner Juventusu či AC Miláno. Aktuálne nezamestnaný tréner počas svojho obdobia v Juventuse privítal hviezdy ako Cristiano Ronaldo (117 mil. eur), Higuain (90 mil. eur) či Cancelo, Bernardeschi, Dybala, Douglas Costa (všetci 40 miliónov eur). Dokopy stáli všetky Allegriho posily <b>1,03 miliardy eur</b>. </p>
      <h3>#4 Manuel Pellegrini</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/imported/125200.jpg?itok=xNp6_kul"/>
        <figcaption>Manuel Pellegrini<cite>zdroj: © TASR</cite></figcaption>
      </figure>
      <p>Čilský kouč vystriedal viacero klubov a za jeho éry minuli kluby <b>1,05 miliardy eur</b>. Aj napriek tomu, že získal v trénerskej kariére len päť trofejí, má na svedomí prestupy ako Ronaldo, Kaká či Xabi Alonso do Realu Madrid a Kevin De Bruyne respektíve Raheem Sterling do Manchestru City. </p>
      <h3>#3 Pep Guardiola</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-10/britain_soccer_champions_league360952651111.jpg?itok=okkS0Mw3"/>
        <figcaption>Pep Guardiola<cite>zdroj: TASR</cite></figcaption>
      </figure>
      <p>Aj napriek posledným rokom a výrazným investíciám od vedenia Manchestru City sa Pep Guardiola dostal v tomto zozname „len“ na 3.miesto. Jeho najdrahšou akvizíciou je možno prekvapivo Zlatan Ibrahimovič (Z Interu do Barcelony za 70 mil. eur), pričom za ním nasleduje sedem posíl Manchestru City, menovite Mahrez (68 mil. eur), Laporte (65 mil. eur), B.Mendy (57,5 mil. eur), Stones (55,5 mil. eur), Walker (53 mil. eur) či Sané (52 mil. eur). Spolu teda Guardiola privítal posily za <b>1,15 miliardy eur</b>. </p>
      <h3>#2 Carlo Ancelotti</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2018-11/bb_162.jpg?itok=QnKc_J3o"/>
        <figcaption>Carlo Ancelotti<cite>zdroj: TASR</cite></figcaption>
      </figure>
      <p>Za 20 posledných rokov trénoval taliansky kouč Juventus, AC Miláno, Chelsea, PSG, Real Madrid, Bayern Mníchov a aktuálne Neapol. Za ten čas si vyhliadol viacero hráčov, ktorí obohatili jeho kluby a pomohli mu k zisku 19 trofejí. Aj vďaka Ancelottimu prišiel do Realu Madrid hráči ako Gareth Bale (101 mil. eur) či James (75 mil. eur), pričom za jeho éry prišiel Torres do Chelsea (50 mil. eur) či Tolisso (42 mil. eur), Sanches (35 mil. eur) či Hummels (35 mil. eur) do Bayernu. Jeho posily stáli spolu <b>1,23 miliardy eur</b>.</p>
      <h3>#1 Jose Mourinho</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-11/bb_77.jpg?itok=wZL6oAF2"/>
        <figcaption>José Mourinho<cite>zdroj: <a href="https://www.instagram.com/p/B5FfW2lJa1V/">Instagram</a></cite></figcaption>
      </figure>
      <p>„The Special One“ je späť pri remesle, vďaka ktorému získal s Interom, Portom, Realom Madrid, Chelsea či Manchestrom United rekordných 33 trofejí. Druhý najlepšie platený tréner sveta nakupoval všade, kde mohol, čo dovedna vyústilo k sume <b>1,56 miliardy eur</b>. Medzi najdrahšie posily Mourinhovej éry v uvedených kluboch patria Paul Pogba, Romelu Lukaku, Fred, Nemanja Matič či Didier Drogba. </p>
    </article>
  </body>
</html>