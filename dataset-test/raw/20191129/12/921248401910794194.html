<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/isola-pechino-scalfi-bozza/"/>
    <meta property="og:site_name" content="BitchyF"/>
    <meta property="article:published_time" content="2019-11-29T12:53:52+00:00"/>
    <meta property="og:title" content="Nicolò Scalfi archivia L’Isola dei Famosi e si candida per Pechino Express insieme ad una nostra conoscenza"/>
    <meta property="og:description" content="Nicolò Scalfi archivia L'Isola dei Famosi e si candida per Pechino Express insieme ad una nostra conoscenza"/>
  </head>
  <body>
    <article>
      <h1>Nicolò Scalfi archivia L’Isola dei Famosi e si candida per Pechino Express insieme ad una nostra conoscenza</h1>
      <address><time datetime="2019-11-29T12:53:52+00:00">29 Nov 2019, 12:53</time> by <a rel="author">Fabiano Minacci</a></address>
      <p><b>Nicolò Scalfi</b> sogna di diventare giornalista sportivo, ma è altrettanto vero che non sembrerebbe voler abbandonare il mondo dello spettacolo tanto facilmente. Il Campione di <i>Caduta Libera</i> lanciato da Gerry Scotti – dopo aver fatto un <a href="https://www.bitchyf.it/nicolo-scalfi-isola-dei-famosi-pechino-express/">passo indietro su<i> L’Isola dei Famosi</i></a> – ha parlato di <i>Pechino Express</i> fra le pagine di SuperGuidaTv.</p>
      <blockquote>“Non ho espressamente detto che mi sarebbe piaciuto partecipare a L’Isola dei Famosi. Considerando però che sul web circolavano queste voci ad una domanda specifica riguardo i reality a cui mi sarebbe piaciuto partecipare ho fatto due nomi: “L’Isola dei Famosi” e “Pechino Express“. Mi alletta l’idea di mettermi in sfida con me stesso e di scoprire posti nuovi e particolari. “Pechino Express” l’ho sempre seguito come programma e credo che attraverso un’esperienza di questo tipo io possa farmi conoscere meglio al pubblico”.</blockquote>
      <h3>Nicolò Scalfi, Pechino Express in coppia con Christian Fregoni</h3>
      <p>Nicolò ha le idee chiare su <i>Pechino Express</i>.</p>
      <blockquote>“Ne ho parlato finora con Christian Fregoni, anche lui concorrente di “Caduta Libera”, e con un ragazzo che ha partecipato a “Masterchef”. Quest’ultimo era stato già contattato dalla produzione del programma alcuni anni fa ma aveva dovuto rinunciare per altri impegni. Mi ha chiesto se ero interessato a partecipare anche se al momento dovrò valutare. Quella del reality è però un’esperienza che vorrei fare. Pur se fossi condizionato, la scelta poi sarebbe la mia. Sai, il reality è sempre visto in modo diverso rispetto ad un game show. La mia prospettiva da ragazzo di 20 anni è sicuramente diversa da quella dei miei nonni e dei miei genitori”.</blockquote>
      <p>Scalfi e Fregoni la coppia dei #Campioni?<br/>Perché no.</p>
      <figure>
        <img src="https://static.nexilia.it/bitchyf/2019/07/caduta-lo%CC%80ibera-christian-fregoni-nicolo-scalfi.jpg"/>
      </figure>
    </article>
  </body>
</html>