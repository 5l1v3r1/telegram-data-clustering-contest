<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/cd22e99aefec2870/vindeau-droguri-in-apropierea-cluburilor-de-noapte-4-barbati-din-chisinau-risca-sa-si-petreaca-urmatorii-15-ani-dupa-gratii.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-29T12:41:17+00:00"/>
    <meta property="og:title" content="Vindeau droguri în apropierea cluburilor de noapte: 4 bărbați din Chișinău riscă să-și petreacă următorii 15 ani după gratii"/>
    <meta property="og:description" content="Patru bărbați din Chișinău au fost reținuți și plasați în arest pentru vânzarea drogurilor de tip Ecstasy și a marijuanei în preajma cluburilor de noapte din capitală, în valoare de 120.000 de lei."/>
  </head>
  <body>
    <article>
      <h1>Vindeau droguri în apropierea cluburilor de noapte: 4 bărbați din Chișinău riscă să-și petreacă următorii 15 ani după gratii</h1>
      <address><time datetime="2019-11-29T12:41:17+00:00">29 Nov 2019, 12:41</time> by <a rel="author">Jurnal.md</a></address>
      <p>
        <b>Patru bărbați din Chișinău au fost reținuți și plasați în arest pentru vânzarea drogurilor de tip Ecstasy și a marijuanei în preajma cluburilor de noapte din capitală, în valoare de 120.000 de lei.</b>
      </p>
      <p>Pe parcursul lunii noiembrie, procurorii, de comun cu angajații Direcției antidrog a Inspectoratului Național de Investigații, au documentat faptele de trafic ilicit de droguri în proporții deosebit de mari, în capitală, pus la cale și înfăptuit de către un grup format din patru persoane.</p>
      <p>Astfel, în baza măsurilor demarate au fost acumulate probe în privința a trei persoane care,  în zilele de week-end, vindeau droguri de tip pastile Ecstasy și marijuana în preajma cluburilor de noapte. Prin urmare, oamenii legii au efectuat mai multe achiziții de control de la suspecți.</p>
      <p>Drept rezultat, forțele de ordine au reținut în sectorul Râșcani al capitalei o persoană asupra căruia au fost depistate 300 grame de  marijuana, iar într-o suburbie a capitalei au fost reținute alte două persoane. În urma perchezițiilor efectuate în mașina și la  domiciliul unuia dintre suspecți,  oamenii legii au  depistat și ridicat 300 pastile Ecstasy.</p>
      <p>În urma măsurilor de investigație a fost stabilit faptul că pastile Ecstasy au fost introduse în țară prin cale de contrabandă din Olanda,  iar marijuana a fost crescută în condiții de seră. Valoare drogurilor ridicate se estimează la 120.000 de lei.</p>
      <figure>
        <img src="http://static.cdn.jurnaltv.md/superdesk/20191129141140/281328dedb80d3154ef74390cc0ac745a1959c8264ed38bb8f8cfa0576c54367.jpg"/>
        <figcaption>poliția.md</figcaption>
      </figure>
      <p>În acest caz, toți cei patru bărbați din Chișinău, cu vârste cuprinse între 23 și 39 de ani, au fost plasați în arest și riscă închisoare de la 7 la 15 ani.</p>
      <figure>
        <img src="http://static.cdn.jurnaltv.md/superdesk/20191129141140/7e2418aefcd832e3dde2907e88e20c0aff5ca9860fc7ab9791f755caf7574b4b.jpg"/>
        <figcaption>poliția.md</figcaption>
      </figure>
    </article>
  </body>
</html>