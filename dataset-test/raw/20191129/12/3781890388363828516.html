<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/744322"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="แอดไวซ์เปิดช้อปใหม่รองรับตลาดภาคเหนือตอนล่าง"/>
    <meta property="og:description" content="แอดไวซ์  ไอที อินฟินิท   เดินหน้ายุทธศาสตร์ป่าล้อมเมือง ล่าสุดเปิดสาขาใหม่ที่นครสวรรค์รองรับการเติบโตและขยายการให้บริการลูกค้าโดยเฉพาะภาคเหนือตอนล่าง   "/>
  </head>
  <body>
    <article>
      <h1>แอดไวซ์เปิดช้อปใหม่รองรับตลาดภาคเหนือตอนล่าง</h1>
      <address>
        <time datetime="2019-11-29T12:11:00+00:00">29 Nov 2019, 12:11</time>
      </address>
      <p>
        <b>แอดไวซ์  ไอที อินฟินิท   เดินหน้ายุทธศาสตร์ป่าล้อมเมือง ล่าสุดเปิดสาขาใหม่ที่นครสวรรค์รองรับการเติบโตและขยายการให้บริการลูกค้าโดยเฉพาะภาคเหนือตอนล่าง   </b>
      </p>
      <p>นายศรัญ ปัญหา  ผู้อำนวยการฝ่ายขายและผลิตภัณฑ์ บริษัท แอดไวซ์ ไอที อินฟินิท จำกัด  ศูนย์รวมอุปกรณ์ไอทีครบวงจร  เปิดเผยว่า   บริษัทได้เปิดสาขาใหม่ ที่จังหวัดนครสวรรค์  เพื่อรองรับการเติบโตและขยายการให้บริการลูกค้าครอบคลุมในตลาดภาคเหนือ    ซึ่งจะเป็นการเสริมทัพในการขยายฐานลูกค้าและเพิ่มกลุ่มลูกค้าในระดับไฮเอนด์( Hi-end) มากขึ้น <br/> </p>
      <figure>
        <img src="https://www.dailynews.co.th/admin/upload/20191129/news_RpVkgDWPVh192303_533.jpg?v=20191201202?v=1618"/>
      </figure>
      <p>ทั้งนี้การขยายหน้าร้านโดยเฉพาะในตลาดภูมิภาคนั้น  สอดคล้องตามยุทธศาสตร์ป่าล้อมเมือง  โดยภายในช้อปเป็นการนำเสนอนวัตกรรมเทคโนโลยีของผลิตภัณฑ์จากแบรนด์ชั้นนำ ทั้งคอมพิวเตอร์ตั้งโต๊ะ  คอมพิวเตอร์ประกอบ (DIY) โน้ตบุ๊ค เดสก์ท๊อป (AIO) จอมอนิเตอร์ พริ้นเตอร์  รวมถึงกลุ่มผลิตภัณฑ์เกมมิ่งซึ่งมีการเติบโตสูง  <br/><br/> “เรามีความมุ่งมั่นที่จะให้สาขานี้รองรับความต้องการของกลุ่มลูกค้าที่หลากหลาย และได้เลือกซื้อสินค้าที่ตรงตามความต้องการ ทั้งยังได้สัมผัสประสบการณ์การใช้งานโดยตรงก่อนการตัดสินใจซื้อสินค้า การขยายสาขาครั้งนี้เป็นการขยายการเติบโตทางธุรกิจที่สำคัญ ในการขยายบริการให้ครอบคลุมทุกภาคของประเทศไทย  เพื่อขับเคลื่อนและเชื่อมการเข้าถึงนวัตกรรมเทคโนโลยีใหม่ๆ ให้ครอบคลุมลูกค้าทุกกลุ่ม”<br/> <br/>ปัจจุบันแอดไวซ์  มีสาขาครอบคลุมกว่า 355 สาขาทั่วประเทศไทยและสาธารณรัฐประชาธิปไตยประชาชนลาว    และมีกลุ่มสินค้าจัดจำหน่ายมากกว่า 10,000 รายการ   <br/> <br/> </p>
    </article>
  </body>
</html>