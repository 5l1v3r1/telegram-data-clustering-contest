<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/744317"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="แวะฉี่ข้างทางนึกว่าตุ๊กตา ช็อกที่แท้เป็นศพคนคร่อมจยย.!"/>
    <meta property="og:description" content="สองผัว-เมียขายลอตเตอรี่ ปวดฉี่แวะข้างทางนึกว่าตุ๊กตาเดินเข้าไปดูใกล้ๆแทบช็อก กลายเป็นศพคร่อมจยย.ข้างทางเนื่องจากชนเสาป้ายบอกทาง ขณะที่ชาวบ้านนำทะเบียนไปซื้อหวยหวังผู้ตายให้โชค"/>
  </head>
  <body>
    <article>
      <h1>แวะฉี่ข้างทางนึกว่าตุ๊กตา ช็อกที่แท้เป็นศพคนคร่อมจยย.!</h1>
      <address>
        <time datetime="2019-11-29T12:20:00+00:00">29 Nov 2019, 12:20</time>
      </address>
      <p>
        <b>สองผัว-เมียขายลอตเตอรี่ ปวดฉี่แวะข้างทางนึกว่าตุ๊กตาเดินเข้าไปดูใกล้ๆแทบช็อก กลายเป็นศพคร่อมจยย.ข้างทางเนื่องจากชนเสาป้ายบอกทาง ขณะที่ชาวบ้านนำทะเบียนไปซื้อหวยหวังผู้ตายให้โชค</b>
      </p>
      <p>เมื่อเวลา 16.00 น.วันที่ 29 พ.ย. ร.ต.ต.วัลลภ ทัศนาธนพงษ์ หัวหน้าสายตรวจตำบลคลองพลู สภ.หนองใหญ่ จ.ชลบุรี ได้รับแจ้งว่า มีอุบัติเหตุจยย.ชน​เสาป้ายบอกทาง ทำให้มีผู้เสียชีวิตในที่เกิดเห​ตุ  จึงรุดไปตรวจสอบ ที่เกิดอยู่ถนนก่อนถึงสามแยกไทย​ประสงค์ หมู่  3 บ้านคลองตะเคียน ต.คลองพลู  บริเวณสวนปาล์มห่างจากถนนประมาณ 4 เมตร พบศพนายเจษฎา ประดับเพชร อายุ 43 ปี  สภาพศพบริเวณใบหน้าช่วงหน้าผากยุ​บ คอหัก เสียชีวิตอยู่ในลักษณะหัวทิ่ม หน้าคว่ำคร่อมติดกับล้อจยย.ฮอนด้าคลิก 125 ไอ สีส้มดำ ทะเบียน 2 กว 8757 ชลบุรี โดยรถมีร่องรอยการเฉี่ยวชนเสียหาย  ใกล้กันยังพบเสาป้ายบอกเส้นทางหั​กล้มอยู่ข้างทาง และมีรอยเลือดอยู่ที่กลางต้นเสา คาดว่าเสียชีวิตมาแล้วไม่ต่ำกว่​า 9 ชั่วโมง</p>
      <figure>
        <img src="https://www.dailynews.co.th/admin/upload/20191129/news_YypVSqoQuw184525_533.jpg?v=20191130043?v=1814"/>
      </figure>
      <p>จากการสอบถาม นายสน (ไม่ทราบนามสกุล) อายุ 36 ปี พ่อค้าขายลอตเตอรี่ ซึ่งเป็นผู้มาพบศพ ให้การว่า ได้ขี่จยย.มากับภรรยา เมื่อมาถึงที่เกิดเหตุภรรยาของตนเกิดปวดท้องปัสสาวะขึ้นมา​กะทันหัน จึงได้จอดรถเข้าข้างทางเพื่อใ​ห้ภรรยาลงไปปฏิบัติกิจส่วนตัว เนื่องจากถนนช่วงนั้นเป็นที่ต่ำ​และลับตาคน  แต่เมื่อภรรยาของตนเดินลงไปก็พบศพ ซึ่​งทีแรกคิดว่าใครนำตุ๊กตามาโยนทิ้​งไว้  แต่ด้วยความสงสัยจึงเดินเข้าไปดู​ใกล้ๆ ก็ถึงกับตกใจร้องเสียงหลง เมื่อพบศพคร่อมจยย.อยู่ หลังจากตั้งสติได้ จึงรีบไปแจ้งชาวบ้านและตำรวจมาตรวจสอบ<br/><br/>ด้านนางชิ้น (ไม่ทราบนามสกุล) อายุ 45 ปี กล่าวว่า  เมื่อช่วงเวลา 03.00 ของคืนที่ผ่านมา ได้ออกมากรีดยาง​อยู่บริเวณใกล้เคียงที่เกิดเหตุ ได้ยินเสียงเหมือนมีอะไรมากระ​ทบกับวัตถุอะไรสักอย่างและมีเสี​ยงดังมาก แต่ก็ไม่ได้เอะใจอะไร จึงไม่ได้ออกมาดูซึ่งไม่คิดว่าจ​ะมี เกิดอุบัติเหตุเกิดขึ้น<br/><br/>อย่างไรก็ตามเนื่องจากใกล้วันหวยออก ชาวบ้านจึงได้ไหว้ขออนุญาตผู้ตายนำเลขทะเบียนรถไปซื้อหวย เพราะเชื่อว่าได้มีการดลใจให้คนขายลอตเตอรี่ไปพบศพ ขณะที่เจ้าหน้าที่จะได้ติดต่อให้ญาติมารับศพไปบำเพ็ญกุศลต่อไป<br/> </p>
    </article>
  </body>
</html>