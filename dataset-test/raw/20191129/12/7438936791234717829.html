<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Hradec-Kralove-O-stavbu-fotbaloveho-stadionu-se-zajima-dvanact-firem-605169"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-29T12:26:00+00:00"/>
    <meta property="og:title" content="Hradec Králové: O stavbu fotbalového stadionu se zajímá dvanáct firem"/>
    <meta property="og:description" content="Na předběžné tržní konzultace, které se včera konaly k zakázce na stavbu fotbalového stadionu v sále Jana Letzela v budově Krajského úřadu Královéhradeckého kraje, se dostavilo všech 12 přihlášených potenciálních zájemců."/>
  </head>
  <body>
    <article>
      <h1>Hradec Králové: O stavbu fotbalového stadionu se zajímá dvanáct firem</h1>
      <address>
        <time datetime="2019-11-29T12:26:00+00:00">29 Nov 2019, 12:26</time>
      </address>
      <p>
        <b>Na předběžné tržní konzultace, které se včera konaly k zakázce na stavbu fotbalového stadionu v sále Jana Letzela v budově Krajského úřadu Královéhradeckého kraje, se dostavilo všech 12 přihlášených potenciálních zájemců.</b>
      </p>
      <p>Představitelé města a administrátor prezentovali zúčastněným okolnosti zakázky, kterými jsou stanovený limit zakázky 605 milionů korun bez DPH, územní a stavební povolení v právní moci.</p>
      <p>„Město chtělo od zúčastněných zájemců znát jejich stanovisko, jak pokračovat v případném dalším vyhlášení výběrového řízení, zda metodou standardní s upravenou dokumentací, metodou Design and Build nebo Design and Build and Operate a s možností zapracování multifunkce. Z příspěvků zúčastněných potenciálních dodavatelů vyplynul závěr, že v případě vyhlášení metodou Design and Build by většina uvažovala o přihlášení se do takové soutěže,“ hodnotí Jiří Bláha, náměstek primátora pro oblast investic.</p>
      <p>Nyní bude město analyzovat výstupy z předběžných tržních konzultací. O dalším vývoji ohledně zakázky na výstavbu fotbalového stadionu bude informováno zastupitelstvo města v prosinci. Na začátku března by měla být zastupitelstvu města předložena varianty řešení této problematiky.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Hradec-Kralove-Fotbalovy-stadion-ma-stale-sanci-dalsi-etapou-je-predbezna-trzni-konzultace-604630"/>
        <a href="https://www.parlamentnilisty.cz/politika/obce-volicum/Hradec-Kralove-ma-nove-partnerske-mesto-Kronstadt-604287"/>
        <a href="https://www.parlamentnilisty.cz/politika/obce-volicum/Hradec-Kralove-Svatecni-vyzdoba-i-tri-vanocni-stromy-604333"/>
        <a href="https://www.parlamentnilisty.cz/politika/obce-volicum/Hradec-Kralove-S-rekonstrukci-materske-skoly-Slunicko-zacne-mesto-pristi-rok-603215"/>
      </related>
    </article>
  </body>
</html>