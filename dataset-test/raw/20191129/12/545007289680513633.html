<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/de-giving-tuesday-asociatia-samas-echipeaza-cutia-bebelusului-pentru-12-nou-nascuti-din-jud-arges/"/>
    <meta property="og:site_name" content="Europa FM"/>
    <meta property="article:published_time" content="2019-11-29T12:44:46+00:00"/>
    <meta property="og:title" content="De Giving Tuesday, Asociația SAMAS echipează CUTIA Bebelușului pentru 12 nou-născuți din jud. Argeș"/>
    <meta property="og:description" content="Marți, de Giving Tuesday, Asociația SAMAS echipează CUTIA Bebelușului pentru 12 nou-născuți din jud. Argeș, invitând voluntarii să participe la această acțiune începând cu ora 11 la sediul organizației din București."/>
  </head>
  <body>
    <article>
      <h1>De Giving Tuesday, Asociația SAMAS echipează CUTIA Bebelușului pentru 12 nou-născuți din jud. Argeș</h1>
      <address>
        <time datetime="2019-11-29T12:44:46+00:00">29 Nov 2019, 12:44</time>
      </address>
      <p>Marți, de <b>Giving Tuesday, Asociația SAMAS</b> echipează <b>CUTIA Bebelușului</b> pentru 12 nou-născuți din <b>jud. Argeș</b>, invitând voluntarii să participe la această acțiune începând cu ora 11 la sediul organizației din București.</p>
      <p>Echiparea <b>CUTIEI Bebelușului</b> se va desfășura de <b>Giving Tuesday, pe 3 decembrie, în intervalul orar 11:00 – 13:00</b>. Puteți să vă înscrieți să luați parte la pregătirea cadoului pentru nou-născut, completând formularul online  până la data de 30 noiembrie, ora 18:00: <a href="https://forms.gle/D6FKrDzb778BneyT8"><b>CLICK AICI PENTRU ÎNSCRIERE!</b></a></p>
      <p>Pentru cei care nu se pot implica pe 3 decembrie, există posibilitatea a contribui printr-un <b>SMS la 8844 cu textul BEBE</b>, fiind echivalentul unei donații de<b> 2 EURO/lună.</b></p>
      <p><a href="https://www.europafm.ro/cutia-bebelusului-va-fi-din-1-iunie-in-maternitatile-din-romania/"><b>Asociația SAMAS</b> a lansat la 1 iunie conceptul <b>CUTIA Bebelușului</b></a> în 22 de maternități din întreaga țară. Asociația SAMAS dorește să acceseze cât mai multe finanțări pentru a extinde cât mai mult programul concept <b>CUTIA Bebelușului</b>.</p>
      <p>Conform raportului UNICEF, 80% dintre decesele nou-născuților pot fi prevenite prin educație.</p>
      <p>Alăptarea exclusivă a copilului în primele 6 luni de viață este esențială pentru buna dezvoltare, imunitatea și sănătatea viitorului adult. Alăptarea copilului timp de cel puțin 1 an reduce riscul de apariție a cancerului de sân la mamă.</p>
      <p>Educația perinatală este extrem de importantă pentru mame, fiind dovedit științific că toate deciziile pe care o mamă le ia în primele 1000 de zile de viață ale bebelușului (de la momentul concepției până la 2 ani a acestuia) influențează starea de sănătate a acestuia, pe tot parcursul vieții.</p>
      <p><b>CUTIA Bebelușului</b> este realizată din carton, are dimensiunile de 70 x 42 x 28 cm și va fi folosită ca pat pentru bebeluș în primele trei luni de viață.</p>
      <p>
        <b>Beneficiile CUTIEI Bebelușului:</b>
      </p>
      <ul>
        <li>Scade mortalitatea și morbiditatea infantile</li>
        <li>Crește rata de alăptare</li>
        <li>Contribuie la creșterea responsabilității mamei și la motivarea acesteia pentru a obține sprijinul material</li>
        <li>Contribuie la dezvoltarea sănătoasă a bebelușului și la prevenția unor boli din viața de adult asociate cu perioada primelor 1000 de zile (conform studiului dr. David Barker, condițiile fetale și precoce pentru sugari au un efect permanent de condiționare a metabolismului și a afecțiunilor cronice ale organismului, ulterior în viață).</li>
        <li>Cutia de carton devenită pătuț salvează vieți!</li>
      </ul>
    </article>
  </body>
</html>