<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/renault-koleos-facelift-preturi-romania-175420.html"/>
    <meta property="og:site_name" content="Auto Bild"/>
    <meta property="article:published_time" content="2019-11-29T12:14:01+00:00"/>
    <meta property="og:title" content="Renault Koleos facelift – preţuri în România"/>
    <meta property="og:description" content="La doi ani de la momentul lansării pe piața europeană, Renault Koleos primeşte o serie de îmbunătăţiri sub toate aspectele."/>
  </head>
  <body>
    <article>
      <h6 class="kicker">Lansare</h6>
      <h1>Renault Koleos facelift – preţuri în România</h1>
      <address><time datetime="2019-11-29T12:14:01+00:00">29 Nov 2019, 12:14</time> by <a rel="author">Bogdan Barliga</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/Renault-Koleos.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Renault-Koleos-1.jpg"/>
        </figure>
      </slideshow>
      <p>
        <b>La doi ani de la momentul lansării pe piața europeană, <a href="https://www.auto-bild.ro/stiri/noul-renault-koleos-preturi-romania-122894.html">Renault Koleos</a> primeşte o serie de îmbunătăţiri sub toate aspectele, având un design mai impunător la exterior și un confort îmbunătățit la interior.</b>
      </p>
      <p>Koleos primeşte acum un noul motor Blue dCi190 și este primul model din gama Renault vândut în România cu nivelul de echipare Initiale Paris, versiunea de top a brand-ului francez.</p>
      <p>În partea din faţă, Koleos are grila radiatorului mai pronunțată şi o nouă linie cromată de-a lungul întregii lungimi a barei de protecție şi în zona farurilor de ceață. În partea inferioară, scutul de protecție este redimensionat, iar partea din spate a fost refăcută şi prezintă un scut de protecție mai înalt și un element cromat transversal, păstrând armonia cu partea frontală. A treia lumină de frână a fost prelungită, iar evacuarea cromată cu două ieșiri aduce o notă de sportivitate. O nouă culoare de caroserie denumită “Red Milessim” este acum disponibilă, alături de jantele de 19-inchi “Kavea”, cu finisaj diamantat negru.</p>
      <figure>
        <img src="https://www.auto-bild.ro/wp-content/uploads/2019/11/Renault-Koleos-1-1024x683.jpg"/>
      </figure>
      <p>Echiparea de top Initiale Paris se distinge prin accentele specifice poziționate pe tabloul de bord, volan, panourile ușilor, praguri și covorașe. Geamurile laterale laminate asigură un confort acustic mai mare. Clienții pot alege între două tapițerii noi din piele Nappa: negru titan și gri deschis. Îmbunătățite prin dubla cusătură care pune în evidență design-ul scaunelor, acestea sunt semnate Initiale Paris.</p>
      <p>Motorul dCi190 transmite puterea prin intermediul unei cutii automate X-Tronic şi sistemul de transmisie integrală All Mode 4×4-i folosit şi alte modele produse de Alianţa Renault-Nissan a fost personalizat pentru Koleos.</p>
      <p>
        <b>Renault Koleos facelift – preţuri în România cu TVA inclusă</b>
      </p>
      <p>Renault Koleos echiparea Zen dCi 190 X-Tronic 4WD 36.000 de euro<br/>Renault Koleos echiparea Intens dCi 190 X-Tronic 4WD 39.500 de euro<br/>Renault Koleos echiparea Initiale Paris dCi 190 X-Tronic 4WD 42.500 de euro</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/teste/drive-test/renault-kadjar-tce-159-edc-175279.html"/>
        <a href="https://www.auto-bild.ro/stiri/noul-renault-clio-preturi-pentru-romania-174913.html"/>
        <a href="https://www.auto-bild.ro/video/noul-renault-captur-disponibil-romania-din-martie-2020-2-173958.html"/>
      </related>
    </article>
  </body>
</html>