<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://macworld.idg.se/2.1038/1.727399/nu-finns-krypterade-chattappen-signal-som-ipad-app?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="MacWorld"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="Nu finns krypterade chattappen Signal som Ipad-app"/>
    <meta property="og:description" content="Edward Snowdens favoritapp Signal har uppdaterats med en optimerad version för Ipad."/>
  </head>
  <body>
    <article>
      <h1>Nu finns krypterade chattappen Signal som Ipad-app</h1>
      <address>
        <time datetime="2019-11-29T12:20:00+00:00">29 Nov 2019, 12:20</time>
      </address>
      <p>
        <i>Edward Snowdens favoritapp Signal har uppdaterats med en optimerad version för Ipad.</i>
      </p>
      <p>Signal har släppt en uppdatering av sin app för IOS, som nu även får en äkta Ipad-version istället för att köras som Iphone-app på paddan. Det innebär bland annat bättre utnyttjande av skärmytan med en lista över konversationer till vänster och gott om plats för meddelanden och bilder till höger.</p>
      <p>Ipad-appen länkas till Iphone-versionen för att använda samma konto, precis som Signal-programmet för Mac, Windows och Linux. Tidigare gick det bara att använda Ipad som ett fristående konto.</p>
      <p>Andra nyheter i <a href="https://apps.apple.com/se/app/signal-private-messenger/id874139669">Signal 3.0</a> är stöd för att vidarebefordra meddelandet (som du kan redigera innan du skickar), en funktion för att trimma videoklipp direkt i appen, och genvägar till privata meddelanden eller samtal från gruppchatter genom att trycka på en deltagares avatar.</p>
      <p>Signal kan också nå betydligt fler användare tack vare nya språk, bland annat hindi, telugu, urdu och vietnamesiska.</p>
    </article>
  </body>
</html>