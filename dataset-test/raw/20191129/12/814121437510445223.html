<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/ekologia/10276049/mialy-byc-bardziej-eko-a-sprzedaja-coraz-wiecej-plastiku-skandaliczne-dane-z-wielkiej-brytanii.html"/>
    <meta property="og:site_name" content="Wprost"/>
    <meta property="article:published_time" content="2019-11-29T12:01:00+00:00"/>
    <meta property="og:title" content="Miały być bardziej eko, a sprzedają coraz więcej plastiku. Skandaliczne dane z Wielkiej Brytanii"/>
    <meta property="og:description" content="Brytyjskie supermarkety hucznie zapowiadały, że przyłączą się do akcji ratowania planety i ograniczą sprzedaż plastikowych torebek. Okazuje się, że zrobiły zupełnie odwrotnie."/>
  </head>
  <body>
    <article>
      <h1>Miały być bardziej eko, a sprzedają coraz więcej plastiku. Skandaliczne dane z Wielkiej Brytanii</h1>
      <address>
        <time datetime="2019-11-29T12:01:00+00:00">29 Nov 2019, 12:01</time>
      </address>
      <p>
        <b>Brytyjskie supermarkety hucznie zapowiadały, że przyłączą się do akcji ratowania planety i ograniczą sprzedaż plastikowych torebek. Okazuje się, że zrobiły zupełnie odwrotnie.</b>
      </p>
      <p>Pomimo zapowiedzi o ograniczeniu używania plastikowych torebek produkcji odpadów, brytyjskie sieci handlowe zrobiły odwrotnie - dowiadujemy się ze wspólnego raportu Environmental Investigation Agency i Greenpeace. Jak wynika z analiz zebranych danych, to właśnie ten sektor gospodarki odpowiadał za ponad 900 tys. ton plastikowych odpadów.</p>
      <h3>Ilość odpadów rośnie</h3>
      <p>Ograniczenie ilości produkowanych odpadów to obecnie jeden z głównych tematów wykorzystywanych do poprawy wizerunku firm. Chętnie korzystaj z niego sieci handlowe, które co chwilę ogłaszają coraz to nowe strategię proekologiczne. Jak się jednak okazuje, aż 7 na 10 największych sieci w Wielkiej Brytanii, mimo że zapowiadała ograniczenie, to zwiększyła ilość produkowanych odpadów plastikowych w porównaniu z rokiem ubiegłym.</p>
      <p>Największy wzrost widać w sprzedaży torebek foliowych. W Wielkiej Brytanii, co częściowo widać było również w Polsce, próbowano przekonać konsumentów do korzystania z bardziej wytrzymałych toreb z plastiki. Wmawiano im, że są one wielorazowego użytku, przez co są dużo bardziej ekologiczne. Prawda jest taka, że zawierają one dużo więcej szkodliwego i długo rozkładającego się plastiku i często były wyrzucane po jednym użyciu. W porównaniu do 2018 roku tylko na brytyjskim rynku, sprzedaż tego typu toreb wzrosła o 25 proc. i sięgnęła 1,5 miliarda sztuk. Jak policzono, daje to ponad 22 tego typu torby na trzyosobową rodzinę rocznie.</p>
      <p>– To szokujące, że pomimo tego, że zauważamy rosnącą świadomość ekologiczną wśród społeczeństwa, ilość sprzedawanych toreb plastikowych rośnie – mówi Juliet Phillips z Environmental Investigation Agency.</p>
      <p>Z raportu dowiadujemy się także, że problemem jest nie tylko ilość sprzedawanych toreb, ale również sposób pakowania produktów. Nie widać bowiem zmian w kulturze organizacyjnej największych sieci. Nadal pakują one swoje produkty głównie w opakowania z plastiku.</p>
      <related>
        <h4>Czytaj także:</h4>
        <a href="https://www.wprost.pl/ekologia/10274431/zaskakujace-wyniki-badan-najmniej-ekologiczna-grupa-polakow-jest-mlodziez.html"/>
      </related>
      <footer>Opracował: <a href="https://www.wprost.pl/profil/18582/marcin-haber.html">Marcin Haber</a></footer>
      <footer>Źródło: <a href="http://www.cnn.com/">CNN</a></footer>
    </article>
  </body>
</html>