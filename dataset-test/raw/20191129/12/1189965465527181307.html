<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/261055/apokalypseis-gia-ton-prigkipa-antrioy-anagkastika-na-kano-seks-mazi-toy-otan-imoyn-aniliki"/>
    <meta property="og:site_name" content="LiFO"/>
    <meta property="article:published_time" content="2019-11-29T12:27:00+00:00"/>
    <meta property="og:title" content="Αποκαλύψεις για τον πρίγκιπα Άντριου: «Αναγκάστηκα να κάνω σεξ μαζί του, όταν ήμουν ανήλικη»"/>
    <meta property="og:description" content="Τι είπε στην πρώτη της τηλεοπτική συνέντευξη η Virginia Giuffre, που ισχυρίζεται πως υποχρεώθηκε να κάνει σεξ με τον πρίγκιπα του Γιορκ τρεις φορές"/>
  </head>
  <body>
    <article>
      <h1>Αποκαλύψεις για τον πρίγκιπα Άντριου: «Αναγκάστηκα να κάνω σεξ μαζί του, όταν ήμουν ανήλικη»</h1>
      <h2>Τι είπε στην πρώτη της τηλεοπτική συνέντευξη η Virginia Giuffre, που ισχυρίζεται πως υποχρεώθηκε να κάνει σεξ με τον πρίγκιπα του Γιορκ τρεις φορές</h2>
      <address><time datetime="2019-11-29T12:27:00+00:00">29 Nov 2019, 12:27</time> by <a rel="author">NEWSROOM</a></address>
      <p>
        <b>Μια Αμερικανίδα που λέει πως αναγκάστηκε να κάνει σεξ με τον <a href="https://www.lifo.gr/tags/%CE%A0%CF%81%CE%AF%CE%B3%CE%BA%CE%B9%CF%80%CE%B1%CF%82+%CE%86%CE%BD%CF%84%CF%81%CE%B9%CE%BF%CF%85">πρίγκιπα Άντριου</a> σε ηλικία 17 ετών έδωσε την πρώτη τηλεοπτική της συνέντευξη στην εκπομπή Panorama του BBC.</b>
      </p>
      <p>Η Virginia Giuffre, μια από τις γυναίκες που κατηγορεί τον Τζέφρι Έπσταϊν, λέει πως τόσο εκείνη όσο και ο πρίγκιπας Άντριου «γνωρίζουν τι συνέβη». Ο Δούκας του Γιορκ, από την πλευρά του, αρνείται πως είχε οποιαδήποτε σεξουαλική επαφή μαζί της.</p>
      <p>Νωρίτερα η Μητροπολιτική Αστυνομία του Λονδίνου υπερασπίστηκε την απόφασή της να μην προχωρήσει με τις κατηγορίες περί trafficking της Giuffre εναντίον του Έπσταϊν, σημειώνοντας πως «δεν είναι η αρμόδια αρχή» για να ερευνήσει τους ισχυρισμούς της γυναίκας.</p>
      <figure>
        <img src="https://www.lifo.gr/uploads/image/1573067/prigkipas-andrew-gynaika-sex1.jpg"/>
        <figcaption>Ο πρίγκιπας Άντριου με την Virginia Giuffre. Πηγή: Florida Southern District Court</figcaption>
      </figure>
      <p>Η Giuffre, που τότε ονομαζόταν Virginia Roberts, υποστηρίζει πως αναγκάστηκε να κάνει σεξ με τον πρίγκιπα Άντριου τρεις φορές το διάστημα μεταξύ 2001 -όταν ήταν 17 ετών- και 2002, στο Λονδίνο, τη Νέα Υόρη και το ιδιωτικό νησί του Έπσταϊν στις Αμερικανικές Παρθένες Νήσους.</p>
      <p>Το Παλάτι του Μπάκιγχαμ χαρακτήρισε τις κατηγορίες «ψευδείς και αβάσιμες».</p>
      <figure>
        <iframe src="https://www.youtube.com/embed/OZiY4lHFV6c" width="697" height="392" data-service="Youtube" scrolling="no"/>
      </figure>
      <p>Σε πρόσφατη συνέντευξη στο BBC, ο πρίγκιπας Άντριου είπε πως τα φερόμενα περιστατικά «δεν συνέβησαν ποτέ». Στην ειδική εκπομπή Panorama, που θα προβληθεί στις 2 Δεκεμβρίου αλλά γυρίστηκε πριν την συνέντευξη του πρίγκιπα, η Giuffre λέει: «Ήταν πραγματικά μια τρομακτική στιγμή στη ζωή μου. Ξέρει και ξέρω τι έγινε. Και υπάρχει μόνο ένας από εμάς που λέει την αλήθεια».</p>
      <p>Ο πρίγκιπας Άντριου, το τρίτο παιδί της βασίλισσας Ελισάβετ, βρίσκεται αντιμέτωπος με μια σωρεία ερωτημάτων για τις σχέσεις του με τον Έπσταϊν, Αμερικανό χρηματιστή που αυτοκτόνησε τον Αύγουστο εν αναμονή της δίκης του για κατηγορίες περί trafficking.</p>
      <p>Μετά την συνέντευξή του στο BBC, ο πρίγκιπας προκάλεσε σάλο με την φιλία του με τον Έπσταϊν καταλήγοντας να παραιτηθεί τελικά από τα δημόσια καθήκοντά του για το άμεσο μέλλον, έπειτα από την εμπλοκή του ονόματός του στο σκάνδαλο με τον χρηματιστή. Αργότερα δήλωσε πως συμπονά τα θύματα του Έπσταϊν και όλους όσοι «θέλουν να κλείσει η υπόθεση».</p>
      <p>Στην συνέντευξή του είχε πει πως δεν θυμάται να γνώρισε ποτέ την Virginia Giuffre, σημειώνοντας πως την νύχτα που εκείνη υποστηρίζει πως γνωρίστηκαν για πρώτη φορά, ο ίδιος είχε πάει στην Pizza Express του Γουόκινγκ και μετά επέστρεψε σπίτι. Επιχειρώντας επίσης να διαψεύσει τους ισχυρισμούς της πως «ίδρωνε πολύ» σε ένα νυχτερινό κλαμπ, ο πρίγκιπας Άντριου υποστήριξε πως μια ιατρική πάθηση εκείνη την περίοδο δεν του επέτρεπε να ιδρώνει.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/260428/i-tapeinosi-kai-i-ptosi-toy-prigkipa-antrioy-to-xroniko-toy-vasilikoy-skandaloy-poy-syntarakse-to-palati"/>
      </related>
    </article>
  </body>
</html>