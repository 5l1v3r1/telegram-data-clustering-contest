<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/463984/%E0%A6%89%E0%A6%87%E0%A6%A8%E0%A7%8D%E0%A6%A1%E0%A6%BF%E0%A6%9C%E0%A7%87%E0%A6%B0-%E0%A6%AC%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%AC%E0%A7%9C-%E0%A6%B9%E0%A6%BE%E0%A6%B0-%E0%A6%86%E0%A6%AB%E0%A6%97%E0%A6%BE%E0%A6%A8%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-29T12:13:00+00:00"/>
    <meta property="og:title" content="উইন্ডিজের বিপক্ষে বড় হার আফগানিস্তানের"/>
    <meta property="og:description" content="অনলাইন ডেস্ক ॥ শামার ব্রুকসের সেঞ্চুরি আর রাকিম কর্নওয়ালের দশ উইকেটে আগের দিনই বড় হারের শঙ্কায় পড়েছিল আফগানিস্তান। জেসন হোল্ডারের তোপে তৃতীয় দিনে নাটকীয় কিছু করতে পারলেন না আফগান টেল এন্ডাররা। দাপুটে পারফরম্যান্সে লক্ষ্ণৌ টেস্টে ৯ উইকেটের জয় তুলে নিল ওয়েস্ট ইন্ডিজ। দ্বিতীয় ইনিংসে ৭ উইকেটে ..."/>
  </head>
  <body>
    <article>
      <h1>উইন্ডিজের বিপক্ষে বড় হার আফগানিস্তানের</h1>
      <address>
        <time datetime="2019-11-29T12:13:00+00:00">29 Nov 2019, 12:13</time>
      </address>
      <figure>
        <img src="http://www.dailyjanakantha.com/files/201911/1575033210_09.jpg"/>
      </figure>
      <p>অনলাইন ডেস্ক ॥ শামার ব্রুকসের সেঞ্চুরি আর রাকিম কর্নওয়ালের দশ উইকেটে আগের দিনই বড় হারের শঙ্কায় পড়েছিল আফগানিস্তান। জেসন হোল্ডারের তোপে তৃতীয় দিনে নাটকীয় কিছু করতে পারলেন না আফগান টেল এন্ডাররা। দাপুটে পারফরম্যান্সে লক্ষ্ণৌ টেস্টে ৯ উইকেটের জয় তুলে নিল ওয়েস্ট ইন্ডিজ।</p>
      <p>দ্বিতীয় ইনিংসে ৭ উইকেটে ১০৯ রান নিয়ে শুক্রবার দিন শুরু করে আফগানিস্তান। ১১ রান তুলতেই অবশিষ্ট তিন উইকেট হারায় রশিদ খানের দল। সবকটি উইকেটই নেন হোল্ডার। ৩১ রানের লক্ষ্য ১ উইকেট হারিয়েই ছুঁয়ে ফেলে ক্যারিবিয়ানরা।</p>
      <p>সকালে নিজের প্রথম বলেই রশিদকে তুলে নেন হোল্ডার। মাত্র ১ রান করে উইকেটের পেছনে ধরা পড়েন আফগান অধিনায়ক।</p>
      <p>নিজের টানা দুই ওভারে ইয়ামিন আহমাদজাই ও আফসার জাজাইকে ফিরিয়ে প্রতিপক্ষের ইনিংসের ইতি টানেন ওয়েস্ট ইন্ডিজ অধিনায়ক। হোল্ডারের পাশাপাশি ৩টি করে উইকেট পান দুই স্পিনার কর্নওয়াল ও রোস্টন চেইসও।</p>
      <p>ছোট লক্ষ্য তাড়ায় ৮ রান করে ফেরেন ওপেনার ক্রেইগ ব্র্যাথওয়েট। ১৬ বলে ৪টি চারের সহায়তায় ১৯ রান করে দলকে সহজ জয় এনে দেন জন ক্যাম্পবেল।</p>
      <p>ম্যাচে ১২১ রান খরচায় ১০ উইকেট পাওয়া কর্নওয়াল হয়েছেন ম্যাচ সেরা। এশিয়ায় দ্বিতীয় ক্যারিবিয়ান স্পিনার হিসেবে ১০ উইকেট পেলেন এই অফ স্পিনার।</p>
      <p>সংক্ষিপ্ত স্কোর:</p>
      <p>আফগানিস্তান ১ম ইনিংস: ৬৮.৩ ওভারে ১৮৭</p>
      <p>ওয়েস্ট ইন্ডিজ ১ম ইনিংস: ৮৩.৩ ওভারে ২৭৭</p>
      <p>আফগানিস্তান ২য় ইনিংস: ৪৩.১ ওভারে ১২০ (ইব্রাহিম ২৩, আহমাদি ৬২, ইহসানউল্লাহ ১, রহমত ০, আসগর ০, নাসির ১৫, হামজা ১, আফসার ৭, রশিদ ১, ইয়ামিন ১, জহির ০*; রোচ ৪-২-৫-০, হোল্ডার ৬.১-২-২০-৩, ওয়ারিক্যান ১২-৩-৩১-০, কর্নওয়াল ১৮-৩-৪৬-৩, চেইস ৩-১-১০-৩)</p>
      <p>ওয়েস্ট ইন্ডিজ ২য় ইনিংস: ৬.২ ওভারে ৩৩/১ (ব্রাথওয়েট ৮, ক্যাম্পবেল ১৯*, হোপ ৬*; ইয়ামিন ১-০-৮-০, জাভেদ ১-০-৯-০, হামজা ২.২-১-৫-১, রশিদ ২-০-১১-০)</p>
      <p>ফল: ওয়েস্ট ইন্ডিজ ৯ উইকেটে জয়ী</p>
      <p>ম্যাচ সেরা: রাকিম কর্নওয়াল</p>
    </article>
  </body>
</html>