<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/29/news/adriano-celentano-ascolti-adrian-ieri-sera-telespettatori-crollano-auditel-novembre-2019-sardine-francesca-fialdini-1248295/"/>
    <meta property="og:site_name" content="Il Tempo"/>
    <meta property="article:published_time" content="2019-11-29T12:49:00+00:00"/>
    <meta property="og:title" content="È quasi finita. Celentano, il flop di Adrian è record"/>
    <meta property="og:description" content="Gli ascolti tv della penultima puntata di Adrian hanno segnato il record negativo"/>
  </head>
  <body>
    <article>
      <h6 class="kicker">PENULTIMA PUNTATA</h6>
      <h1>È quasi finita. Celentano, il flop di Adrian è record</h1>
      <h2>Gli ascolti tv della penultima puntata di Adrian hanno segnato il record negativo</h2>
      <address><time datetime="2019-11-29T12:49:00+00:00">29 Nov 2019, 12:49</time> by <a rel="author">Giada Oricchio</a></address>
      <p>È quasi finita. La prossima settimana Adriano Celentano deporrà le chitarra e si conoscerà il destino delle avventure salvifiche di Adrian-Darian anche se sembra interessare sempre meno al pubblico. La penultima puntata ha segnato il record negativo del ritorno de “Il Molleggiato” su Canale 5 dopo il primo tentativo di gennaio scorso.</p>
      <p>
        <b>
          <a href="https://www.iltempo.it/cultura-spettacoli/2019/11/29/news/adriano-celentano-sardine-capitone-matteo-salvini-adrian-ilaria-cucchi-1248039/">Per approfondire leggi anche: CELENTANO SI DA' ALL'ITTICA, SCHIERATO CON LE SARDINE</a>
        </b>
      </p>
      <p>Celentano ha (in)cantato con la sua voce e la sua chitarra (peccato per chi se l’è perso), ha duettato con Morgan (senza fiato) e ha combattuto l’odio con l’amore, anzi con una lettera d’amore dal titolo “L’emozione non ha voce” dedicata a Ilaria Cucchi, ha predicato e fatto politica con “sardine e capitone” e punzecchiando di nuovo i telespettatori (“Non vorrei parlarne, hai visto cosa è successo a Verona, mi hanno tartassato”), ma è stato seguito solo da 2.695.000 spettatori pari all’11,1% di share, mentre il cartone animato “Adrian” è crollato a 1.263.000 spettatori pari all’8.3% di share.</p>
      <p>A Rai1 è bastato programmare il film “La famiglia von Trapp – Una vita in musica” per vincere la serata con 3.286.000 spettatori e il 14,5% di share. Su Rai2 “Frozen – Il regno di ghiaccio” è piaciuto a 1.680.000 spettatori  con il 7% di share, stessi numeri di Italia1 con il film “The Transporter Legacy” (1.672.000 spettatori pari al 7%).</p>
      <p>Sempre bene su Rai3 il programma di Serena Dandini “Stati Generali” che ha raccolto 1.250.000 spettatori e il 5.9% di share, mentre è boom su Rete4 per il talk politico “Dritto e Rovescio” che ha ottenuto 1.406.000 spettatori con l’8,1%. Su La7 l’approfondimento “Piazzapulita” è stato seguito da 901.000 spettatori con uno share del 5,1%. Su Tv8 la partita di Europa League Lazio-Cluj ha raccolto 1.009.000 spettatori e il 4.1% di share.</p>
      <related>
        <h4>Articoli Correlati</h4>
        <a href="https://www.iltempo.it/cultura-spettacoli/2019/11/29/news/adriano-celentano-sardine-capitone-matteo-salvini-adrian-ilaria-cucchi-1248039/"/>
        <a href="https://www.iltempo.it/cultura-spettacoli/2019/11/26/news/adriano-celentano-selvaggia-lucarelli-puntata-adrian-giovedi-28-novembre-mediaset-1246565/"/>
        <a href="https://www.iltempo.it/cultura-spettacoli/2019/11/22/news/adrian-adriano-celentano-flop-ascolti-tv-televisione--1244399/"/>
      </related>
    </article>
  </body>
</html>