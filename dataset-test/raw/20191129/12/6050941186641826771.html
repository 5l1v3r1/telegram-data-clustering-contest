<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pulsonline.rs/musko-zenski-razgovori/emotivni-momenti-sinisa-mihajlovic-zaplakao-a-onda-detaljno-opisao-kroz-sta-je-prosao/lyd9c7r"/>
    <meta property="og:site_name" content="pulsonline"/>
    <meta property="article:published_time" content="2019-11-29T12:16:00+00:00"/>
    <meta property="og:title" content="EMOTIVNI MOMENTI: Siniša Mihajlović zaplakao, a onda detaljno opisao kroz šta je prošao!"/>
    <meta property="og:description" content="Konferenecija za medije o zdravstvenom stanju&lt;a href=&quot;https://sport.blic.rs/search?q=Sini%C5%A1a+Mihajlovi%C4%87&quot; id=&quot;723cb07d-3d40-4054-8437-9263d2451c3e&quot;&gt; Siniše Mihajlovića zakazana je za petak od 11 časova, kada će se naš strateg obratiti javnosti."/>
  </head>
  <body>
    <article>
      <h1>EMOTIVNI MOMENTI: Siniša Mihajlović zaplakao, a onda detaljno opisao kroz šta je prošao!</h1>
      <address><time datetime="2019-11-29T12:16:00+00:00">29 Nov 2019, 12:16</time> by <a rel="author">Blic</a></address>
      <p>Konferenecija za medije o zdravstvenom stanju<a href="https://sport.blic.rs/search?q=Sini%C5%A1a+Mihajlovi%C4%87"> </a>Siniše Mihajlovića zakazana je za petak od 11 časova, kada će se naš strateg obratiti javnosti.</p>
      <figure>
        <img src="https://ocdn.eu/pulscms-transforms/1/9ZLk9lLaHR0cDovL29jZG4uZXUvaW1hZ2VzL3B1bHNjbXMvTW1FN01EQV8vYTBmN2RhMjk4YzcyNjgzMTFiNGY5ZjJjZDkwZjkxZGMuanBnkZMCzQOOAIGhMAE"/>
        <figcaption>Siniša Mihajlović • youtube</figcaption>
      </figure>
      <p>Prvo obraćanje je bilo kraće, nakon toga je doktor detaljno objasnio zdravtsveno stanje Srbina, da bi se Siniša ponovo obratio. Uvodni deo je bio jako emotivan:</p>
      <p>- Četiri teška meseca su iza mene. Bio sam na Institutu gde sam imao hemioterapije i svojim jakim karaketerom sam izgurao sve to. U tim trenucima je potrebna velika mentalna snaga, koju sam dobijao i od stručnjaka na Insittu. svi su bili maksimalno posvećeni meni, da nije bilo svih tih ljudi ne bih bio sada ispred vas. Hvala mojoj supruzi Arijani koja ja zajedno sa mnom prilazila kroz taj strašan period. Hvala lekarima Sant Orsole na svemu što su učinili, verujemo da je imao savršenu negu i brigu. Gde god ova sezona otišla, ujedinili smo se i to je ono što je suština fudbala - rekao je Siniša na početku, poimenice zahvalio doktorima, pa zaplakao, prenosi "<a href="https://sport.blic.rs/fudbal/evropski-fudbal/sinisa-mihajlovic-konferencija-leukemija-lecenje/g6skk4r">Blic</a>".</p>
      <p>- Izvinite, emocije su me obuzele. Izvnite što plačem - rekao je veliki borac.</p>
      <p>Želeo je da objasni kako se odvija sitaucija u ovom momentu.</p>
      <figure>
        <img src="https://ocdn.eu/images/pulscms/OTM7MDA_/d345588c4767b6774b9544f54bd881bb.jpg"/>
        <figcaption>Siniša Mihajlović • youtube</figcaption>
      </figure>
      <p>- Hvala doktorima, niko od njih ne zna bolje kako je suočiti se sa ovakvom borbom protiv teške bolesti. Hvala im iz dubine srca. Bez njih nikad ne bih prevazišao ovaj put, zato se oporavljam. Hvala svima, naročito jer ste poštovali moju situaciju. Još jedan test solidarnosti u poslednja četiri momenta. Poslednji put pričao sam 13. juna kada sam saopštio da sam bolestan. Sada hoću da objasnim kakva je trenutna situacija.</p>
      <p>Nakon toga je dodao da su mu mnogi pomogli, a on je izabrao baš zanimljiv način da ih oslovi.</p>
      <p>- Pronašao sam neke anđele čuvare, koji su mi psihološki pomogli. Oni su najznačajniji, bez njih ne bih uspeo. Biću večno zahvalan. Žao mi je samo što ne mogu sve da ih imenujem.</p>
      <p>Morao je da uzme maramicu, a onda govorio o svemu nakon što se doktor obratio i objasnio Mihino zdravstveno stanje (kasnije u tekstu).</p>
      <p>- Hvala svima koji su pomogli u ovom periodu, sve što sam video na stadionima i u svetu fudbala, učinilo je da se osećam zaštićeno. Osetio sam se kao deo velike porodice, hvala navijačima i timovima u kojima sam igrao i trenirao ih, ali i onima koje nisam vodio ili kod njih nisam nastupao. I pre svega, hvala navijačima Bolonje, osećao sam se kao brat, kao sin. Hvala celoj zajednici.</p>
      <p>Opisao je kako je izgledalo lečenje:</p>
      <p>- Ne smete odustati, morate biti jaki. Zaplakati ako treba. To je jedna bolest koja, kada uđete u sve to morate izgurati do kraja. Nema nazad. Nikada nisam izgubio volju da se borim, to je u mom DNK. Postoji mnogo komplikacija, ali moraš da se boriš. Za sve ovo moraš da imaš 'jaku glavu'. Opasnost i strah postoje, ali ne odustajem. Izlazio sam i na teren, to mi je davalo snagu, iako sam imao osećaj slabosti. To su teški momenti. Svako jutro moram da pijem veliku količinu lekova, ali to je cena zdravlja - bez ustezanja otkrio je Siniša.</p>
      <figure>
        <img src="https://ocdn.eu/images/pulscms/NzI7MDA_/3fa846f2deb1ad26460a105d0fa63fc1.png"/>
        <figcaption>Siniša Mihajlović sa ženom • Instagram / Instagram</figcaption>
      </figure>
      <p>Istakao je da je imao velike probleme sa ishranom jer je čulo ukusa privremeno otkazalo, ali je naučio da bude strpljiv što je i sam pojasnio.</p>
      <p>- Imao sam problema i sa hranom. Izgubio sam osećaj za ukus. Dobijao sam hranu "kroz vene". Pre ulaska u bolnicu, jedna od mana je bilo to što sam uvek bio nestrpljiv. Sada kada sam izašao shvatio sam da je strpljenje jedna velika vrlina. Svakog dana se trudim da udahnem novi život - kaže Miha kroz suze.</p>
      <p>Kakav je ratnik svedoči i sledeće:</p>
      <p>- Ne želim da se više priča o Mihajloviću koji boluje od leukemije, već o Mihajloviću koji je trener Bolonje. Stalno sam na neki način bio u kontaktu sa sklubom, kako preko Skajpa, tako i preko drugih kontakata, bio sam 'prisutan'. Želim da vidim jednu uspešnu Bolonju, da se vratim fudbalu... Ne želim da se vraćam u bolnicu, hoću da se budim kod kuće, da razmišljam o pozitivnim stvarima, da ponovo osećam život - kazao je Mihajlović.</p>
      <p>Zastao je prosto nije mogao da dođe do reči. Pokazao je da mu daju nekoliko momenata, a onda sa suzama u očima krenuo da priča drhtavim glasom i nabraja imena ljudi koji su mu pomogli u lečenju. Nakon toga je ispratio fudbalere na trening, koji su bili dovoljno dugo da mu pruže podršku i pokažu koliko im znači.</p>
      <p>Nakon Siniše se obratio i lekar koji je zadužen za njegovo lečenje. Sve vreme su ljudi širom sveta slali poruku podrške našem treneru sa željom da mu pokažu da nije sam u ovome.</p>
      <p>Doktor Mikele Kalvo, direktor hematološkog odeljenja, izneo je detalje sa stručnog aspekta.</p>
      <p>- Prvi put mi je da govorim za medije, a to radim na Sinišin zahtev. Treba biti veoma oprezan na ovom putu prema bolesti i u terapiji. Složena je dijagnoza, i njom smo se bavili najbolje što umemo, danas sam ovde u ime svih lekara. Bolest smo otkrili posle drugih testova koje je radio Siniša, određena vrsta belih krvnih zrnaca prolazi kroz proces usporavanja sazrevanja i razmnožavanja bez kontrole, što je dovodilo do toga da kosti gube sposobnosti.</p>
      <p>
        <a href="https://www.instagram.com/p/B5FiYK4icMH/">❤️ Più bella cosa non c’è ....❤️ Back Home ❤️</a>
      </p>
      <p>Nedavno je urađena i transplantacija koštane srži, a sada prate oporavak.</p>
      <p>- Prvi rezultati u prvom ciklusu su veoma pozitivni, ćelije koje su nosile tumor su nestale, sada se nastavlja normalna funkcija, i to je postignuto već od prvog ciklusa. U drugom smo nastavili sa istim lekovima i metodama, ali je drugi ciklus kraže trajao. Tražio se kompatibilan davalac koštane srži, a danas je tačno mesec dana od transplantacije. Siniša je danas baš želeo da razgovorom sa vama zatvori krug. Sa našeg stanovišta, krug nije zatvoren, moramo da nastavimo da pratimo oporavak.</p>
      <p>- Prvih 100 dana je najosetljivije, to su dani kada se gradi novi imuni sistem. Povratak u normalni život će polako nastupiti i zavisi od mnogo faktora. Procenićemo tu mogućnost ponovo kroz neko vreme, da bi sve moglo da postane stvarnost. Procena može da dovede do ograničenja, možda delimičnoih i zavisi od situacije i od velikog broja ljud. Ne postoji granica za ovakav ratnički duh i imam privilegiju da to cenim - rekao je Siniša.</p>
    </article>
  </body>
</html>