<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/h_kne_kataggellei_aprokliti_epithesi_mat_enantion_foititon-590608/"/>
    <meta property="og:site_name" content="Real.gr"/>
    <meta property="article:published_time" content="2019-11-29T12:50:00+00:00"/>
    <meta property="og:title" content="Συγκρούσεις φοιτητών με ΜΑΤ στο Καβούρι όπου συνεδρίαζε η Σύνοδος Πρυτάνεων - Ενας τραυματίας [ 29.11 ]"/>
    <meta property="og:description" content="Η ΚΝΕ καταγγέλλει την &quot;απρόκλητη επίθεση που εξαπέλυσαν σήμερα δυνάμεις των ΜΑΤ εναντίον φοιτητών, κατά τη διάρκεια διαμαρτυρίας φοιτητικών συλλόγων στη Σύνοδο των Πρυτάνεων στο Καβούρι, με συνέπεια τον τραυματισμό 4 φοιτητών, μελών της ΚΝΕ, που μεταφέρθηκαν στο νοσοκομείο&quot;."/>
  </head>
  <body>
    <article>
      <h1>
        <a href="https://www.real.gr/koinonia/arthro/sygkrouseis_foititon_me_mat_sto_kabouri_opou_synedriaze_h_synodos_prytaneon_enas_traumatias-590560/">Συγκρούσεις φοιτητών με ΜΑΤ στο Καβούρι όπου συνεδρίαζε η Σύνοδος Πρυτάνεων - Ενας τραυματίας <br/>[ 29.11 ]</a>
      </h1>
      <address><time datetime="2019-11-29T12:50:00+00:00">29 Nov 2019, 12:50</time> by <a rel="author">Real.gr</a></address>
      <p>
        <b>Η ΚΝΕ καταγγέλλει την "απρόκλητη επίθεση που εξαπέλυσαν σήμερα δυνάμεις των ΜΑΤ εναντίον φοιτητών, κατά τη διάρκεια διαμαρτυρίας φοιτητικών συλλόγων στη Σύνοδο των Πρυτάνεων στο Καβούρι, με συνέπεια τον τραυματισμό 4 φοιτητών, μελών της ΚΝΕ, που μεταφέρθηκαν στο νοσοκομείο".</b>
      </p>
      <p>"Η κυβέρνηση της ΝΔ εντείνει τον αυταρχισμό θέλοντας να επιβάλει «σιγή νεκροταφείου», προκειμένου να σαρώσει ό,τι δικαίωμα έχει απομείνει στον λαό και τη νεολαία, να περάσει το νομοσχέδιο, που διαμορφώνει ένα ακόμα πιο ακριβό εκπαιδευτικό σύστημα για τις λαϊκές οικογένειες. Η αντιλαϊκή πολιτική πάει χέρι-χέρι με την καταστολή. Αυτό επιβεβαιώνεται με όλες τις κυβερνήσεις" επισημαίνει η ΚΝΕ προσθέτοντας ότι "είναι απολύτως καταδικαστέα η στάση των πρυτάνεων, που αντί να ακούσουν τους φοιτητές και τους συλλόγους τους, τα προβλήματά τους, τις δυσκολίες που αντιμετωπίζουν στις σπουδές τους λόγω της υποχρηματοδότησης και των τεράστιων ελλείψεων, τις διεκδικήσεις τους, καλούν αστυνομικές δυνάμεις, στήνουν κλούβες, προχωρούν σε λοκ άουτ σχολών!"</p>
      <p>"Καμία αναμονή! Κανένας φόβος! Ο αγώνας των φοιτητών μπορεί να δυναμώσει ακόμα περισσότερο με τη συμμετοχή ακόμα περισσότερων φοιτητών στις μαζικές, συλλογικές διαδικασίες και τις κινητοποιήσεις, στη διεκδίκηση των σύγχρονων δικαιωμάτων τους στη μόρφωση, τη δουλειά, τη ζωή.</p>
      <p>Η τρομοκρατία δεν θα περάσει!" καταλήγει η ανακοίνωση της ΚΝΕ.</p>
      <related>
        <h4>ΣΧΕΤΙΚΑ ΑΡΘΡΑ (+30) 211 200 8300 info@realnews.gr         Copyright ©2019 RealNews All Rights Reserved</h4>
        <a href="https://www.real.gr/koinonia/arthro/sygkrouseis_foititon_me_mat_sto_kabouri_opou_synedriaze_h_synodos_prytaneon_enas_traumatias-590560/"/>
        <a href="https://www.facebook.com/real.gr"/>
        <a href="https://twitter.com/Real_gr"/>
        <a href="https://www.youtube.com/user/Realgrportal"/>
        <a href="https://plus.google.com/+realgr"/>
        <a href="https://www.real.gr/koinonia/arthro/h_kne_kataggellei_aprokliti_epithesi_mat_enantion_foititon-590608/#"/>
        <a href="https://www.real.gr/r.asp?catid=42930"/>
        <a href="https://www.real.gr/r.asp?catid=42927"/>
        <a href="https://media.real.gr//filesystem/Multimedia/pdf/diktio_anametadosis_RealFM_22.11.18_id25046.pdf"/>
        <a href="https://www.real.gr/poioi_eimaste/"/>
        <a href="https://www.real.gr/epikoinonia/"/>
        <a href="https://www.real.gr/oroi_xrisis/"/>
        <a href="https://www.real.gr/prostasia_prosopikon_dedomenon/"/>
      </related>
    </article>
  </body>
</html>