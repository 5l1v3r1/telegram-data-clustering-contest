<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/labyad-niet-inzetbaar-tegen-twente-ziyech-twijfelgeval/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="Labyad niet inzetbaar tegen Twente, Ziyech twijfelgeval"/>
    <meta property="og:description" content="Woensdag vielen Zakaria Labyad en Hakim Ziyech geblesseerd uit tijdens het duel met Lille. Labyad moest zich laten vervangen met een knieblessure, Ziyech ging met pijn aan zijn arm van het veld af"/>
  </head>
  <body>
    <article>
      <h1>Labyad niet inzetbaar tegen Twente, Ziyech twijfelgeval</h1>
      <address><time datetime="2019-11-29T12:11:00+00:00">29 Nov 2019, 12:11</time> by <a rel="author">Jessica Westdijk</a></address>
      <p>Woensdag vielen Zakaria Labyad en Hakim Ziyech geblesseerd uit tijdens het duel met Lille. Labyad moest zich laten vervangen met een knieblessure, Ziyech ging met pijn aan zijn arm van het veld af, nadat hij hard was geraakt door een bal.</p>
      <p>Op de persconferentie liet Ten Hag vrijdagmiddag weten dat Labyad zondag tegen FC Twente in ieder geval niet inzetbaar is. Hoe lang hij uit de roulatie is, is nog niet duidelijk: “Zijn knie wordt verder onderzocht en zodra er meer bekend is dan zullen we dat melden”, aldus de trainer. Boven de inzetbaarheid van Hakim Ziyech tegen zijn oude ploeg staat nog een vraagteken. “Hakim heeft donderdag niet met de groep getraind, we moeten de komende dagen afwachten”, zei Ten Hag daarover.</p>
      <p>Het wordt dus opnieuw puzzelen voor Ten Hag, die met Labyad een vervanger leek te hebben gevonden voor de geblesseerde David Neres.</p>
    </article>
  </body>
</html>