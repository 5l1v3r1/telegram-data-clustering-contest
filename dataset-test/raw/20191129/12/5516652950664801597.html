<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426753/soylhs-papadopoylos-den-einai-idiaitero-gia-emena-to-paixnidi-me-ton-diagora"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T12:25:01+00:00"/>
    <meta property="og:title" content="Σούλης Παπαδόπουλος: «Δεν είναι ιδιαίτερο για εμένα το παιχνίδι με τον Διαγόρα»"/>
    <meta property="og:description" content="Δηλώσεις ενόψει του αγώνα με την πρώην ομάδα του, τον Διαγόρα, έκανε ο τεχνικός του Ολυμπιακού Βόλου Σούλης Παπαδόπουλος."/>
  </head>
  <body>
    <article>
      <h1>Σούλης Παπαδόπουλος: «Δεν είναι ιδιαίτερο για εμένα το παιχνίδι με τον Διαγόρα»</h1>
      <address>
        <time datetime="2019-11-29T12:25:01+00:00">29 Nov 2019, 12:25</time>
      </address>
      <p>
        <b>Δηλώσεις ενόψει του αγώνα με την πρώην ομάδα του, τον Διαγόρα, έκανε ο τεχνικός του Ολυμπιακού Βόλου Σούλης Παπαδόπουλος.</b>
      </p>
      <p>Μιλώντας στο αθλητικό site goalpost για το πολύ ενδιαφέρον παιχνίδι της Κυριακής, τόνισε τα ακόλουθα: «Έχουμε τονίσει κατ’ επανάληψη, πως δεν υπάρχουν εύκολα παιχνίδια στην κατηγορία. Δεν θα έλεγα πως το ματς με τον Διαγόρα είναι ιδιαίτερο για μένα, καθώς το αντιμετωπίζω όπως όλα τα παιχνίδια.</p>
      <p>Μπορεί να ξεκίνησα τη χρονιά, ως προπονητής του Διαγόρα, τώρα όμως είμαι στον Ολυμπιακό Βόλου και εκείνο που σκέφτομαι είναι, πως μπορεί η ομάδα σε κάθε παιχνίδι να κερδίζει. Κάναμε μεγάλη προσπάθεια ν’ ανεβούμε ψηλά στη βαθμολογία και δεν θέλουμε με τίποτα να χάσουμε την επαφή μας με την κορυφή.</p>
      <p>Για να συμβεί αυτό, θα πρέπει να πάρουμε βαθμούς στα δύο παιχνίδια που ακολουθούν με Διαγόρα και Αιγάλεω. Ωστόσο, κοιτάζουμε αποκλειστικά το παιχνίδι της Κυριακής, προετοιμαζόμαστε με ηρεμία και είμαι περήφανος για τους ποδοσφαιριστές μου, οι οποίοι δίνουν καθημερινά τον καλύτερό τους εαυτό στις προπονήσεις».</p>
    </article>
  </body>
</html>