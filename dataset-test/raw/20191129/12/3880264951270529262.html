<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamani.com/world/2019/nov/29/death-toll-rises-25-more-killed-in-anti-government-protests-in-southern-iraq-3292976.html"/>
    <meta property="og:site_name" content="Dinamani"/>
    <meta property="article:published_time" content="2019-11-29T12:06:00+00:00"/>
    <meta property="og:title" content="இராக் போராட்ட துப்பாக்கிச்சூட்டில் ஒரே நாளில் 45 பேர் மரணம்"/>
    <meta property="og:description" content="இராக்கில் ஊழல், வேலைவாய்ப்பின்மைக்கு எதிராகவும், அரசியல் சீா்திருத்தங்களை வலியுறுத்தியும் கடந்த மாதத் தொடக்கத்திலிருந்து போராட்டங்கள் நடைபெற்று வருகின்றன."/>
  </head>
  <body>
    <article>
      <h1>இராக் போராட்ட துப்பாக்கிச்சூட்டில் ஒரே நாளில் 45 பேர் மரணம்</h1>
      <address><time datetime="2019-11-29T12:06:00+00:00">29 Nov 2019, 12:06</time> by <a rel="author">DIN</a></address>
      <p>இராக்கில் ஊழல், வேலைவாய்ப்பின்மைக்கு எதிராகவும், அரசியல் சீா்திருத்தங்களை வலியுறுத்தியும் கடந்த மாதத் தொடக்கத்திலிருந்து போராட்டங்கள் நடைபெற்று வருகின்றன. </p>
      <p>இந்நிலையில், இராக் தெற்குப் பகுதியில் வியாழக்கிழமை நடைபெற்ற போராட்டங்களைக் கலைக்க பாதுகாப்புப் படை வரவழைக்கப்பட்டது. இதையடுத்து போராட்டக்காரர்களை கலைக்க அவர்கள் மீது கண்ணீர் புகைக் குண்டுகளை வீசியும், துப்பாக்கிச்சூடு நடத்தியும் பாதுகாப்புப் படையினர் நடவடிக்கை எடுத்தனர்.</p>
      <p>இதில் 45 பேர் கொல்லப்பட்டனர், மேலும் 233 பேர் படுகாயமடைந்தனர். 47 போலீஸாருக்கும் பலத்த காயம் ஏற்பட்டது. </p>
      <p>இந்த போராட்டங்களின் காரணமாக தற்போது வரை 350-க்கும் மேற்பட்டோர் உயிரிழந்திருப்பதாகவும், 15 ஆயிரத்துக்கும் மேற்பட்டோருக்கு படுகாயம் ஏற்பட்டுள்ளதாகவும் இராக்கின் மனித உரிமைகளுக்கான சுயாதீன உயர் கமிஷன் தெரிவித்துள்ளது.</p>
      <p>
        <a href="https://play.google.com/store/apps/details?id=com.dinamani.news&amp;hl=en">மேலும் செய்திகளை உடனுக்குடன் படிக்க, தினமணி மொபைல் ஆப்-ஐ இங்கே கிளிக் செய்து தரவிறக்கம் செய்துகொள்ளுங்கள்!</a>
      </p>
    </article>
  </body>
</html>