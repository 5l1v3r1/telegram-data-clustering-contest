<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/ho-mobile-la-migliore-offerta-632319"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T12:10:30+00:00"/>
    <meta property="og:title" content="ho Mobile: ecco la migliore offerta del low cost a soli 5.99€ al mese"/>
    <meta property="og:description" content="La migliore offerta dell'operatore virtuale di Vodafone diventa ancora più conveniente. Il gestore ha modificato la quantità di traffico dati prevista e diminuito il costo da sostenere al momento dell'acquisto. Ecco chi può attivarla."/>
  </head>
  <body>
    <article>
      <h1>ho Mobile: ecco la migliore offerta del low cost a soli 5.99€ al mese</h1>
      <address><time datetime="2019-11-29T12:10:30+00:00">29 Nov 2019, 12:10</time> by <a rel="author">Giorgia Leanza</a></address>
      <p>
        <i>La migliore offerta dell'operatore virtuale di Vodafone diventa ancora più conveniente. Il gestore ha modificato la quantità di traffico dati prevista e diminuito il costo da sostenere al momento dell'acquisto. Ecco chi può attivarla.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/ho-Mobile-3-6.png"/>
      </figure>
      <p>La <b>migliore offerta</b> dell’operatore virtuale di Vodafone, ho Mobile, è senza alcun dubbio quella rivolta ai clienti che procedono con il trasferimento del numero<b> da Iliad o MVNO</b>. L’ultima versione della tariffa, in particolar modo, si rivela più che vantaggiosa. Infatti, <b>aumentano i Giga di traffico dati</b> previsti mensilmente e <b>diminuisce il costo</b> previsto per l’acquisto della nuova SIM. Di conseguenza i nuovi clienti vanno incontro ad una spesa iniziale più economica.</p>
      <h3>Vodafone: ecco la migliore offerta del low cost ho Mobile!</h3>
      <p>E’ l’<b>offerta ho. 5.99€</b> la migliore promozione dell’operatore virtuale di Vodafone che la dedica esclusivamente ad una fascia ben precisa di utenti, ovvero coloro che effettuano la portabilità del numero da Iliad o da un operatore virtuale; <i>eccetto Kena Mobile e Daily Telecom.</i></p>
      <p>La promozione a differenza delle altre due <a href="https://www.tecnoandroid.it/2019/11/17/offerte-ho-mobile-4-625495">tariffe proposte dal gestore</a> prevede una quantità maggiore di traffico dati al mese, infatti i clienti che procedono con l’attivazione possono ottenere: <i>70 GB di traffico dati in 4G Basic, minuti illimitati verso tutti i numeri ed SMS illimitati verso tutti i numeri.</i></p>
      <p>Il costo previsto per il rinnovo della promozione è di <b>soli 5,99 euro al mese</b>, invece <b>l’attivazione è gratuita</b>. E’ necessario sostenere soltanto una spesa iniziale al fine di ottenere la nuova SIM ed effettuare la prima ricarica, da utilizzare in seguito per il rinnovo dell’offerta. In sostanza, al momento dell’acquisto è prevista una<b> spesa di soli 9,99 euro</b>. I clienti possono sostenerla online in caso di acquisto tramite il sito ufficiale del gestore, con consegna tramite corriere; o nell’edicola convenzionata scelta per ritirare la scheda. E’ possibile, inoltre, recarsi in uno dei 3000 punti vendita dell’operatore e richiedere direttamente in sede l’attivazione dell’offerta.</p>
    </article>
  </body>
</html>