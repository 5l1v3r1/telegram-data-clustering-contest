<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109896-NSI%253A-20%25-poveche-patnici-v-tramvaite"/>
    <meta property="og:site_name" content="Канал 3"/>
    <meta property="article:published_time" content="2019-11-29T12:27:00+00:00"/>
    <meta property="og:title" content="НСИ: 20% повече пътници в трамваите"/>
    <meta property="og:description" content="Справка по предварителни данни през третото тримесечие на 2019 г."/>
  </head>
  <body>
    <article>
      <h1>НСИ: 20% повече пътници в трамваите</h1>
      <h2>Справка по предварителни данни през третото тримесечие на 2019 г.</h2>
      <address>
        <time datetime="2019-11-29T12:27:00+00:00">29 Nov 2019, 12:27</time>
      </address>
      <p>По предварителни данни през третото тримесечие на 2019 г. в сравнение с предходното се наблюдава намаление на превозените товари. Това сочи справка на сайта на НСИ.</p>
      <p> <br/><i><b>Тримесечни изменения</b></i></p>
      <p>По предварителни сезонно изгладени данни през третото тримесечие на 2019 г. в сравнение с предходното тримесечие се наблюдава намаление на превозените товари от товарния транспорт с 13.5%. При извършената работа също е регистриран спад от 19.0%.</p>
      <p> </p>
      <p>Превозените пътници и извършената работа от пътническия транспорт (сухопътен, воден и градски електротранспорт) се увеличават спрямо второто тримесечие на 2019 г., съответно с 2.9 и 0.6%</p>
      <p> <br/><i><b>Годишни изменения</b></i></p>
      <p>По предварителни данни през третото тримесечие на 2019 г. в сравнение със съответното тримесечие на 2018 г. е отчетен спад както при превозените товари, така и при извършената работа от товарния транспорт, докато превозените пътници и извършената работа от пътническия транспорт (сухопътен, воден и градски електротранспорт) се увеличават, съответно с 6.6 и 7.3%.</p>
      <p> <br/><i><b>Товарен сухопътен транспорт</b></i></p>
      <p>През третото тримесечие на 2019 г. превозените товари от сухопътния транспорт са 23 286.1 хил. т, или с 8 530.7 хил. т по-малко спрямо третото тримесечие на 2018 г. (фиг. 3), което основно се дължи на вътрешните превози при железопътния и автомобилния транспорт.</p>
      <p> <br/> </p>
      <p>Извършената работа също намалява и достига 5 388.1 млн. ткм в резултат на по-малкото средно превозно разстояние при международните превози.</p>
      <p> <br/><i><b>Товарен воден транспорт</b></i></p>
      <p>Превозените товари от речния и морския транспорт през третото тримесечие на 2019 г. се увеличават със 151.1 хил. т спрямо съответното тримесечие на 2018 г. в резултат на по-голямото количество превозени товари при международните превози.</p>
      <p> </p>
      <p>Извършената работа също се увеличава и достига 321.2 млн. ткм поради по-големите разстояния, на които са били превозени товарите от морския транспорт.</p>
      <p> <br/><i><b>Пътнически сухопътен транспорт</b></i></p>
      <p>Броят на превозените пътници от сухопътния транспорт през третото тримесечие на 2019 г. е 111 880.7 хил., или с 5.4% повече спрямо същия период на предходната година (фиг. 5), което се дължи на по-големия брой превозени пътници от автобусния и железопътния транспорт.</p>
      <p> </p>
      <p>Същевременно и извършената работа се увеличава със 7.5% и достига 3 371.9 млн. пътниккилометра.</p>
      <p> <br/><i><b>Пътнически воден транспорт</b></i></p>
      <p>През третото тримесечие на 2019 г. при водния пътнически транспорт се наблюдава намаление на превозените пътници с 13.5%. Извършената работа се увеличава с 1 954.7 хил. пкм спрямо третото тримесечие на предходната година поради по-голямото разстояние, на което са превозени пътниците от морския транспорт.</p>
      <p> <br/><i><b>Градски електротранспорт</b></i></p>
      <p>През периода юли - септември 2019 г. предприятията от градския електротранспорт (трамваен, тролейбусен и метро) общо са превозили 63 987 хил. пътници, или с 5 081 хил. пътници повече спрямо същия период на 2018 година. Най-голямо увеличение е регистрирано при трамвайните превози - 20.3%.</p>
      <p> </p>
      <p>Извършената работа, измерена в пътниккилометри, също се увеличава (с 4.6%). Намаление от 0.5% е регистрирано единствено при превозите от метрополитена.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/society/109827-Fandakova%253A-Nadyavam-se-do-2-g.-da-vklyuchim-v-dvidzenie-oshte-25-novi-tramvaya"/>
        <a href="http://kanal3.bg/news/bulgaria/society/81221-Ot-NSI-razkriha-kade-bezraboticata-e-nay-golyama"/>
      </related>
    </article>
  </body>
</html>