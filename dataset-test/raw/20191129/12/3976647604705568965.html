<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/vff-reviderar-har-ar-de-nya-serieforslagen/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-29T12:47:34+00:00"/>
    <meta property="og:title" content="VFF reviderar – här är de nya serieförslagen"/>
    <meta property="og:description" content="Inför representantskapsmötet den 5 december har Västergötlands fotbollsförbunds styrelse nu reviderat serieförslagen för herrarnas division 5 och 6 som sändes ut den 7 november."/>
  </head>
  <body>
    <article>
      <h1>VFF reviderar – här är de nya serieförslagen</h1>
      <address>
        <time datetime="2019-11-29T12:47:34+00:00">29 Nov 2019, 12:47</time>
      </address>
      <p>
        <i>Inför representantskapsmötet den 5 december har Västergötlands fotbollsförbunds styrelse nu reviderat serieförslagen för herrarnas division 5 och 6 som <a href="https://www.skovdenyheter.se/article/lista-har-ar-vffs-forslag-till-seriesammansattningar-2020/">sändes ut den 7 november.</a></i>
      </p>
      <p>– Orsaken är att vi mellan den 26 och 28 november fick ett avhopp i division 5 plus att två division 6-föreningar bildade ett gemensamt lag. Detta innebar i sin tur att division 6 tappar två lag och det finns risk att fler lag kliver av framöver. Därför ligger nu ett förslag där division 6 minskas från åtta till sju serier, säger Magnus Gunnarsson, ordförande i VFF, i ett pressutskick.</p>
      <p>– Vi vill inte ta risken att vi får division 6-serier med åtta-nio lag utan nu ligger förslag på elva-tolv lag i stället, fortsätter Gunnarsson.</p>
      <p><a href="https://www.skaraborgslanstidning.se/article/lundsbrunns-if-och-varnhems-if-inleder-samarbete-bildar-gemensamt-herrlag-basta-alternativet/">Först kom beskedet att Varnhems IF och Lundsbrunns IF 2020 samarbetar om ett A-lag i division 6. </a>Där uppstod den första lediga division 6-platsen.</p>
      <p>Sedan meddelade Borås AIK att man tvingas lämna sin plats i division 5. Närmast i tur att ta över platsen är Wargöns IK, som var bästa icke uppflyttade lag i höstens kvalspel till division 5. Där blev ytterligare en division 6-plats tom. I stället tillkom Sjöviks SK i division 6 efter de lämnat klartecken.</p>
      <p>VFF:s styrelse och tävlingskommitté sammanträdde samma kväll, den 28 november, och tog fram nya förslag.</p>
      <p>– Wargön placeras naturligt i division 5 västra och förslaget är att Edsvära-Norra Vånga FF flyttas till division 5 mellersta och Säven/Hol tar Borås AIK:s plats i division 5 södra, informerar Magnus Gunnarsson.</p>
      <p>I division 6 skapas sju serier i stället för åtta.</p>
      <p>Det nya förslaget har nått föreningarna i division 5 och 6 och de har till och med tisdagen de 3 december klockan 09.00 på sig att komma med yttranden.</p>
      <p>Därefter gör VFF-styrelsen en ny genomgång inför representantskapsmötet.</p>
      <p>– Förslagen till sammansättning för damer division 3 och herrar division 4 påverkas inte utan där föreslår distriktsstyrelsen att grundförslaget klubbas igenom, avslutar Magnus Gunnarsson.</p>
      <details>
        <summary><b>Nya serieförslaget<br/></b><b>Div 5 norra:</b> Fagersanna IF (4), Fröjereds IF (6), IFK Värsås, IF Tymer, Jula, BK Kinne-Vedu..</summary>
        <h4>Nya serieförslaget</h4>
        <p><b>Div 5 norra:</b> Fagersanna IF (4), Fröjereds IF (6), IFK Värsås, IF Tymer, Jula, BK Kinne-Vedums IF, Korsberga IF, Mariestads BK (6), Sils IF, Skultorps IF (4), Tibro AIK FK (6), Våmbs IF(6)</p>
        <p><b>Div 5 västra: </b>Edet FK, FC Corner, Halvorstorps IS, IFK Emtunga (6, )IFK Trollhättan (4, )Levene-Skogslunds IF, Nossebro IF, Stora Mellby SK (6), Trollhättans Syrianska FK, Trässbergs BK, Trollhättans IF, Wargöns IK (6)</p>
        <p><b>Div 5 mellersta:</b> Annelunds IF, Borgunda IK, Edsvära-Norra Vånga FF (4), Grolanda/Floby, Gällstads FK (4), Herrljunga SK FK, Rångedala IK, Södra Vings IF, Tomtens IF (6), Tvärred-Vegby FC, Valtorps IF, Äspereds IF</p>
        <p><b>Div 5 södra:</b> Bergdalens IK, Säven/Hol, Fritsla IF (6), Horreds IF, Kinnahults IF, Limmareds IF (4), Mariedals IK, Sexdrega/Lockryd (6)S, K Mjörn (6), Sparsörs AIK, Torestorp-Älekulla FF, Töllsjö IF (6)</p>
        <p><b>Div 6 Mariestad:</b> Björsäters IF, BK Trix, Forsviks IF,, Gullspångs IF, Hova/Weimer Lyrestad, Moholms SK, Mölltorp-Breviks AIF, Tidans IF, Tidavads IF, Torsö BIF, Trollekis (5), Töreboda IK</p>
        <p><b>Div 6 Skövde (Tibro):</b> Axvalls IF, Folkabo IK, Hörnebo SK, Igelstorps IK, Kinnarp-Slutarps IF, N. Fågelås IF, FC Skövde, Stenstorps IF, Varnhem/Lundsbrunn, Vartofta SK, Värings GoIF (5)</p>
        <p><b>Division 6 Lidköping:</b> Hangelösa IF, Jung-Kvänum 10 IF, Järpås IS, Kållandsö GoIF, Källby IF, Mellby IK, N. Härene BK, Rackeby IK, Saleby IF, Tråvad/Larv, Vedums AIS (5), Örslösa-Söne IK</p>
        <p><b>Div 6 Vårgårda:</b> Alvhems IK, Arentorp/Helås FK (5), Elmer-Fåglum FK, Hjärtums IS, IK Friscopojkarna, Långareds BoIS (U), Lödöse Nygård IK, Sollebrunns AIK, Södra Härene IF, Trollhättans FF, Åsaka SK, Östadkulle SK</p>
        <p><b>Fotnot:</b> <i>Division 6 Borås, Kinna och Ulricehamn är inte med ovanstående lista.</i></p>
      </details>
      <p><b>LÄS OCKSÅ:</b> <a href="https://www.skovdenyheter.se/article/fem-motioner-till-vffs-representantskapsmote/">Fem motioner till VFF:s representantskapsmöte</a></p>
    </article>
  </body>
</html>