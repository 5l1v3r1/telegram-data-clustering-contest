<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/footballengland/2019-11-29/po-stapkite-na-siti-arabi-kupuvat-charltan"/>
    <meta property="og:site_name" content="gol.bg"/>
    <meta property="article:published_time" content="2019-11-29T12:23:41+00:00"/>
    <meta property="og:title" content="По стъпките на Сити: Араби купуват Чарлтън"/>
    <meta property="og:description" content="Сделката е близо до финализиране"/>
  </head>
  <body>
    <article>
      <h1>По стъпките на Сити: Араби купуват Чарлтън</h1>
      <h2>Сделката е близо до финализиране</h2>
      <address>
        <time datetime="2019-11-29T12:23:41+00:00">29 Nov 2019, 12:23</time>
      </address>
      <p>Консорциумът от ОАЕ Ийст Стрийт Инвестмънтс се съгласи с условията, които му бяха предложени и купува английския Чарлтън, състезаващ се в Лига Чемпиъншип- второто ниво на футбола в Англия.<br/><br/>Сега сделката за смяната на собствеността на клуба от Южен Лондон остава обект на мониторинг и евентуално потвърждаване от Футболната лига. Новите собственици на основания през 1905-а година клуб вече потвърдиха, че работят много близко с Лигата и не очакват проблеми от това естество, касаещо придобиването на отбора.<br/><br/>До момента Чарлтън беше под контрола на белгийския сенатор и бизнесмен Ролан Дюшателе.<br/><br/>Таанун Нимер ще бъде и първият нов член на Борда на Чарлтън, който ще бъде проводник на новите спонсори. Супер-богатият бизнесмен Таанун Нимер е председател на Офиса за бизнес развитие в Абу Даби - частния офис на Шейх Саид Бин Таанун Ал Нахиян, и ръководи управлението на повече от 60 компании, включително енергийни, застрахователни, медийни, транспортни и спортни бизнеси. Въпросният шейх е от кралската фамилия на Абу Даби, най-силното и богато емирство в ОАЕ.<br/><br/>Арабите не влизат сами, а са добавили и двама англичани в консорциума. Това са бизнесменът Джонатан Хелър и Мат Саутъл, който ще бъде президент.<br/><br/>Искаме да благодарим на Ролан Дюшателе и неговия екип за чудесната работа, която са свършили. Поемаме отбор без проблеми. Сега имаме възможността само да инвестираме и да надграждаме, се казва в съобщението на новите собственици. Те ще имат срещи и с различните фен-групи, за да обяснят политиката си.<br/><br/>Чарлтън в момента е на 17-о масто в Лига Чемпиъншип, като е по-близо до изпадащите, отколкото до зоната за промоция.</p>
    </article>
  </body>
</html>