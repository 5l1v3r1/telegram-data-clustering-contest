<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/znaydeno-ranishe-nevidomiy-portret-molodoyi-yelizaveti-i-331321_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T12:25:00+00:00"/>
    <meta property="og:title" content="Знайдено раніше невідомий портрет молодої Єлизавети І"/>
    <meta property="og:description" content="Певно, портрет використовувався для спокушання потенційних наречених."/>
  </head>
  <body>
    <article>
      <h1>Знайдено раніше невідомий портрет молодої Єлизавети І</h1>
      <h2>Певно, портрет використовувався для спокушання потенційних наречених.</h2>
      <address>
        <time datetime="2019-11-29T12:25:00+00:00">29 Nov 2019, 12:25</time>
      </address>
      <p>Загадковий <a href="https://dt.ua/CULTURE/kartinu-fridi-kalo-prodali-na-aukcioni-za-5-8-milyona-dolariv-330419_.html"><b>портрет</b></a> невідомої молодої жінки виявився раннім зображенням Єлизавети І, яке повинно було транслювати владу, впевненість і готовність до шлюбу, повідомляє <a href="https://www.theguardian.com/artanddesign/2019/nov/27/long-lost-overpainted-portrait-reveals-young-queen-elizabeth-i">The Guardian.</a> Представники аукціонного дому Bonhams, які зробили відкриття, сказали про те, що власники портрета не знали, хто на ньому зображений.</p>
      <p>Фахівці з'ясували, що на зображення була нанесена інша картина, можливо, в ХІХ столітті. Оригінальне ж полотно було написано з Єлизавети І.</p>
      <p>Портрет був написаний у 1562 році, через чотири роки після коронації королеви. Він є найбільш раннім зображенням Єлизавети. Портрет був написаний в часи, коли заміжжя королеви було одним з головних питань на порядку денному. В якості можливих чоловіків розглядалися Філіп II Іспанський, австрійські ерцгерцоги Фердинанд і Карл ІІ і король Швеції Ерік XIV. У цьому процесі важливу роль грали портрети монархів.</p>
      <p>Певно, портрет Єлизавети написав придворний художник Стівен ван дер Мелен для того, щоб "спокусити" потенційних наречених королеви. В аукціонному домі відзначають, що не знають, якою була доля портрета з моменту написання при дворі Єлизавети до моменту виявлення в Каліфорнії.</p>
      <p>Портрет виставлять на торги, які пройдуть в Лондоні 4 грудня. Оціночна вартість полотна складає 150-250 тисяч фунтів стерлінгів (193-322 тисячі доларів).</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше картину вуличного художника Бенксі Devolved Parliament ("Парламент, що скотився") <a href="https://dt.ua/CULTURE/kartinu-benksi-pro-britanskiy-parlament-prodali-za-12-2-milyona-dolariv-325329_.html"><b>продали на торгах, організованих аукціонним домом Sotheby's, за 9,9 мільйона фунтів стерлінгів (12,2 мільйона доларів)</b></a>. Ця сума перевищила оціночну вартість полотна в дев'ять разів.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>