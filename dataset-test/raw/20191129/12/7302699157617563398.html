<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000114725"/>
    <meta property="og:site_name" content="MGR Online"/>
    <meta property="article:published_time" content="2019-11-29T12:28:00+00:00"/>
    <meta property="og:title" content="หมดความอดทน &quot;ปืน&quot; เด้ง &quot;เอเมรี่&quot; ตั้ง &quot;ลุงเบิร์ก&quot; ขัดตาทัพ"/>
    <meta property="og:description" content="ปืนใหญ่ อาร์เซนอล ตัดสินใจปลด อูไน เอเมรี่ กุนซือชาวสเปน ออกจากตำแหน่งเป็นที่เรียบร้อยแล้ว เมื่อวันศุกร์ที่ 29 พฤศจิกายน ที่ผ่านมา หลังทำงานในถิ่น เอมิเรตส์ สเตเดี้ยม แค่ 18 เดือนเท่านั้นโดย อาร์เซนอล สร้างสถิติไม่ชนะใครติดต่อกั"/>
  </head>
  <body>
    <article>
      <h1>หมดความอดทน "ปืน" เด้ง "เอเมรี่" ตั้ง "ลุงเบิร์ก" ขัดตาทัพ</h1>
      <address><time datetime="2019-11-29T12:28:00+00:00">29 Nov 2019, 12:28</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011866801.JPEG"/>
      </figure>
      <p>"ปืนใหญ่" อาร์เซนอล ตัดสินใจปลด อูไน เอเมรี่ กุนซือชาวสเปน ออกจากตำแหน่งเป็นที่เรียบร้อยแล้ว เมื่อวันศุกร์ที่ 29 พฤศจิกายน ที่ผ่านมา หลังทำงานในถิ่น เอมิเรตส์ สเตเดี้ยม แค่ 18 เดือนเท่านั้น<br/><br/>โดย อาร์เซนอล สร้างสถิติไม่ชนะใครติดต่อกันในทุกรายการนานที่สุดในรอบ 27 ปี ที่จำนวน 7 นัด หลังจากล่าสุดแพ้ ไอน์ทรัค แฟร้งค์เฟิร์ต จากเยอรมัน คาบ้าน 1-2 ในศึก ยูโรป้า ลีก รอบแบ่งกลุ่ม กลุ่ม เอฟ เมื่อวันพฤหัสบดีที่ 28 พฤศจิกายน ที่ผ่านมา <br/><br/>ซึ่งผลงานของ เอเมรี่ ในการคุมทัพ อาร์เซนอล นับตั้งแต่เปิดฤดูกาล 2019 ในศึกพรีเมียร์ลีก อังกฤษ แข่งขันไปแล้ว 13 นัด มีแค่ 18 คะแนน จากชนะ 4 เสมอ 6 และแพ้ 3 นัด รั้งอันดับ 8 ของตารางคะแนน และยังตามจ่าฝูง ลิเวอร์พูล ถึง 19 คะแนน<br/><br/>ทั้งนี้ทีม "ปืนใหญ่" แต่งตั้ง เฟรดดี้ ลุงเบิร์ก อดีตผู้เล่นของสโมสร ที่ผันตัวมาเป็นสตาฟฟ์โค้ช รับหน้าที่คุมทีมชั่วคราวไปก่อน<br/><br/>ขณะที่ตัวเต็งกุนซือที่จะมารับงานถาวรนั้นมีหลายราย อาทิ นูโน่ เอสปิริโต้ ซานโต้ ผู้จัดการทีม วูล์ฟแฮมป์ตัน วันเดอเรอร์ส ที่กลายเป็นเต็ง 1 ตามมาด้วย มิเกล อาร์เตต้า ผู้ช่วย เป๊ป กวาดิโอล่า กุนซือ แมนเชสเตอร์ ซิตี้ เป็นตัวเต็งลำดับถัดมา</p>
    </article>
  </body>
</html>