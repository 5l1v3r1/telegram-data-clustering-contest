<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/do-granskar-avstangda-sl-hissar-i-gamla-stan/"/>
    <meta property="og:site_name" content="DN.SE"/>
    <meta property="article:published_time" content="2019-11-29T12:23:50+00:00"/>
    <meta property="og:title" content="DO granskar avstängda SL-hissar i Gamla stan"/>
    <meta property="og:description" content="DO ska utreda om SL har diskriminerat funktionsnedsatta då samtliga hissar vid Gamla stans t-banestation varit avstängda i nära två månader."/>
  </head>
  <body>
    <article>
      <h1>DO granskar avstängda SL-hissar i Gamla stan</h1>
      <address><time datetime="2019-11-29T12:23:50+00:00">29 Nov 2019, 12:23</time> by <a rel="author" href="https://www.dn.se/av/andreas-nordstrom/" target="_blank">Andreas Nordström</a></address>
      <p>
        <b>DO ska utreda om SL har diskriminerat funktionsnedsatta då samtliga hissar vid Gamla stans t-banestation varit avstängda i nära två månader. Ärendet lyfts mot bakgrund av en anmälan från en rullstolsburen resenär.  </b>
      </p>
      <p>Det var i september som en person anmälde Storstockholms lokaltrafik till Diskrimineringsombudsmannen då samtliga tre hissar vid Gamla stans tunnelbanestation varit avstängda i närmare två månader.</p>
      <p><b>Anmälaren skriver </b>att detta utesluter tillgången till tunnelbanan för majoriteten av de resenärer som har en funktionsnedsättning. Den anmälande personen, som själv är rullstolsburen, säger att problemet har fått betydande konsekvenser eftersom denne är beroende av stationen för att ta sig till och från arbetet.</p>
      <p>Mot bakgrund av uppgifterna har DO beslutat att inleda en tillsyn. Myndigheten vill bland annat ha svar på vilka rutiner som SL tillämpar för att säkerställa driften av hissar så att personer med funktionsnedsättning kan nyttja tunnelbanan. Man vill även veta vilka rutiner som gäller när hissar inte fungerar.</p>
      <p><a href="https://www.dn.se/sthlm/stillastaende-rulltrappor-problem-pa-flera-andra-hall/">Läs mer: Stillastående rulltrappor problem på flera andra håll</a> </p>
    </article>
  </body>
</html>