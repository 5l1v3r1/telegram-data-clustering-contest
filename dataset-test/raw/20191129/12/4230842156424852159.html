<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-zelenskyj-i-putin-mozhut-obgovoryty-gazove-pytannya-na-normandskomu-samiti-pyeskov/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T12:21:58+00:00"/>
    <meta property="og:title" content="Зеленський і Путін можуть обговорити газове питання на нормандському саміті – Пєсков"/>
    <meta property="og:description" content="Газова тематика може стати одним з питань, які президент України Володимир Зеленський і президент Росії Володимир Путін обговорюватимуть на полях нормандського саміту."/>
  </head>
  <body>
    <article>
      <h1>Зеленський і Путін можуть обговорити газове питання на нормандському саміті – Пєсков</h1>
      <address>
        <time datetime="2019-11-29T12:21:58+00:00">29 Nov 2019, 12:21</time>
      </address>
      <p>Газова тематика може стати одним з питань, які президент України Володимир Зеленський і президент Росії Володимир Путін обговорюватимуть на полях нормандського саміту.</p>
      <p>Прес-секретар президента Росії Дмитро Пєсков розповів про теми, які президент України Володимир Зеленський і президент РФ Володимир Путін можуть обговорити під час зустрічі у нормандському форматі 9 грудня.</p>
      <p>За його словами, під час зустрічі глави держав можуть порушити тематику транзиту російського газу через Україну.</p>
      <p>
        <b>Читайте: </b>
        <a href="https://fakty.com.ua/ua/svit/20191127-putin-vymagatyme-vid-zelenskogo-pryamyh-peregovoriv-z-bojovykamy-dnr-i-lnr/">Путін вимагатиме від Зеленського прямих переговорів з бойовиками “ДНР” і “ЛНР”</a>
      </p>
      <p>Пєсков вважає, що спочатку потрібно дочекатися переговорів щодо газу на робочому рівні.</p>
      <blockquote>– Якщо залишатимуться проблемні питання, в яких не вдалося домовитися, то президенти зможуть використати зустріч у Парижі, де вони так чи інакше матимуть можливість удвох поспілкуватися, щоб порушити там і газову тематику, – сказав прес-секретар президента РФ.</blockquote>
      <p>До слова, під час зустрічі в нормандському форматі <a href="https://fakty.com.ua/ua/ukraine/20191128-try-pytannya-z-chym-zelenskyj-yide-na-zustrich-normandskoyi-chetvirky/">Володимир Зеленський планує порушити три важливих питання.</a></p>
      <p>Одним з них стане повне припинення вогню на Донбасі, адже бойовики все ще продовжують обстрілювати позиції українських військових.</p>
    </article>
  </body>
</html>