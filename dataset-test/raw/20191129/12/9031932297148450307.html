<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-29/rekolekcje-na-twitterze-jezus-szedl-tam-gdzie-toczylo-sie-zycie/"/>
    <meta property="og:site_name" content="Polsat News"/>
    <meta property="article:published_time" content="2019-11-29T12:39:00+00:00"/>
    <meta property="og:title" content="Rekolekcje na Twitterze. &quot;Jezus szedł tam, gdzie toczyło się życie&quot;"/>
    <meta property="og:description" content="Metropolita wrocławski abp Józef Kupny zapowiedział, że będzie w tym roku prowadził rekolekcje adwentowe na Twitterze. Wierzę, że Duch Święty, aby poruszyć serce człowieka, może posłużyć się także krótkimi formami, jakimi są tweety – powiedział hierarcha."/>
  </head>
  <body>
    <article>
      <h1>Rekolekcje na Twitterze. "Jezus szedł tam, gdzie toczyło się życie"</h1>
      <address>
        <time datetime="2019-11-29T12:39:00+00:00">29 Nov 2019, 12:39</time>
      </address>
      <p>
        <b>Metropolita wrocławski abp Józef Kupny zapowiedział, że będzie w tym roku prowadził rekolekcje adwentowe na Twitterze. Wierzę, że Duch Święty, aby poruszyć serce człowieka, może posłużyć się także krótkimi formami, jakimi są tweety – powiedział hierarcha.</b>
      </p>
      <related>
        <a href="https://www.polsatnews.pl/wiadomosc/2019-11-25/argentyna-niemal-pol-wieku-spedza-za-kratami-duchowni-oskarzeni-o-wykorzystywanie-seksualne-dzieci/"/>
      </related>
      <p>Zamierza on prowadzić rekolekcje na Twitterze przez cały adwent. Każdego dnia rano na twitterowym profilu metropolity wrocławskiego pojawi się specjalnie przygotowana grafika zawierająca myśl na dany dzień. Opatrzona będzie hasztagiem #uwierzyc_na_slowo.</p>
      <p>Rzecznik archidiecezji wrocławskiej ks. dr Rafał Kowalski podkreślił, że grafikę można pobrać na telefon i wysłać bliskim czy znajomym. - Abp Kupny ufa, że w ten sposób Słowo Boże dotrze w czasie adwentu do większego grona odbiorców – dodał rzecznik.</p>
      <figure>
        <iframe data-src="https://twitter.com/archidiecezjawr/status/1199430698010136578?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tłumacząc nowy sposób komunikowania się z wiernymi, abp Kupny podkreślił, że ogromna rzesza ludzi nie rozstaje się dziś z telefonem komórkowym.</p>
      <p>- Narzędzie to nie służy już jedynie do prowadzenia rozmów. Większość niemal bez przerwy przegląda na swoim telefonie strony internetowe czy portale społecznościowe – podkreślił metropolita wrocławski.</p>
      <p>
        <a href="https://www.polsatnews.pl/wiadomosc/2019-11-28/emocje-przed-procesem-proboszcza-oskarzonego-o-pedofilie-ksiadz-bije-kobiety/">
          <b>ZOBACZ: Emocje przed procesem proboszcza oskarżonego o pedofilię. "Ksiądz bije kobiety"</b>
        </a>
      </p>
      <p>Brak treści ewangelicznych w internecie – zdaniem abp Kupnego – byłby zaniedbaniem ze strony Kościoła.</p>
      <p>- Pan Jezus, nauczając, szedł tam, gdzie toczyło się życie ludzi, a dziś potencjalni słuchacze słowa Bożego żyją w świecie wirtualnym. Ten świat musi być dziś potraktowany jako miejsce do ewangelizowania – dodał hierarcha.</p>
      <p>
        <a href="https://www.polsatnews.pl/wideo/ortodonta-mial-wyprostowac-zeby-teraz-poszkodowani-walcza-o-pieniadze_6760653/">WIDEO - Ortodonta miał wyprostować zęby. Teraz poszkodowani walczą o pieniądze</a>
      </p>
      <figure>
        <img src="https://r.dcs.redcdn.pl/http/o2/redefine/cp/9o/9oxffq7mxey8knjytuhor8si86awbs1m.jpg"/>
      </figure>
    </article>
  </body>
</html>