<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/08/2149330/6-%DA%A9%D8%B4%D9%88%D8%B1-%D8%A7%D8%B1%D9%88%D9%BE%D8%A7%DB%8C%DB%8C-%D8%A8%D9%87-%D8%A7%DB%8C%D9%86%D8%B3%D8%AA%DA%A9%D8%B3-%D9%85%DB%8C-%D9%BE%DB%8C%D9%88%D9%86%D8%AF%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-29T12:47:11+00:00"/>
    <meta property="og:title" content="۶ کشور اروپایی به اینستکس می‌پیوندند"/>
    <meta property="og:description" content="به گزارش گروه بین‌الملل خبرگزاری تسنیم، وزارت امور خارجه فنلاند روز جمعه در بیانیه‌ای اعلام کرد این کشور به همراه پنج کشور اروپایی دیگر شامل بلژیک، دانمارک، هلند، نروژ و سوئد در مسیر پیوستن به سازوکار مالی اروپایی برای تسهیل تجارت با ایران (اینستکس) قرار دارند."/>
  </head>
  <body>
    <article>
      <h1>۶ کشور اروپایی به اینستکس می‌پیوندند</h1>
      <h2>وزارت امور خارجه فنلاند در بیانیه‌ای از پیوستن این کشور و ۵ کشور اروپایی دیگر شامل بلژیک، دانمارک، هلند، نروژ و سوئد به سازوکار مالی موسوم به اینستکس خبر داد.</h2>
      <address>
        <time datetime="2019-11-29T12:47:11+00:00">29 Nov 2019, 12:47</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/11/22/1397112212141468416613604.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین‌الملل <a href="https://www.tasnimnews.com/">خبرگزاری تسنیم</a>، وزارت امور خارجه فنلاند روز جمعه در بیانیه‌ای اعلام کرد این کشور به همراه پنج کشور اروپایی دیگر شامل بلژیک، دانمارک، هلند، نروژ و سوئد در مسیر پیوستن به سازوکار مالی اروپایی برای تسهیل تجارت با ایران (اینستکس) قرار دارند.</p>
      <p>وزارت امور خارجه فنلاند در این بیانیه اظهار داشته است: «دولت‌های بلژیک، دانمارک، فنلاند، هلند، نروژ و سوئد حداکثر اهمیت را برای حفظ و اجرای کامل برحام توسط همه طرف‌های این توافق قائل هستند. در راستای تلاش‌های مستمر اروپا برای حمایت از توافق و اجرای بخش‌های اقتصادی آن و در جهت تسهیل تجارت مشروع بین اروپا و ایران، ما اکنون در میانه فرآیند مشارکت در ابزار پشتیبان مبادلات تجاری (اینستکس) هستیم و این کار منوط به تکمیل رویه‌های ملی ما در این زمینه است.»</p>
      <p>سازوکار مالی موسوم به اینستکس در ماه فوریه سال جاری میلادی (بهمن‌ماه 97) راه‌اندازی شد، اما عملیاتی شدن آن تا اواخر ماه ژوئن (اوایل تیرماه 98) به طول انجامید. البته با وجود اینکه در اواخر ژوئن، «هلگا اشمید» معاون مسئول سیاست خارجی اتحادیه اروپا از عملیاتی شدن اینستکس خبر داد، این سازوکار مالی تاکنون هیچ نقشی در تسهیل روابط تجاری ایران و اتحادیه اروپا نداشته است.</p>
      <p>
        <a href="http://tn.ai/2131855">باید از اینستکس قطع امید کرد/ ارز صادراتی پاسخگوی نیازهای ارزی کشور</a>
        <a href="http://tn.ai/2126714">رسانه آلمانی: اروپا با طرح اینستکس آبروی خود را برده است</a>
        <a href="http://tn.ai/2091453">یک دیپلمات آلمانی رئیس جدید اینستکس شد</a>
        <a href="http://tn.ai/2076599">امام جمعه مشهد: اینستکس از برجام هم بدتر و برنامه کلاهبرداری غرب است</a>
      </p>
      <p>انتهای پیام/.</p>
    </article>
  </body>
</html>