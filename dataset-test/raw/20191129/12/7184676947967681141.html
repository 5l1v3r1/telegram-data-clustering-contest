<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/goncharuk-poobitsyav-ukrayintsyam-yakisni-dorogy-za-5-rokiv/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T12:44:03+00:00"/>
    <meta property="og:title" content="Гончарук пообіцяв українцям якісні дороги за 5 років"/>
    <meta property="og:description" content="Прем’єр-міністр України Олексій Гончарук анонсував появу в Україні впродовж наступних трьох-п'яти років якісних доріг."/>
  </head>
  <body>
    <article>
      <h1>Гончарук пообіцяв українцям якісні дороги за 5 років</h1>
      <h2>"Велике будівництво" автошляхів має розпочатися у березні 2020 року</h2>
      <address>
        <time datetime="2019-11-29T12:44:03+00:00">29 Nov 2019, 12:44</time>
      </address>
      <p>Прем’єр-міністр України Олексій Гончарук, який раніше <a href="https://narodna-pravda.ua/2019/11/29/goncharuk-hoche-provesty-vbyvchu-reformu-v-shkolah-sela-vymyratymut/">обурив українців скандальною заявою</a> про реформу системи освіти, анонсував появу в Україні впродовж наступних трьох-п’яти років “якісних доріг”, які з’єднають всі великі міста.</p>
      <p>Як розповідає НАРОДНА ПРАВДА, про це Гончарук заявив під час виступу в ефірі програми <a href="https://www.youtube.com/watch?v=1fFGQHZGWq8">“Право на владу”.</a></p>
      <p>Loading...</p>
      <p>“Наша головна задача – поєднати якісними дорогами всі великі міста, обласні центри за наступні 3-5 років. Я закликаю нових керівників Укравтодору й Укртрансбезпеки максимально швидко оновити керівний склад в областях, тому що я переконаний, що ті люди, які працювали там досі, у переважній більшості або представляли інтереси “смотрящих”, або закривали на це очі”, – зазначив Гончарук.</p>
      <p>Він наголосив, що уряд не має наміру втручатись у проведення тендерів та процес пошуку підрядників, які займатимуться будівництвом доріг.</p>
      <p>Гончарук додав, що сподівається, що кадрові зміни призведуть до зниження вартості будівництва доріг та їх експлуатації.</p>
      <p>“Велике будівництво” автошляхів має розпочатися у березні 2020 року.</p>
      <p>До слова, міністр інфраструктури Владислав Криклій розповів, <a href="https://narodna-pravda.ua/2019/10/09/v-ukrayini-obraly-dorogy-yaki-zroblyat-platnymy-spysok/">проїзд якими трьома дорогами в Україні планують зробити платним.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>