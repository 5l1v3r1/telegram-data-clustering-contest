<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/unii-producatori-pun-cacareze-de-oaie-in-laptele-de-vaca-pentru-a-insela-consumatorii_499807.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T12:14:49+00:00"/>
    <meta property="og:title" content="Unii producători pun căcăreze de oaie în laptele de vacă, pentru a înşela consumatorii"/>
    <meta property="og:description" content="Unii mici producători şi unele centre de colectare pun căcăreze de oaie &amp;icirc;n lapte pentru a-i da mirosul specific şi a &amp;icirc;nşela consumatorii, a avertizat vineri Dorin Cojocaru, preşedintele Patronatului Laptelui din Rom&amp;acirc;nia.&amp;nbsp"/>
  </head>
  <body>
    <article>
      <h1>Unii producători pun căcăreze de oaie în laptele de vacă, pentru a înşela consumatorii</h1>
      <address><time datetime="2019-11-29T12:14:49+00:00">29 Nov 2019, 12:14</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Unii mici producători şi unele centre de colectare pun căcăreze de oaie în lapte pentru a-i da mirosul specific şi a înşela consumatorii, a avertizat vineri Dorin Cojocaru, preşedintele Patronatului Laptelui din România. Ela precizat că în această perioadă a anului nu ar trebui să existe pe piaţă produse lactate proaspete de oaie şi capră.</p>
      <p><b>"Consumatorii să aibă grijă la miros, pentru că mirosul de lapte de oaie şi capră este unul fin, aparte, nu de bălegar sau de grajd. Am văzut în practica mea că sunt unii mici producători sau centre de colectare a laptelui care aruncă căcăreze de oaie în lapte ca să-i dea miros de oaie"</b>, a susţinut Dorin Cojocaru.</p>
      <p>El spune că pieţele sunt pline de telemea proaspătă de oaie şi capră, chiar dacă nu are cum să fie produsă din lapte de la aceste animale.</p>
      <p><b>"Trebuie să precizez, pentru consumatori, ca să nu fie înşelaţi, că oile şi caprele au lactaţie abia în primăvară. Astfel că nu ar trebui să existe pe piaţă lapte şi brânză proaspătă de oaie şi capră",</b> a spus Cojocaru.</p>
      <p>El a adăugat că, în hipermarketuri şi în comerţul civilizat, această practică nu este posibilă, pentru că toată marfa este controlată de producători, comercianţi, ANPC şi direcţiile sanitar-veterinare, astfel încât să nu fie pusă în pericol sănătatea consumatorilor. </p>
    </article>
  </body>
</html>