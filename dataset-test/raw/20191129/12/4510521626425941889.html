<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/pitesti/ancheta-eapidemiologica-scoala-arges-11-copii-ajuns-spital-greata-varsaturi-1_5de111225163ec427188c454/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-29T12:46:58+00:00"/>
    <meta property="og:title" content="Anchetă epidemiologică la o şcoală din Argeş, după ce 11 copii au ajuns la spital cu greaţă şi vărsături"/>
    <meta property="og:description" content="DSP Argeş încearcă să afle cauza îmbolnăvirii a 11 elevi de la Şcoala Gimnazială nr.1 Costeşti. Copiii au ajuns pe rând, în decurs de 24 de ore, la Spitalul Municipal “Regele Carol I” din localitate."/>
  </head>
  <body>
    <article>
      <h1>Anchetă epidemiologică la o şcoală din Argeş, după ce 11 copii au ajuns la spital cu greaţă şi vărsături</h1>
      <address><time datetime="2019-11-29T12:46:58+00:00">29 Nov 2019, 12:46</time> by <a rel="author">Cristina Stancu</a></address>
      <h4>DSP Argeş încearcă să afle cauza îmbolnăvirii a 11 elevi de la Şcoala Gimnazială nr.1 Costeşti. Copiii au ajuns pe rând, în decurs de 24 de ore, la Spitalul Municipal “Regele Carol I” din localitate.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/pitesti/un-cioban-fugit-stana-s-a-ratacit-munti-gasit-jandarmii-montani-fost-trimis-inapoi-plecat-a-ales-singur-intoarca-1_5de0ff225163ec42718859f8/index.html"/>
        <a href="https://adevarul.ro/locale/buzau/video-accident-patru-raniti-buzau-drumul-european-e85-trei-masini-intrat-coliziune-1_5de100765163ec4271886324/index.html"/>
        <a href="https://adevarul.ro/locale/pitesti/povestea-proiectului-devenit-legea-cainilor-salvamont-verifica-suprafata-16-mai-repede-decat-10-salvamontisti-eficienta-1600-1_5de0dbd45163ec4271875da9/index.html"/>
      </related>
      <p>Primii copii care au acuzat simptome specifice enterovirozei au ajuns la spital miercuri, iar de atunci au tot continuat să vină. </p>
      <p>
        <b>"Nu au consumat niciun aliment în comun"</b>
      </p>
      <p>Nouă din cei 11 elevi consultaţi de medici au rămas internaţi.</p>
      <p>"Copiii care au ajuns la spital nu au consumat niciun aliment în comun. Nu toţi au băut laptele şcolar UHT, nu toţi au băut apă de la robinetul şcolii şi niciunul nu a cumpărat nimic de la chioşc. Există un singur element comun legat de aceste îmbolnăviri: şcoala. Încă nu ne-a fost comunicat diagnosticul,  dar credem că este vorba de enteroviroză, care se transmite prin contact direct şi prin obiecte contaminate, mobilier şcolar, toaletă etc", precizează, dr Aura Copciag, şef serviciu control în sănătate publică la DSP Argeş.</p>
      <p>
        <b>Şcoala a fost amendată cu 2000 de lei</b>
      </p>
      <p>DSP Argeş a demarat o ancheta epidemiologică. În urma verificărilor efectuate la şcoală, s-a constatat că unitatea nu a efectuat corespunzător operaţiunile de dezinfecţie, motiv pentru care a fost sancţionată cu o  amendă de 2000 de lei.</p>
      <hr/>
    </article>
  </body>
</html>