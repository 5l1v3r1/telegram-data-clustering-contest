<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191129_Kezzel_asott_alagutakat_talaltak_a_rendorok_a_deli_hatarszakasznal"/>
    <meta property="og:site_name" content="HVG.hu"/>
    <meta property="article:published_time" content="2019-11-29T12:14:00+00:00"/>
    <meta property="og:title" content="Kézzel ásott alagutakat találtak a rendőrök a déli határszakasznál"/>
    <meta property="og:description" content="Ásotthalomnál 44 ember próbált átjutni a járatokon."/>
  </head>
  <body>
    <article>
      <h1>Kézzel ásott alagutakat találtak a rendőrök a déli határszakasznál</h1>
      <address><time datetime="2019-11-29T12:14:00+00:00">29 Nov 2019, 12:14</time> by <a rel="author">hvg.hu</a></address>
      <p>
        <b>Ásotthalomnál 44 ember próbált átjutni a járatokon.</b>
      </p>
      <p>A déli határszakaszon szolgálatot teljesítő rendőrök két alagutat is találtak, egyiket a Csongrád megyei Ásotthalom, másikat a Bács-Kiskun megyei Csikéria térségében. A police.hu <a href="http://www.police.hu/hu/hirek-es-informaciok/legfrissebb-hireink/hatarrendeszet/foldon-vizen-es-most-mar-a-fold-alatt-is">közlése</a> szerint a belső támasztószerkezet nélküli járatokat kézzel ásták ki, a be- és kijáratukat pedig növényzettel takarták el.</p>
      <figure>
        <img src="https://img0.hvg.hu/image.aspx?id=a46caeac-4b8b-4a87-967a-41d2fab09918&amp;view=b2dea50f-cee1-4f6e-b810-034566fbfb2e"/>
      </figure>
      <blockquote>Az ásotthalmi alagútnál az egyenruhások 44 illegális határátlépőt tartóztattak fel, míg a csikériai járatnál senki sem tudott átjutni.</blockquote>
      <p>A két alagútról egyébként még Gulyás Gergely is <a href="https://hvg.hu/itthon/20191128_kormanyinfo_Gulyas_Gergely">beszélt</a> a legutóbbi Kormányinfón. A Miniszterelnökséget vezető miniszter szintén megerősítette, hogy a járatokat lezárták a határőrök.</p>
      <related>
        <a href="https://hvg.hu/kkv/20190923_Elmaradhat_a_Varalagut_felujitasa_annyira_megszaladtak_a_koltsegek"/>
        <a href="https://hvg.hu/itthon/20190906_Atvagtak_a_hatarzarat_bortonbe_kerulhetnek"/>
      </related>
    </article>
  </body>
</html>