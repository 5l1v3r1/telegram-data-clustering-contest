<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191129/wapen-van-hackers-uit-de-lucht-gehaald/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-29T12:38:23+00:00"/>
    <meta property="og:title" content="Wapen van hackers uit de lucht gehaald"/>
    <meta property="og:description" content="HAARLEM (ANP) - Een gevaarlijk wapen van hackers is uit de lucht gehaald. Dat gebeurde bij een internationale politieactie in meerdere landen, waaronder Nederland."/>
  </head>
  <body>
    <article>
      <h1>Wapen van hackers uit de lucht gehaald</h1>
      <address><time datetime="2019-11-29T12:38:23+00:00">29 Nov 2019, 12:38</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Een gevaarlijk wapen van hackers is uit de lucht gehaald. Dat gebeurde bij een internationale politieactie in meerdere landen, waaronder Nederland.</b>
      </p>
      <p>Acht gebouwen in Nederland zijn deze week doorzocht. Een onbekend aantal mensen wordt verdacht, maar nog niemand is gearresteerd. De verdachten zijn 20 tot 36 jaar oud. Bij de huiszoekingen heeft de politie twaalf laptops, zeventien mobiele telefoons, negen tablets en tientallen USB-sticks, harde schijven en geheugenkaarten in beslag genomen.</p>
      <p>Het cyberwapen heet IM-RAT. Dat is gemaakt door mensen in Australië en België. Ze verkochten het voor zeker 25 dollar per stuk aan meer dan 14.500 mensen. Die konden het wapen gebruiken om de computer van nietsvermoedende mensen over te nemen. Zo konden ze bijvoorbeeld wachtwoorden, creditcardgegevens en paspoortkopieën stelen. Anderen moesten losgeld betalen om privéfoto’s en -filmpjes terug te krijgen. Waarschijnlijk zijn vele tienduizenden mensen hier slachtoffer van geworden.</p>
    </article>
  </body>
</html>