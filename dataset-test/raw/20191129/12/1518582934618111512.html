<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/vuoi-avere-successo-nella-vita-ecco-il-consiglio-di-warren-buffett/"/>
    <meta property="og:site_name" content="Wall Street Italia"/>
    <meta property="article:published_time" content="2019-12-02T12:00:03+00:00"/>
    <meta property="og:title" content="Vuoi avere successo nella vita? Ecco il consiglio di Warren Buffett"/>
    <meta property="og:description" content="Fonte di ispirazione per numerosi aspiranti imprenditori e miliardari in tutto il mondo, Warren Buffett, il proprietario della Berkshire Hathaway, in molte occasioni ha elargito ottimi consigli. Ben 15 anni fa mentre rispondeva alle domande degli azionisti e dei fan durante la Berkshire Hathaway Annual Meeting, un adolescente gli chiese quale consiglio avrebbe dato a un giovane per avere successo. Ebbene l’oracolo di Ohama ha dato una risposta valevole qualunque sia la tua età o fase della vita. Frequenta persone migliori di te. Scegli i soci con comportamento  migliore del tuo e vai in quella direzione. Quando si sceglie di circondarsi di individui migliori e più intelligenti, imparando dalle loro abitudini di successo, disse Buffett, si assorbono le loro conoscenze e si diventa migliori e più intelligenti. Al contrario, chi trascorre del tempo con i pessimisti, finisce per diventare come loro, limitando gravemente la possibilità di successo. Di quali persone circondarsi oggi per avere successo"/>
  </head>
  <body>
    <article>
      <h1>Vuoi avere successo nella vita? Ecco il consiglio di Warren Buffett</h1>
      <address><time datetime="2019-12-02T12:00:03+00:00">02 Dec 2019, 12:00</time> by <a rel="author">Alessandra Caparello</a></address>
      <p>Fonte di ispirazione per numerosi aspiranti imprenditori e miliardari in tutto il mondo, Warren Buffett, il proprietario della <b>Berkshire Hathaway,</b> in molte occasioni ha elargito ottimi consigli.</p>
      <p>Ben 15 anni fa mentre rispondeva alle domande degli azionisti e dei fan durante la <b>Berkshire Hathaway</b> Annual Meeting, un adolescente gli chiese quale consiglio avrebbe dato a un giovane per avere successo. Ebbene l’oracolo di Ohama ha dato una risposta valevole qualunque sia la tua età o fase della vita.</p>
      <p>
        <i>Frequenta persone migliori di te. Scegli i soci con comportamento  migliore del tuo e vai in quella direzione.</i>
      </p>
      <p>Quando si sceglie di circondarsi di individui migliori e più intelligenti, imparando dalle loro abitudini di successo, disse Buffett, si assorbono le loro conoscenze e si diventa migliori e più intelligenti.<br/>Al contrario, chi trascorre del tempo con i pessimisti, finisce per diventare come loro, limitando gravemente la possibilità di successo.</p>
      <h3>Di quali persone circondarsi oggi per avere successo</h3>
      <p>In primis è bene individuare persone che vivono secondo giusti valori. Poi di coloro che fanno ciò che amano. Il CEO di Apple <b>Tim Cook</b> ha detto: “Fai ciò che ami, mettici dentro tutto il tuo cuore e poi divertiti”. Fare ciò che si ama fornisce lo scopo della vita.</p>
      <p>Terzo, circondarsi di persone che <b>ascoltano veramente</b>. Coloro che hanno molto successo sono anche in grado di ascoltare, accettano critiche perché sanno che questo li renderà migliori.</p>
      <p>Infine, per avere successo nella vita è importante <b>circondarsi di persone che vivono e lavorano con la loro integrità</b>. Buffett una volta disse che non si dovrebbe mai assumere qualcuno senza integrità, non importa quanto sia intelligente.</p>
      <blockquote>“Cerca <b>tre cose,</b> in generale, in una persona: intelligenza, energia e integrità. E se non hanno l’ultima, non preoccupatevi neanche delle prime due”.</blockquote>
    </article>
  </body>
</html>