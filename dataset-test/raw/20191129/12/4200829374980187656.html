<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/29/besiktasta-kayserispor-hazirliklarina-5-eksikle-basladi"/>
    <meta property="og:site_name" content="FotoMaç"/>
    <meta property="article:published_time" content="2019-11-29T12:18:21+00:00"/>
    <meta property="og:title" content="Beşiktaş Kayserispor hazırlıklarına 5 eksikle başladı"/>
    <meta property="og:description" content="UEFA Avrupa Ligi'nde K Grubu 5. karşılaşmasında Vodafone Park'ta Slovan Bratislava'yı 2-1 maplup eden Beşiktaş, Süper Lig'de 2 Aralık Pazartesi günü iç sahada İstikbal Mobilya Kayserispor ile yapacağı maçın hazırlıklarına 5 eksikle başladı."/>
  </head>
  <body>
    <article>
      <h1><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u> <u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u> hazırlıklarına 5 eksikle başladı</h1>
      <h2><u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> Avrupa Ligi'nde K Grubu 5. karşılaşmasında Vodafone Park'ta <u><a href="https://www.fotomac.com.tr/haberleri/slovan-bratislava?id=ecc99779-1af9-4bf5-9c97-2bb1b257a98d">Slovan Bratislava</a></u>'yı 2-1 maplup eden <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de 2 Aralık Pazartesi günü iç sahada İstikbal Mobilya <u><a href="https://www.fotomac.com.tr/haberleri/kayserispor?id=4ad00b8e-9cc8-46f7-8da4-5803e6144eec">Kayserispor</a></u> ile yapacağı maçın hazırlıklarına 5 eksikle başladı.</h2>
      <address>
        <time datetime="2019-11-29T12:18:21+00:00">29 Nov 2019, 12:18</time>
      </address>
      <p>Siyah-beyazlı kulübün açıklamasında, BJK <u><a href="https://www.fotomac.com.tr/haberleri/nevzat-demir-tesisleri?id=97aa1d18-bca9-4b1f-a8c1-8bc77f75eb9e">Nevzat Demir Tesisleri</a></u>'nde teknik direktör <u><a href="https://www.fotomac.com.tr/haberleri/abdullah-avci?id=31a0ea45-8333-4cbe-81ef-292e4319aa15">Abdullah Avcı</a></u> yönetiminde gerçekleştirilen antrenmanda, kondisyon ve taktik çalışma yapıldığı belirtildi.</p>
      <p>Tedavi ve rehabilitasyon süreçleri devam eden Dorukhan Toköz, Douglas Santos, Victor Ruiz, <u><a href="https://www.fotomac.com.tr/haberleri/atiba-hutchinson?id=2f9a0955-6348-47be-94a7-4dc6502e4208">Atiba Hutchinson</a></u> ve Kartal Kayra Yılmaz'ın katılmadığı idmanın ısınma ve istasyon koşularıyla başladığı aktarıldı. Pas, 5'e 2, dar alanda oyun, kontrol pas ve taktik programın yer aldığı uygulamaların yapıldığı idmanın, yarı sahada çift kale taktik maçı ve şut çalışmasıyla sona erdiği bildirildi.</p>
      <p>Sağanak altında 1,5 saate yakın süren antrenmanda, dünkü <u><a href="https://www.fotomac.com.tr/haberleri/slovan-bratislava?id=ecc99779-1af9-4bf5-9c97-2bb1b257a98d">Slovan Bratislava</a></u> maçında oynayan futbolcuların yenilenme çalışması yaptığı kaydedildi.</p>
      <p><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, hazırlıklarına yarın yapacağı antrenmanla devam edecek.</p>
      <related>
        <a href="https://www.fotomac.com.tr/galeri/besiktas/besiktas-tribunlerine-cirkin-hareket-mac-sonu"/>
      </related>
    </article>
  </body>
</html>