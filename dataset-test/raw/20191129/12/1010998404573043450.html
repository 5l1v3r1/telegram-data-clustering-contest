<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/momiche-zasedna-v-komina-na-kashtata-si-opitvajki-se-da-se-promakne-nezabeljazano.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T12:36:00+00:00"/>
    <meta property="og:title" content="Момиче заседна в комина на къщата си, опитвайки се да се промъкне незабелязано"/>
    <meta property="og:description" content="17-годишната тийнейджърка искала да &quot;заобиколи&quot; родителите си, след като се прибрала късно"/>
  </head>
  <body>
    <article>
      <h1>Момиче заседна в комина на къщата си, опитвайки се да се промъкне незабелязано</h1>
      <h2>17-годишната тийнейджърка искала да "заобиколи" родителите си, след като се прибрала късно</h2>
      <address><time datetime="2019-11-29T12:36:00+00:00">29 Nov 2019, 12:36</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Младо момиче заседна в комин на къща, докато се опитвало да се промъкне незабелязано покрай родителите си. Куриозната ситуация е от Финикс, щата Аризона.</p>
      <p>17-годишната тийнейджърка, чието име не се споменава, останала в комина около час и половина, преди да се намесят пожарникари, пише на сайта си „Фокс нюз”.</p>
      <p>В ситуацията участвала и нейна приятелка.</p>
      <p>Двете момичета се прибрали късно, но осъзнали, че къщата е заключена. Именно това подтикнало една от тях да се качи на покрива и да влезе през комина.</p>
      <p>Оказало се, че към края си, коминът се стеснявал, което направило промъкването невъзможно, а засядането – факт.</p>
      <p>Потърпевшата била спасена след 40-минутни действия на пожарните екипи.</p>
      <p>А родителите ѝ никак не били доволни от случилото се.</p>
    </article>
  </body>
</html>