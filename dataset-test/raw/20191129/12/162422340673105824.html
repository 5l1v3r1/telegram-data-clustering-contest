<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/29/totalna-zemlechystka-v-ukrayini-vidstoronyat-vid-roboty-vsih-regionalnyh-kerivnykiv-derzhgeokadastru/"/>
    <meta property="og:site_name" content="AgroDay"/>
    <meta property="article:published_time" content="2019-11-29T12:30:24+00:00"/>
    <meta property="og:title" content="Полетіли голови: в Україні відсторонять від роботи всіх регіональних керівників Держгеокадастру"/>
    <meta property="og:description" content="Кабінет міністрів дав доручення нещодавно призначеному керівникові Держгеокадастру Денису Башлику «відсторонити усіх очільників та заступників керівників регіональних відділень від роботи», а також провести Міністерству економіки комплексну перевірку порушень законодавства з врядування землею. Про це на своїй сторінці у Фейсбук повідомив міністр економіки Тимофій Милованов. «Міністерству розвитку економіки, торгівлі та сільського господарства України провести у місячний строк комплексну перевірку роботи Державної служби України з питань геодезії, картографії та кадастру та її територіальних органів, зокрема в частині дотримання вимог законодавства під час розпорядження землями сільськогосподарського призначення державної власності, реєстрації земельних ділянок та розгляду звернень щодо продовження (поновлення) договорів оренди земельних ділянок сільськогосподарського призначення державної форми власності за період 2018-2019 років», — зазначив чиновник. Міністр додав, що уряд доручив"/>
  </head>
  <body>
    <article>
      <h1>Полетіли голови: в Україні відсторонять від роботи всіх регіональних керівників Держгеокадастру</h1>
      <address>
        <time datetime="2019-11-29T12:30:24+00:00">29 Nov 2019, 12:30</time>
      </address>
      <p>Кабінет міністрів дав доручення нещодавно призначеному керівникові Держгеокадастру Денису Башлику «відсторонити усіх очільників та заступників керівників регіональних відділень від роботи», а також провести Міністерству економіки комплексну перевірку порушень законодавства з врядування землею.</p>
      <p>Про це на своїй сторінці у Фейсбук повідомив міністр економіки Тимофій Милованов.</p>
      <p>«Міністерству розвитку економіки, торгівлі та сільського господарства України провести у місячний строк комплексну перевірку роботи Державної служби України з питань геодезії, картографії та кадастру та її територіальних органів, зокрема в частині дотримання вимог законодавства під час розпорядження землями сільськогосподарського призначення державної власності, реєстрації земельних ділянок та розгляду звернень щодо продовження (поновлення) договорів оренди земельних ділянок сільськогосподарського призначення державної форми власності за період 2018-2019 років», — зазначив чиновник.</p>
      <p>Міністр додав, що уряд доручив Державній службі України з питань геодезії, картографії та кадастру на період проведення перевірки відсторонити від виконання посадових обов’язків керівників та заступників керівників головних управлінь Держгеокадастру в областях та у Києві.</p>
      <p>«Міністерству розвитку економіки, торгівлі та сільського господарства України подати Кабінетові міністрів інформацію про результати перевірки у двотижневий строк з дня її завершення», — наголосив Милованов.</p>
      <related>
        <h4>Статті по темі</h4>
        <a href="https://agroday.com.ua/2019/11/12/perezavantazhyly-osnovni-zminy-v-systemi-derzhgeokadastru-za-ostannij-misyats/"/>
        <a href="https://agroday.com.ua/2019/11/01/zavreshyty-rozpochate-do-kintsya-2019-roku-derzhgeokadastr-zavershyt-inventaryzatsiyu-zemel-derzhavnoyi-vlasnosti/"/>
        <a href="https://agroday.com.ua/2019/10/24/bez-sekretiv-derzhgeokadastr-oprylyudnyuye-vysnovky-pro-rozglyad-proektiv-zemleustroyu/"/>
        <a href="https://agroday.com.ua/2019/10/21/prytyagnuly-i-styagnuly-na-cherkashhyni-za-porushennya-zemelnogo-zakonodavstva-narahovano-ponad-400-tys-grn-vidshkoduvan/"/>
        <a href="https://agroday.com.ua/2019/10/15/novi-shary-derzhgeokadastr-rozpochav-onovlennya-publichnoyi-kadastrovoyi-karty/"/>
        <a href="https://agroday.com.ua/2019/09/27/napereviryaly-za-netsilove-vykorystannya-zemel-derzhgeokadastr-narahuvav-shtrafiv-na-5-29-mln-grn/"/>
      </related>
    </article>
  </body>
</html>