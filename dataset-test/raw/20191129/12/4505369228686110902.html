<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/un-tir-s-a-rasturnat-peste-un-autoturism-pe-valea-oltului-un-mort-si-doi-raniti_499810.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T12:34:54+00:00"/>
    <meta property="og:title" content="Un TIR s-a răsturnat peste un autoturism pe Valea Oltului: un mort şi doi răniţi"/>
    <meta property="og:description" content="Traficul rutier pe DN 7 a fost blocat vineri, &amp;icirc;ntre localităţile Boiţa şi Lazaret, judeţul Sibiu, după ce un TIR s-a răsturnat peste un autoturism. O persoană a murit şi două sunt rănite."/>
  </head>
  <body>
    <article>
      <h1>Un TIR s-a răsturnat peste un autoturism pe Valea Oltului: un mort şi doi răniţi</h1>
      <address>
        <time datetime="2019-11-29T12:34:54+00:00">29 Nov 2019, 12:34</time>
      </address>
      <p>Traficul rutier pe DN 7 a fost blocat vineri, între localităţile Boiţa şi Lazaret, judeţul Sibiu, după ce un TIR s-a răsturnat peste un autoturism. O persoană a murit şi două sunt rănite.</p>
      <p>Un accident rutier în care au fost implicate un tir şi un autoturism a avut loc vineri pe DN7 Râmnicu Vâlcea – Sibiu, în zona localităţii Boiţa.</p>
      <p><b>”În urma impactului, şoferul autotrenului a decedat. Circulaţia este oprită pe ambele sensuri”</b>, a transmis Centrul Infotrafic.</p>
      <p>Reprezentanţii ISU Sibiu au precizat că persoana care a decedat a fost găsită inconştientă la faţa locului şi era încarcerată.</p>
      <p>ISU Sibiu intervine cu mai multe autospeciale.</p>
      <p>”ISU Sibiu intervine de urgenţă cu un echipaj de descarcerare, o autospecială de stingere şi un echipaj SMURD, pe DN 7, între localităţile Lazaret şi Boiţa la un accident rutier, un TIR răsturnat peste un autoturism, trei victime”, a transmis ISU Sibiu.</p>
      <p>Două persoane sunt rănite, însă sunt conştiente.</p>
      <p>IPJ Sibiu nu a stabilit deocamdată condiţiile în care s-a produs accidentul.</p>
    </article>
  </body>
</html>