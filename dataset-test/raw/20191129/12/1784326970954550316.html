<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/29/tevemusor-november-ajanlo-pentek/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T12:11:00+00:00"/>
    <meta property="og:title" content="Ezek lesznek péntek este a legjobb filmek a tévében"/>
    <meta property="og:description" content="Nincs kedved ma este semmi extrához? Nem baj, bújj a takaró alá, mi pedig megmutatjuk, hova kapcsolj a tévén!"/>
  </head>
  <body>
    <article>
      <h1>Ezek lesznek péntek este a legjobb filmek a tévében</h1>
      <h2>Nincs kedved ma este semmi extrához? Nem baj, bújj a takaró alá, mi pedig megmutatjuk, hova kapcsolj a tévén!</h2>
      <address><time datetime="2019-11-29T12:11:00+00:00">29 Nov 2019, 12:11</time> by <a rel="author">Cosmopolitan.hu</a></address>
      <h3>A Karib-tenger kalózai 2. – Holtak kincse (VIASAT3, 21:00)</h3>
      <p>Jack Sparrow (Johnny Depp) kalózkapitány kalandjai folytatódnak, amikor rájön, egy vérszerződés miatt Davy Jones (Bill Nighy) a szellemkapitány adósa. Ha ezt nem rendezi, örökké a Repülő Hollandi hajón kell szolgálnia. Ha ez nem lenne elég, az ő hibájából hiúsul meg Will Turner és Ms. Swann esküvője, hiszen kénytelenek vele tartani erre a kétes kimenetelű útra. Mi lesz ebből..?</p>
      <h3>Valerian és az ezer bolygó városa (FILM+, 18:20)</h3>
      <p>Valerian (Dane DeHaan) és Laureline (Cara Delevingne) különleges ügynökök, akiknek az a feladatuk, hogy fenntartsák az univerzum rendjét. A fiú már hosszú ideje többet szeretne a lánytól, ám ő folyton visszautasítja őt, mert nem bízik benne. Parancsnokuk (Clive Owen) egy hatalmas intergalaktikus metropoliszba, Aplhába küldi őket, ahol nagyon sokféle faj éli mindennapjait. Az a feladatuk, hogy felkutassák azokat a láthatatlan erőket, akik a háttérben a világvégén ügyködnek.</p>
      <h3>Step Up 3D (Filmmania, 19:00)</h3>
      <p>Veszélybe kerül az utcai táncosok, becenevükön a Kalózok „otthona”, amikor rájönnek, ki akarják lakoltatni őket a régi áruházból. Egyetlen esélyük, ha egy pénzdíjas táncversenyen elviszik a fődíjat, ezért ezerrel elkezdenek próbálni. A rivális banda, a Szamurájok azonban lenyúlják a koreográfiájukat. A csapatnak az utolsó pillanatban kell egy másikat kitalálnia. Vajon ezzel is van esélyük a győzelemre?</p>
      <h3>Esti mesék (AMC, 19:10)</h3>
      <p>A harminckörüli Skeeter szállodai karbantartóként dolgozik, jó arc, de nem egy úriember. Az élete azonban megváltozik, amikor frissen elvált nővére, Wendy megkéri, hogy esténként vigyázzon a gyerekeire. A pasi minden lefekvés előtt mesét mond a kicsiknek, amik valamilyen csoda folytán megelevenednek. Ez kezdetben mindenkinek nagyon tetszik, ám a játék egyre veszélyesebbé válik. Hogy mi lesz ennek a vége…</p>
      <h3>Barátom, Róbert Gida (HBO, 19:30)</h3>
      <p>Róbert Gida, azaz Christopher Robert felnőtt ember már, ráadásul olyasvalaki, akinek eléggé kisiklott az élete. A munkájáért nem fizetik meg, de a túlórát elvárják tőle, így alig marad ideje a feleségére és kislányára. Úgy tűnik, már egyáltalán nem emlékszik arra, milyen boldog volt gyerekkorában, amikor Micimackóval és társaival töltötte a napjait. Váratlanul azonban ismét feltűnik az életében a „csacsi öreg medve”, nem sokkal később pedig hatalmas kalandokba keverednek együtt.</p>
    </article>
  </body>
</html>