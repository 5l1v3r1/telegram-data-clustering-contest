<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/domaci/cesi-vybirali-nejvyznamnejsi-osobnost-historie-gott-v-ankete-predbehl-husa-zemana-i-jagra-1364662"/>
    <meta property="og:site_name" content="E15.cz"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Češi vybírali nejvýznamnější osobnost historie. Gott v anketě předběhl Husa, Zemana i Jágra"/>
    <meta property="og:description" content="Čeští prezidenti, sportovec, král i fiktivní postava. V říjnové anketě Centra pro výzkum veřejného mínění si mohli Češi zvolit nejvýznamnější českou osobnost. Pětina dotázaných vybrala krále Karla IV. a do desítky nejvýznamnějších Čechů se dostal například i nedávno zesnulý zpěvák Karel Gott. Vrcholným obdobím české historie jsou podle hlasujících doba za vlády Karla IV. či sametová revoluce. Více než tisíc respondentů v anketě uvedlo celkem 70 jmen. "/>
  </head>
  <body>
    <article>
      <h1>Češi vybírali nejvýznamnější osobnost historie. Gott v anketě předběhl Husa, Zemana i Jágra</h1>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author">Jiří Frydlewicz</a></address>
      <p>
        <b>Čeští prezidenti, sportovec, král i fiktivní postava. V říjnové anketě Centra pro výzkum veřejného mínění si mohli Češi zvolit nejvýznamnější českou osobnost. Pětina dotázaných vybrala krále Karla IV. a do desítky nejvýznamnějších Čechů se dostal například i nedávno zesnulý zpěvák Karel Gott. Vrcholným obdobím české historie jsou podle hlasujících doba za vlády Karla IV. či sametová revoluce. Více než tisíc respondentů v anketě uvedlo celkem 70 jmen. </b>
      </p>
      <p>Oproti poslednímu průzkumu si nejvíce polepšil Karel Gott, a to celkem o 15 procent. Podle autorů ankety je otázka, zda si toto postavení udrží i pro příště. </p>
      <p>Za čtveřicí nejvýznamějších osobností - Karel IV., Tomáš Garrigue Masaryk, Václav Havel a Karel Gott - se umístil například i současný český prezident Miloš Zeman, hokejista Jaromír Jágr či reformátor Jan Hus. Na posledním desátém místě se umístil univerzální český génius Jára Cimrman. </p>
      <related>
        <a href="https://www.e15.cz/tema/chces-si-otevrit-hospodu/banalni-gastrokoncept-zabral-ceska-hranolkarna-neprestava-expandovat-do-dalsich-mest-1358736"/>
      </related>
      <h3>Vrcholné období? Doba Karla IV.</h3>
      <p>Vybrat jedno historické období našich dějin, které považují za vrcholné, měli respondenti průzkumu jako jeden z dalších úkolů. Zvítězila doba vlády Karla IV., kterou považuje z historického hlediska za nejvýznamější celkem 36 procent dotázaných. Následuje období první republiky s 22 procenty. Vysoko se umístily také sametová revoluce, éra národního obrození či husitství, které od hlasujících obdrželo sedm procent hlasů.</p>
      <p>Za tři nejvýznamější události od konce první světové války dotázaní považují sametovou revoluci, vznik československého státu a konec druhé světové války. V odpovědích se ale objevil i rozpad federace, vznik samostatné České republiky, invaze vojsk Varšavské smlouvy v srpnu 1968, únorový převrat a nástup komunismu v roce 1948, druhá světová válka či pražské jaro. </p>
      <p>Podle Centra pro výzkum veřejného mínění se názor veřejnosti na významná období českých dějin za posledních deset let téměř nezměnil. </p>
      <related>
        <a href="https://www.e15.cz/magazin/lesni-mesto-pro-vice-nez-sto-tisic-obyvatel-v-mexiku-vznika-revolucni-projekt-1363865"/>
      </related>
      <related>
        <a href="https://www.e15.cz/tema/miliardari/vizionari/vypada-opravdu-divne-tesla-svym-pickupem-sokovala-hodnota-firmy-klesla-o-sto-miliard-1364465"/>
      </related>
      <related>
        <h4>Související články</h4>
        <a href="https://www.e15.cz/nazory/zapisnik-jany-havligerove-darek-pro-zemana-1362790"/>
        <a href="https://www.e15.cz/rozhovory/zemanuv-konec-v-politice-bude-mrzet-i-jeho-zatvrzele-odpurce-rika-profesor-oskar-krejci-1360337"/>
        <a href="https://www.e15.cz/nazory/glosa-martina-cabana-boj-o-gerlocha-1356080"/>
        <a href="https://www.e15.cz/domaci/karel-gott-profesional-a-perfekcionista-ktery-bavil-cele-generace-1362894"/>
        <a href="https://www.e15.cz/magazin/vecny-zlaty-slavik-gott-se-stal-hvezdou-obou-rezimu-1360575"/>
      </related>
    </article>
  </body>
</html>