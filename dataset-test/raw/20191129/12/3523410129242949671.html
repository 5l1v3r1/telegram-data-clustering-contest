<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642658/%D8%AA%D9%88%D9%84%DB%8C%D8%AF-%D9%86%D9%85%D8%A7%DB%8C%D8%B4%DA%AF%D8%B1%D9%87%D8%A7%DB%8C-lcd-%D9%85%D8%AA%D9%88%D9%82%D9%81-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:21:00+00:00"/>
    <meta property="og:title" content="تولید نمایشگرهای LCD متوقف می‌شود"/>
    <meta property="og:description" content="شرکت پاناسونیک به تازگی اعلام کرده که می‌خواهد تولید نمایشگرهای LCD را تا سال ۲۰۲۱ میلادی متوقف کند."/>
  </head>
  <body>
    <article>
      <h1>
        <a href="https://www.bultannews.com/fa/news/642658/%D8%AA%D9%88%D9%84%DB%8C%D8%AF-%D9%86%D9%85%D8%A7%DB%8C%D8%B4%DA%AF%D8%B1%D9%87%D8%A7%DB%8C-lcd-%D9%85%D8%AA%D9%88%D9%82%D9%81-%D9%85%DB%8C%E2%80%8C%D8%B4%D9%88%D8%AF">تولید نمایشگرهای LCD متوقف می‌شود</a>
      </h1>
      <h2>شرکت پاناسونیک به تازگی اعلام کرده که می‌خواهد تولید نمایشگرهای LCD را تا سال ۲۰۲۱ میلادی متوقف کند.</h2>
      <address><time datetime="2019-11-29T12:21:00+00:00">29 Nov 2019, 12:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پاناسونیک به عنوان یکی از بزرگترین <b>شرکت های تکنولوژی فعال</b> در حوزه توسعه و تولید <b>نمایشگرهای دیجیتال</b>، به تازگی از توقف ساخت پنل های نمایشگر ال سی دی (LCD) در سال های آتی خبر داده است.</p>
      <p>شاید انتشار این خبر برای بسیاری از کاربران و کارشناسان فعال در حوزه فناوری غافلگیرکننده باشد ولی پیشتر نیز بسیاری از تحلیلگران پیش بینی کرده بودند که با توجه به روند صعودی و رو به رشد نمایشگرهای اولد (OLED) ، انتظار می رود به زودی جایگزین پنل های ال سی دی شده و آنها را به ورطه فراموشی ببرند.</p>
      <p>در دو دهه اخیر، نمایشگرهای با فناوری LCD یا کریستال مایع توانست تغییر و تحولات مثبت و سازنده ای را در بازارهای جهانی ایجاد کند و موجب رقابت تنگاتنگی میان شرکت های تولیدکننده تلویزیون و نمایشگرهای دیجیتال شود. اما حالا به نظر می رسد همچون بسیاری دیگر از فناوری های جهان، در اواخر عمر خود به سر می برد و باید با جهان تکنولوژی ، موبایل و تلویزیون خداحافظی کند، چراکه پاناسونیک، یکی از قدیمی ترین برندهای این حوزه اعلام کرده که قصد داد به زودی تولید نمایشگرهای ال سی دی را پایان ببخشد.</p>
      <p>البته این در حالیست که هنوز بسیاری از شرکت های تولیدکننده موبایل به جای استفاده از پنل های نمایشگر اولد (OLED) که هزینه بالایی برای آنها و همچنین مصرف کنندگان دارد، از نمایشگرهای LCD در گوشی های هوشمند خود استفاده می کنند بنابراین به نظر می رسد که پایان عمر نمایشگرهای مذکور منوط به پایین آمدن قیمت و هزینه پنل های اولد خواهد بود.</p>
      <p>بر اساس گزارش وب سایت AnandTech، همچنین انتظار می رود پاناسونیک از این پس تولید تلویزیون و سایر نمایشگرهای دیجیتال خود را با بهره گیری از فناوری جدید OLED ادامه خواهد داد.</p>
    </article>
  </body>
</html>