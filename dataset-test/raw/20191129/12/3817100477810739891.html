<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kriminal/u-vinnitsii-cholovika-yakiy-vigotovlyav-porno-z-vlasnoyu-donkoyu-zalishili-pid-vartoyu"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-29T12:13:36+00:00"/>
    <meta property="og:title" content="У Вінниці чоловіка, який виготовляв порно з власною донькою, залишили під вартою"/>
    <meta property="og:description" content="28 листопада у Вінниці відбувся розгляд апеляції щодо тримання під вартою 39-річного чоловіка, якого підозрюють у розбещенні малолітньої доньки. Він створював фото- та відеоматеріали дитячої порнографії та розповсюджував в Інтернеті за винагороду. Слідство з’ясувало, що правопорушник - працівник одного з районних військових комісаріатів Вінниччини. "/>
  </head>
  <body>
    <article>
      <h1>У Вінниці чоловіка, який виготовляв порно з власною донькою, залишили під вартою</h1>
      <address>
        <time datetime="2019-11-29T12:13:36+00:00">29 Nov 2019, 12:13</time>
      </address>
      <p>
        <b>28 листопада у Вінниці відбувся розгляд апеляції щодо тримання під вартою 39-річного чоловіка, якого підозрюють у розбещенні малолітньої доньки. Він створював фото- та відеоматеріали дитячої порнографії та розповсюджував в Інтернеті за винагороду. Слідство з’ясувало, що правопорушник - працівник одного з районних військових комісаріатів Вінниччини. </b>
      </p>
      <p>Про це повідомляють у пресслужбі Вінницького апеляційного суду. </p>
      <p>За версією слідства, працівник одного з районних військових комісаріатів Вінниччини упродовж 2012-2014 років виготовляв порнографічну фото- і відеопродукцію.  До зйомки примусово залучив дочку, якій на той час було 4-6 років. Батько оголяв її статеві органи, непристойно торкався до них та імітував статевий акт. Таким чином створив майже 300 матеріалів із дитячою порнографією. Їх розміщував на відповідних сайтах.</p>
      <p>Про ймовірне вчинення кримінального правопорушення повідомили австралійські правоохоронці. Підозрюваного <a href="https://vinbazar.com/news/kriminal/u-vinnitsii-zatrimano-cholovika-yakiy-vigotovlyav-porno-z-vlasnoyu-donkoyu-foto">затримали</a> 21 листопада працівники поліції та бійці спецпідрозділу КОРД. </p>
      <p>Апеляційний суд не змінив запобіжний захід у створенні й розповсюдженні дитячої порнографії. Тож чоловік перебуватиме під вартою до 19 січня наступного року.</p>
      <p>Військовослужбовця підозрюють у скоєнні тяжких злочинів, передбачених Кримінальним кодексом України (ввезення, виготовлення, збут і розповсюдження порнографічних предметів; розбещення неповнолітніх). Найсуворіше покарання за них – 10 років позбавлення волі.</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>