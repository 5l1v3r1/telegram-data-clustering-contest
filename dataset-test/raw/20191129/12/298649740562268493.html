<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/29/alleanza-cooperative-italiane-bologna-rita-ghedini-nuova-presidente-pn_20191129_00109/"/>
    <meta property="og:site_name" content="Askanews"/>
    <meta property="article:published_time" content="2019-11-29T12:28:36+00:00"/>
    <meta property="og:title" content="Alleanza Cooperative Italiane Bologna: Rita Ghedini nuova presidente"/>
    <meta property="og:description" content="Roma, 29 nov. (askanews) – Rita Ghedini è la nuova presidente pro tempore dell’Alleanza delle Cooperative Italiane di Bologna; prende il posto di Massimo Mota che, con Daniele Passini, assumerà il ruolo di copresidente dell’associazione che rappresenta le cooperative aderenti a Legacoop Bologna, Confcooperative Bologna e Agci Bologna. Lo rende noto un comunicato. Il passaggio […]"/>
  </head>
  <body>
    <article>
      <h1>Alleanza Cooperative Italiane Bologna: Rita Ghedini nuova presidente</h1>
      <h2>Associazione rappresenta 460 cooperative,72300 occupati,2,7 mln soci</h2>
      <address>
        <time datetime="2019-11-29T12:28:36+00:00">29 Nov 2019, 12:28</time>
      </address>
      <figure>
        <img src="http://www.askanews.it/wp-content/uploads/2019/11/20191129_132826_23D51D2D.jpg"/>
      </figure>
      <p>Roma, 29 nov. (askanews) – Rita Ghedini è la nuova presidente pro tempore dell’Alleanza delle Cooperative Italiane di Bologna; prende il posto di Massimo Mota che, con Daniele Passini, assumerà il ruolo di copresidente dell’associazione che rappresenta le cooperative aderenti a Legacoop Bologna, Confcooperative Bologna e Agci Bologna. Lo rende noto un comunicato.</p>
      <p>Il passaggio di consegne è avvenuto nel corso dell’assemblea annuale dell’Alleanza delle Cooperative Italiane di Bologna, che ha avuto al centro il dibattito sul contributo della cooperazione alla qualità dello sviluppo del territorio.</p>
      <p>“L’impegno principale dell’Alleanza delle Cooperative sarà quello di promuovere sviluppo sostenibile – dichiara Rita Ghedini – Un modello in grado di valorizzare il contributo delle persone e la qualità del lavoro, di operare per la riduzione delle disuguaglianze e la salvaguardia dell’ambiente, con particolare attenzione alle aspettative e ai diritti delle generazioni più giovani”.</p>
      <p>All’assemblea dell’Alleanza delle Cooperative Italiane di Bologna sono intervenuti, tra gli altri, il sindaco di Bologna, Virginio Merola; l’assessore regionale, Massimo Mezzetti; l’assessore comunale, Davide Conte; la sottosegretaria al ministero del Lavoro e delle Politiche Sociali, Francesca Puglisi e il presidente nazionale dell’Alleanza delle Cooperative Italiane, Mauro Lusetti.</p>
      <p>L’Alleanza delle Cooperative Italiane di Bologna rappresenta 460 imprese cooperative, con 72.300 occupati e 2.742.000 soci. Le cooperative associate, nel 2018, hanno sviluppato un fatturato di 18,6 miliardi di euro.</p>
    </article>
  </body>
</html>