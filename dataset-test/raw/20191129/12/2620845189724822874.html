<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hi-tech.leonardo.it/il-black-friday-diventa-solidale-con-la-campagna-ebaydonaperte/"/>
    <meta property="og:site_name" content="Leonardo.it Hi-tech"/>
    <meta property="article:published_time" content="2019-11-29T12:12:48+00:00"/>
    <meta property="og:title" content="Il Black Friday diventa solidale con la campagna #eBayDonaPerTe | Hi-Tech.Leonardo.it"/>
    <meta property="og:description" content="Iniziativa benefica di eBay che donerà parte dei soldi derivanti dal Black Friday ad una onlus che aiuta i ragazzi disagiati."/>
  </head>
  <body>
    <article>
      <h1>Il Black Friday diventa solidale con la campagna #eBayDonaPerTe | Hi-Tech.Leonardo.it</h1>
      <address><time datetime="2019-11-29T12:12:48+00:00">29 Nov 2019, 12:12</time> by <a rel="author">https://www.facebook.com/matteonardi.giornalista/</a></address>
      <p><b>Ebay</b>, il gigante dell’ecommerce,  ha presentato in occasione del Black Friday 2019 la nuova iniziativa di beneficenza <b>#eBayDonaPerTe</b>: durante la giornata del 29 novembre, per ogni oggetto acquistato all’interno della pagina Imperdibili (https://www.ebay.it/deals), eBay donerà 1€ a favore di <a href="https://www.makeawish.it/">Make-A-Wish Italia Onlus</a>, un’organizzazione non profit che realizza i desideri di bambini e ragazzi di età compresa tra i 3 e i 17 anni, affetti da gravi patologie con l’obiettivo di donare loro forza e speranza.</p>
      <p>Gli utenti che vorranno supportare l’iniziativa, grazie alla collaborazione tra eBay e The Walt Disney Company Italia, avranno anche a disposizione una selezione di prodotti Disney e Star Wars presenti all’interno della pagina dedicata al Black Friday su eBay.it. La partnership nata ad inizio anno si rinnova così con un video che anticipa l’arrivo del Black Friday e poi con un secondo video nel mese di dicembre, in occasione dell’uscita di “Star Wars: L’ascesa di Skywalker”, ultimo film della popolarissima saga.</p>
      <p>eBay ha voluto cogliere l’opportunità del Black Friday per dare un valore aggiunto alla scelta d’acquisto dei consumatori, durante uno dei momenti diventati fra i “più caldi” in termini di shopping. Lo confermano i dati che durante l’ultimo quadriennio (2014 – 2018) hanno visto aumentare gli acquisti proprio in queste 24 ore del 60%. Un appuntamento che è entrato a far parte della vita degli italiani , basti pensare che tra il Black Friday e il Cyber Monday del 2018 ben il 64% degli intervistati ha dichiarato di aver fatto acquisti e anche per il 2019 il trend non sembra voler cambiare: il 56% degli italiani conferma la sua intenzione di effettuare acquisti durante queste giornate speciali. Si stima quindi il coinvolgimento di oltre 20,5 milioni di italiani pronti a spendere oltre 2 miliardi e 380 milioni di euro, per una media di 116€ a persona.</p>
    </article>
  </body>
</html>