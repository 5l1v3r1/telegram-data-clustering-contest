<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/culture/_potap-vinnik-ta-polyakova-zapisali-saundtrek-do-skazhenogo-vesillya-2/940582"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T12:03:00+00:00"/>
    <meta property="og:title" content="Потап, Винник та Полякова записали саундтрек до &quot;Скаженого весілля 2&quot;"/>
    <meta property="og:description" content="Співаки Потап, Олег Винник та Оля Полякова записали новий саундтрек до комедії &quot;Скажене весілля 2&quot;, яка вийде у кінопрокат 25 грудня. Композицію &quot;Свят! Свят! Свят!&quot; створив Потап, повідомляє ТСН. &quot;Ми з Олегом хотіли повторити успіх та шукали новий колір до нового хітового саундтрека. ..."/>
  </head>
  <body>
    <article>
      <h1>Потап, Винник та Полякова записали саундтрек до "Скаженого весілля 2"</h1>
      <address><time datetime="2019-11-29T12:03:00+00:00">29 Nov 2019, 12:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940582_w_300.jpg?v=0"/>
        <figcaption>Кліп презентують 5 грудня. Фото: ТСН</figcaption>
      </figure>
      <p>Співаки <b>Потап</b>, <b>Олег Винник</b> та <b>Оля Полякова</b> записали новий саундтрек до комедії "Скажене весілля 2", яка вийде у кінопрокат 25 грудня.</p>
      <p>Композицію "Свят! Свят! Свят!" створив Потап, повідомляє ТСН.</p>
      <p>"Ми з Олегом хотіли повторити успіх та шукали новий колір до нового хітового саундтрека. Оскільки пісня виходила весела та запальна, зрозуміли, що нам потрібна Королева Ночі! Ось так, в головній пісні всіх свят об'єдналися артисти, з якими у українців асоціюються свята" – розповів Потап.</p>
      <p>"З Потапом ще з минулого року у нас склався чудовий творчий тандем. Тепер приєдналася Оля з ії гарячим темпераментом. Це цікаво, хоча і не просто. Коли збираються чоловіки разом – це одне, але, якщо між ними з'являється жінка – самі розумієте. Та результат сподобався усім!" – сказав Винник.</p>
      <p>Поляковій спільна робота сподобалась.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/celebrities/_gurt-mozgi-stvoriv-saundtrek-do-filmu-skazhene-vesillya2/933364"/>
      </related>
      <p>"Класна пісня, українська, запальна – все, як я люблю. А компанія зібралась як треба", - заявила вона.</p>
      <p>Прем'єра пісні та кліпа відбудеться 5 грудня.</p>
      <blockquote>У мережі опублікували офіційний трейлер української комедії "<a href="https://gazeta.ua/articles/celebrities/_so-znovu-vijshov-trejler-komediyi-skazhene-vesillya2/934250">Скажене весілля-2</a>". Ролик з'явився на YouTube-каналі фільму.</blockquote>
    </article>
  </body>
</html>