<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550886.html/%D8%AF%D9%88%D9%84%D8%AA-%D8%A7%D8%B2-%D9%85%D8%B1%D8%AF%D9%85-%D8%A8%D9%87-%D8%AE%D8%A7%D8%B7%D8%B1-%D8%B4%DB%8C%D9%88%D9%87-%D8%A7%D8%AC%D8%B1%D8%A7%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%B9%D8%B0%D8%B1%D8%AE%D9%88%D8%A7%D9%87%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T12:33:00+00:00"/>
    <meta property="og:title" content="دولت از مردم به خاطر شیوه اجرای افزایش قیمت بنزین عذرخواهی کند"/>
    <meta property="og:description" content="امام جمعه موقت تهران تاکید کند: دولت از مردم به خاطر شیوه اجرای افزایش قیمت بنزین عذرخواهی کند."/>
  </head>
  <body>
    <article>
      <h1>دولت از مردم به خاطر شیوه اجرای افزایش قیمت بنزین عذرخواهی کند</h1>
      <h2>حجت‌الاسلام حاج‌علی‌اکبری خطیب نماز جمعه تهران:</h2>
      <address>
        <time datetime="2019-11-29T12:33:00+00:00">29 Nov 2019, 12:33</time>
      </address>
      <p>امام جمعه موقت تهران تاکید کند: دولت از مردم به خاطر شیوه اجرای افزایش قیمت بنزین عذرخواهی کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام محمدجواد حاج‌علی‌اکبری امام جمعه موقت تهران در نماز جمعه عبادی-سیاسی این هفته تهران طی سخنانی اظهار داشت: گوینده باید به صحبت‌های خود فکر کند که چه عواقبی دارد. این روی جماعتی از مخاطبان اثر می گذارد، چرا که تمام مسئولیت سخنانمان بر عهده خود ماست.</p>
      <p>  وی افزود: هر سخنی که از زبان شما بیرون بیاید و پرتاب شود، توسط فرشتگان مامور دریافت می‌شود و در نامه اعمال حفظ می‌شود و تمام عواقب سخن شما به شما برمی گردد.   امام جمعه موقت تهران در ادامه عنوان کرد: هنگامی که سخنی بر زبان شما جاری شد  مسئول سخن هستید و عواقب آن بر عهده خودتان است. گاهی برخی سخنانی مطرح می‌کنند که یک تخریب به وجود می آورد یا حقی را تضعیف می‌کند و دل‌هایی را می‌شکنند و آبرو هایی را به مخاطره می‌اندازد و به حریم و حقوق مردم و دیگران وارد می‌شود. این از مصادیق ظلم است و خداوند آن را رها نخواهد کرد.   وی با بیان اینکه صاحب سخن از باید از عهده سخنی که گفته بربیاید،‌گفت: سخنانی که برخی افراد مطرح می‌کنند گاهی در خانواده‌ها و جوامع اختلاف ایجاد کرده یا دل شکسته شده و یا برای جامعه دردسر ایجاد می‌کند؛ اینها ظلم لایترک است و ثبت می‌شود.   علی اکبری ادامه داد: زبان ما در اکثر اوقات کار دست ما می‌دهد. انسان خردمند زبانش را صیانت و حفظ می‌کند و آنچه را که می خواهد بگوید می‌سنجد که اصلا باید صحبت کند یا نه و در این صورت چه چیزی باید بگوید و چگونه حرف بزند لذا باید عواقب آن را در نظر بگیرد.   وی افزود: برخی خیلی خوشحال می‌شوند از این که مطلبی را که می‌گویند و مطالبی که می نویسند گروه‌های زیادی می بینند. اگر این سخنان اشاعه فحشا داشته باشد هر نفری که بیشتر ببیند بدبخت تر می‌شوند چرا که باید مسئولیت آن را بر عهده بگیرد و پاسخ‌دهد.   علی اکبری گفت: امثال ما که منبر و تریبون داریم و مسئولان و کسانی که سخنان آنها در جامعه موج می‌اندازد، ابعاد پیدا می‌کند و آثار کوتاه و بلند مدت پیدا می‌کند، باید حواسشان باشد که سخنش آن سخن سدید باشد. برخی خیلی بی حساب سخن می‌گویند معلوم می‌شود که نفهمیده اند و فکر نکرده‌اند.   وی گفت: ما به اصلاح وضعیت کلامی خیلی احتیاج داریم و باید به همدیگر کمک کنیم تا این سخنان را که آنگونه که خدای متعال می‌پسندد بیش از پیش رعایت کنیم.   ادامه دارد...</p>
    </article>
  </body>
</html>