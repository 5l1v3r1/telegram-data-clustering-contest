<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-bilshe-ne-vorog-nato-makron-331323_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T12:28:00+00:00"/>
    <meta property="og:title" content="Росія більше не ворог НАТО – Макрон"/>
    <meta property="og:description" content="Французький президент закликав НАТО до співпраці з РФ."/>
  </head>
  <body>
    <article>
      <h1>Росія більше не ворог НАТО – Макрон</h1>
      <h2>Французький президент закликав НАТО до співпраці з РФ.</h2>
      <address>
        <time datetime="2019-11-29T12:28:00+00:00">29 Nov 2019, 12:28</time>
      </address>
      <p>Президент Франції Еммануель Макрон підготував ґрунт для нових розбіжностей всередині <a href="https://dt.ua/WORLD/nato-perezhivaye-smert-mozku-makron-331275_.html"><b>НАТО</b></a>, заявивши, що Росія більше не є ворогом альянсу. Він привал до більш тісних зв'язків з Москвою перед самітом НАТО, пише <a href="https://www.thetimes.co.uk/article/russia-is-no-longer-our-enemy-macron-tells-nato-before-summit-9680wk9bw?fbclid=IwAR3m51HMOqzn3pb_n2QePqHcopTTd4luoPDXdrdRv0dVZLg5ukknUEFdO2s">The Times</a></p>
      <p>Менш ніж за тиждень до саміту НАТО в Британії президент Франції дотримувався своєї широко розкритикованої заяви про те, що альянс потребує стратегії, щоб замінити керівництво США обороною континенту.</p>
      <p>"НАТО - це організація колективного захисту. Проти чого, проти кого вона захищає себе? Хто наш спільний ворог? Це питання заслуговує на пояснення", - сказав Макрон після переговорів у Парижі з генсеком НАТО Єнсом Столтенбергом.</p>
      <p>Столтенберг розкритикував погляди Макрона на альянс в цьому місяці, а канцлер Німеччини Ангела Меркель йому дорікнула.</p>
      <p>Раніше<b> Макрон</b> у четвер підтвердив своє твердження про те, що НАТО переживає "смерть мозку", заявивши, що члени Альянсу більше не співпрацюють стратегічно по ряду ключових питань.</p>
      <p>В даний час <b><a href="https://dt.ua/WORLD/ssha-skorotyat-vidrahuvannya-v-byudzhet-nato-na-6-331145_.html">США платять 22,1 відсотка бюджету НАТО</a></b> - що в 2019 році склало 2,5 мільярда доларів (2,37 мільярда євро), а Німеччина - 14,8 відсотка за формулою, що базується на валовому національному доході кожної країни.</p>
      <p>Згідно з новою угодою, США скоротять свій внесок до 16,35 відсотка від загального обсягу, Німеччина збільшить внески.</p>
      <p>Хоча у військовому плані ці суми невеликі - 29 членів альянсу витратили в цілому майже трильйон доларів на оборону в 2018 році - не всі союзники задоволені цим кроком.</p>
      <p>Дипломати кажуть, що Франція відмовилася погодитися з новою угодою і збереже свій внесок на рівні 10,5 відсотка, стверджуючи, що операція по зміні цифр була укладена між Трампом і канцлером Німеччини Ангелою Меркель без належного консультування інших союзників.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>