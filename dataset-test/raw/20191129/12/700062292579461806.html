<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/715721-agries-melisses-dyo-fonoi-mia-apopeira-treis-prospatheies-aytoktonias.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T12:06:00+00:00"/>
    <meta property="og:title" content="Άγριες Μέλισσες: Δύο φόνοι, μία απόπειρα, τρεις προσπάθειες αυτοκτονίας"/>
    <meta property="og:description" content="Η νέα δραματική σειρά εποχής του ΑΝΤ1, «Άγριες Μέλισσες» έχει ταράξει την τηλεοπτική... κανονικότητα όπως την ξέραμε και την είχαμε... βαρεθεί τα τελευταία χρόνια. Πρόκειται"/>
  </head>
  <body>
    <article>
      <h1>Άγριες Μέλισσες: Δύο φόνοι, μία απόπειρα, τρεις προσπάθειες αυτοκτονίας</h1>
      <address>
        <time datetime="2019-11-29T12:06:00+00:00">29 Nov 2019, 12:06</time>
      </address>
      <p>Η νέα δραματική σειρά εποχής του ΑΝΤ1, «Άγριες Μέλισσες» έχει ταράξει την τηλεοπτική... κανονικότητα όπως την ξέραμε και την είχαμε... βαρεθεί τα τελευταία χρόνια. Πρόκειται για μία δυνατή ιστορία και μία παραγωγή υψηλών προδιαγραφών, με κινηματογραφική αισθητική, πολυπρόσωπο καστ και διακεκριμένους συντελεστές.<br/><br/>Μέσα σε λιγότερο από τρεις μήνες προβολής της σειράς και σε λιγότερα από 40 επεισόδια (η σειρά μεταδίδεται 4 ημέρες την εβδομάδα) πολλά έχουμε δει. Και αυτό που μας έχει κάνει ιδιαίτερη εντύπωση είναι ότι το σενάριο είναι ιδιαίτερα τολμηρο και... απλόχερο σε φόνους, απόπειρες δολοφονίας και απόπειρες αυτοκτονίας!<br/><br/>Στο πρώτο επεισόδιο, τη νύχτα του γάμου, οι τρεις αδερφές – Ελένη, Ασημίνα και Δρόσω- βάφουν τα χέρια τους με αίμα. Σκοτώνουν τον γαμπρό, στην προσπάθειά τους να τον εμποδίσουν να βιάσει τη μικρότερη αδελφή τους.<br/><br/>Σε επόμενα επεισόδια οι φόνοι διπλασιάζονται! Ο Γιάννος που θεωρήθηκε ένοχος για το φόνο του Σέργιου από τον Δούκα Σεβαστό, δολοφονήθηκε από το πρωτοπαλίκαρο της οικογένειας και τον έτερο γιό Κωνσταντή και στη συνέχεια “κρεμάστηκε” για να φανεί ως αυτοκτονία.<br/><br/><b>Όμως τα δράματα δεν σταμάτησαν εκεί!</b><br/><br/>Ο δάσκαλος και αδελφός του Γιάννου, ο Λάμπρος, σε κάποιο επεισόδιο φλέρταρε ανοιχτά με την ιδέα της αυτοκτονίας με το περίστροφο που είχε πάρει και κρύψει από τον πατέρα του. Κι αυτό επειδή και ο πατέρας του, Μιλτιάδης, είχε σκεφτεί, νωρίτερα, να θέσει τέρμα στη ζωή του με το ίδιο πιστόλι.<br/><br/>Τη σκυτάλη πήρε σε πρόσφατο επεισόδιο η Βιολέτα μετά την διασυρμό της από τον Κωνσταντή, η οποία αποπειράθηκε να αυτοκτονήσει παίρνοντας μπόλικα χάπια κινίνου, αλλά ως διά μαγείας την έσωσε στο “παρά πέντε” ο Μιλτιάδης.<br/><br/>Για να φτάσουμε σε ένα από τα τελευταία επεισόδια, όπου οι τηλεθεατές συγκονίστηκαν από το πισώπλατο μαχαίρωμα του Μελέτη στον Μιλτιάδη και την μάχη που δίνει ο αδελφός του Δούκα Σεβαστού για να κρατηθεί στη ζωή νοσηλευόμενος σε νοσοκομείο.<br/><br/>Πολύ ενδιαφέρουσα αναμένεται η συνέχεια και ελπίζουμε λιγότερο αιματηρή.</p>
      <figure>
        <iframe src="https://www.youtube.com/embed/AEHQHW14R2M" width="560" height="315" data-service="Youtube" scrolling="no"/>
      </figure>
    </article>
  </body>
</html>