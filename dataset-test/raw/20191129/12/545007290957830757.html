<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/procesul-revolutiei-a-fost-amanat-din-lipsa-de-procedura/"/>
    <meta property="og:site_name" content="Europa FM"/>
    <meta property="article:published_time" content="2019-11-29T12:46:44+00:00"/>
    <meta property="og:title" content="Procesul Revoluţiei a fost amânat din lipsă de procedură"/>
    <meta property="og:description" content="Procesul Revoluției a fost amânat pentru data de 21 februarie 2020, după ce instanța a constatat lipsa de procedură."/>
  </head>
  <body>
    <article>
      <h1>Procesul Revoluţiei a fost amânat din lipsă de procedură</h1>
      <address>
        <time datetime="2019-11-29T12:46:44+00:00">29 Nov 2019, 12:46</time>
      </address>
      <p>Procesul Revoluției a fost amânat pentru data de 21 februarie 2020, după ce instanța a constatat lipsa de procedură.</p>
      <p>Mai exact, după ce unele citații au ajuns înapoi cu mențiunea că persoana a decedat sau nu au fost găsită la adresa indicată ori adresa era greșită.</p>
      <p>Astăzi, timp de cinci ore, la primul termen al Revoluției au fost strigate 3.516 persoane.</p>
      <p>Aproximativ 600 dintre ele au fost prezente.</p>
      <figure>
        <audio src="https://www.europafm.ro/wp-content/uploads/2019/11/29nov-15-LILI-VOX-Procesul-Revolu%C5%A3iei.mp3?_=1"/>
      </figure>
      <p>La termenul de vineri, fostul președinte al României, Ion Iliescu, pus sub acuzare pentru infracțiuni contra umanității, nu a fost prezent, fiind reprezentat de avocat.</p>
      <p>După 30 de ani de anchete când pornite, când blocate, în această dimineață a început procesul Revoluției din decembrie 1989: câteva sute de persoane din cele 5.000 citate de judecători au venit la instanța supremă.</p>
      <p>Un dosar în care fostul preşedinte Ion Iliescu, fostul vicepremier Gelu Voican Voiculescu şi generalul în retragere Iosif Rus, fost şef al Aviaţiei Militare – sunt acuzaţi de infracţiuni contra umanităţii.</p>
      <p>Rudele eroilor de la Revoluţie acuză condiiţiile precare în care a început procesul: unei femei i s-a făcut rău şi a fost luată de ambulanţă.</p>
      <p>La sediul instanței supreme a fost și colega noastră, Liliana Nicolae:</p>
      <figure>
        <audio src="https://www.europafm.ro/wp-content/uploads/2019/11/29nov-13-LILI-SANDW-Reportaj-Proces-Revolutie.mp3?_=2"/>
      </figure>
      <figure>
        <img src="https://www.europafm.ro/wp-content/uploads/2019/11/proces-revolutie-2-1.jpeg"/>
      </figure>
    </article>
  </body>
</html>