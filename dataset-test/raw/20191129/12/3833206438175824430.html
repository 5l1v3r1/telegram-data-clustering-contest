<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Slavcho-Atanasov-kum-kmeta-na-Plovdiv-Postignahte-nacionalen-rekord-po-broi-zamestnici-917823"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-29T12:22:00+00:00"/>
    <meta property="og:title" content="Славчо Атанасов към кмета на Пловдив: Постигнахте национален рекорд по брой заместници"/>
    <meta property="og:description" content="Ето какво написа Славчо Атанасов в личния си профил във фейсбук по повод броя на заместниците на кме..."/>
  </head>
  <body>
    <article>
      <h1>Славчо Атанасов към кмета на Пловдив: Постигнахте национален рекорд по брой заместници</h1>
      <address>
        <time datetime="2019-11-29T12:22:00+00:00">29 Nov 2019, 12:22</time>
      </address>
      <p>Ето какво написа <a href="https://www.plovdiv24.bg/novini/persons/279.html">Славчо Атанасов</a> в личния си профил във фейсбук по повод броя на заместниците на кмета <a href="https://www.plovdiv24.bg/novini/persons/335.html">Здравко Димитров</a>:</p>
      <p>
        <i>Поздравления, г-н Димитров. Постигнахте национален рекорд по брой на заместници. В София, която е четири пъти по-голяма от Пловдив са 7. Какво стана с тежкото финансово състояние на общината, за което ви предупредих още по време на предизборната кампания, но всички кандидати отричахте? Тогава поехте ангажимент да не вдигате данъците, сега, месец по-късно, се отмятате. Предупредих също, че администрацията е прекалено раздута и трябва да се съкращава, а вие сега я увеличавате още, при това напълно неоправдано.</i>
      </p>
      <p>
        <i>Заместниците не са самотни фигури, към тях вървят цели звена с още назначения. И това е на гърба на всички пловдивчани, чиито данъци ще вдигате. Имам усещането, че както вече предположих, моделът "Тотев" не само остава, а сякаш започва да се доусъвършенства и развива наново. А поехте и такъв ангажимент - да се борите с него...Намалете броя на заместниците, защото тези прекалени назначения са бреме на гърба на пловдивските данъкоплатци.</i>
      </p>
    </article>
  </body>
</html>