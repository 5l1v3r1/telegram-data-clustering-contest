<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783950/%DB%B6-%DA%A9%D8%B4%D9%88%D8%B1-%D8%A7%D8%B1%D9%88%D9%BE%D8%A7%DB%8C%DB%8C-%D8%A8%D9%87-%D8%A7%DB%8C%D9%86%D8%B3%D8%AA%DA%A9%D8%B3-%D9%85%DB%8C-%D9%BE%DB%8C%D9%88%D9%86%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:59:48+00:00"/>
    <meta property="og:title" content="وزارت خارجه فنلاند خبر داد ۶ کشور اروپایی به اینستکس می‌پیوندند"/>
    <meta property="og:description" content="وزارت خارجه فنلاند از پیوستن ۶ کشور اروپایی به ساز و کار تسهیل تجارت با ایران موسوم به «اینستکس» خبر داد."/>
  </head>
  <body>
    <article>
      <h1>وزارت خارجه فنلاند خبر داد ۶ کشور اروپایی به اینستکس می‌پیوندند</h1>
      <address><time datetime="2019-11-29T12:59:48+00:00">29 Nov 2019, 12:59</time> by <a rel="author" href="https://www.mehrnews.com/archive?jr=273" target="_blank">مریم خرمایی</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از اسپوتنیک، وزارت خارجه فنلاند امروز جمعه در بیانیه‌ای اعلام کرد این کشور به همراه بلژیک، دانمارک، هلند، نروژ و سوئد قصد پیوستن به مکانیسم تجارت با ایران موسوم به «اینستکس» را دارد.</p>
      <p>در بخشی از این بیانیه می‌خوانیم: در ادامه حمایت اروپا از برجام و تلاش مستمر برای اجرای بخش اقتصادی این توافق و همچنین در راستای تسهیل تجارت مشروع با ایران، در تدارک تبدیل شدن به شرکای ابزار حمایت از تبادلات تجاری با ایران (اینستکس) هستیم.</p>
      <p>گفتنی است اینستکس ساز و کاری است که در ماه میلادی فوریه از سوی آلمان، فرانسه و انگلیس با هدف کمک به شرکت‌های اروپایی برای حفظ تعامل با ایران علیرغم تحریم‌های آمریکا، ایجاد شد.</p>
      <p>این خبر در حالی منتشر می‌شود که اروپایی‌ها تاکنون به حمایت لفظی از برجام پایبند بوده و در عمل نشان داده‌اند علاقه‌ای به مقاومت در برابر واشنگتن ندارند.</p>
      <p>«سید عباس عراقچی» معاون وزیر امور خارجه ایران نیز روز گذشته در گفتگویی با «ان آر سی»  هلند، خواستار تلاش بیشتر اروپا برای حفظ برجام شد.</p>
      <p>وی از اروپا خواست تا صندوقی برای محافظت از شرکت‌های خود در برابر تنبیه آمریکا ایجاد کند، چون هر چیز هزینه‌ای دارد.</p>
    </article>
  </body>
</html>