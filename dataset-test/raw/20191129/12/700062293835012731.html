<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715723-telos-epochhs-The-Sun-paraiteitai-h-vasilissa-elisavet.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T12:28:00+00:00"/>
    <meta property="og:title" content="Τέλος εποχής. The Sun: Παραιτείται η Βασίλισσα Ελισάβετ"/>
    <meta property="og:description" content="Σύμφωνα με το ρεπορτάζ της σκανδαλοθηρικής εφημερίδας “The Sun”, η αποχώρηση της Ελισάβετ θα συμβεί το 2021, όταν και η Βασίλισσα θα συμπληρώνει τα 95"/>
  </head>
  <body>
    <article>
      <h1>Τέλος εποχής. The Sun: Παραιτείται η Βασίλισσα Ελισάβετ</h1>
      <address>
        <time datetime="2019-11-29T12:28:00+00:00">29 Nov 2019, 12:28</time>
      </address>
      <p>Σύμφωνα με το ρεπορτάζ της σκανδαλοθηρικής εφημερίδας “The Sun”, η αποχώρηση της Ελισάβετ θα συμβεί το 2021, όταν και η Βασίλισσα θα συμπληρώνει τα 95 της χρόνια. Τότε είναι που ο Πρίγκιπας Κάρολος θα αναλάβει τα ηνία της βασιλικής οικογένειας, παίρνοντας το χρίσμα από τη μητέρα του. Ήδη υπάρχει έντονη φημολογία περί αναβάθμισης του Καρόλου σε “σκιώδη βασιλέα” ή ακόμα και σε αντιβασιλέα.<br/><br/>Ο 71χρονος διάδοχος του βρετανικού θρόνου, ο οποίος πιστεύεται ότι έπαιξε καταλυτικό ρόλο στην απόφαση απομάκρυνσης του αδερφού του, Πρίγκιπα Άντριου, από το παλάτι, μετά τη συνέντευξη – “φιάσκο” του τελευταίου στο BBC, έχει ήδη αρχίσει να προετοιμάζεται γι’ αυτή την μεγαλύτερη στιγμή της ζωής του.<br/><br/>Το δημοσίευμα, μάλιστα, επισημαίνει ότι η Βασίλισσα Ελισάβετ περιόρισε τις επίσημες δημόσιες εμφανίσεις της, από 332 το 2016, σε 283 το 2018.</p>
    </article>
  </body>
</html>