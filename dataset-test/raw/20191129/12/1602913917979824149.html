<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/energie/energie-aproape-gratuita-in-romania-pretul-unui-mwh-pe-piata-pzu-a-ajuns-din-nou-la-1-leu-18631669"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T12:44:35+00:00"/>
    <meta property="og:title" content="Energie aproape gratuită în România: Preţul unui MWh pe piaţa PZU a ajuns din nou la 1 leu"/>
    <meta property="og:description" content="Preţurile de pe Piaţa pentru Ziua Următoare (PZU), adică piaţa spot pe care se tranzacţionează energie electrică la Bucureşti, au ajuns şi la preţul de 1 leu/MWh pentru energia cu livrare sâmbătă, 30 noiembrie, în ultimele două ore ale zilei, arată datele OPCOM."/>
  </head>
  <body>
    <article>
      <h1>Energie aproape gratuită în România: Preţul unui MWh pe piaţa PZU a ajuns din nou la 1 leu</h1>
      <address><time datetime="2019-11-29T12:44:35+00:00">29 Nov 2019, 12:44</time> by <a rel="author" href="https://www.zf.ro/autor/razvan-botea" target="_blank">Răzvan Botea</a></address>
      <p>Preţurile de pe Piaţa pentru Ziua Următoare (PZU), adică piaţa spot pe care se tranzacţionează energie electrică la Bucureşti, au ajuns şi la preţul de 1 leu/MWh pentru energia cu livrare sâmbătă, 30 noiembrie, în ultimele două ore ale zilei, arată datele OPCOM.</p>
      <p>Producţia naţională vineri la ora 14:40 era de 8.505 MW, în vreme ce consumul naţional era de 8.028. Astfel, România exporta 477 MW.</p>
      <p>Spre comparaţie, recordul maxim de preţ al energiei pe PZU a fost atins din nou anul acesta în data de 25 septembrie, când preţul pentru un MWh era de 750 de lei. De asemenea, în aceeaşi dată, importul de energie electrică a atins cote mari . Datele Transelectrica au indicat la ora 16:50 în 24 septembrie un consum naţional de 7.000 MW şi o producţie naţională de mai puţin de 5.700 MW. Restul de peste 1.300 MW reprezintă energie electrică importată.</p>
    </article>
  </body>
</html>