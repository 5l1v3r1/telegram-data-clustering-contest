<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/billur-kalkavan-dan-dikkat-ceken-cikis-dizilerde-12669070-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-29T12:19:08+00:00"/>
    <meta property="og:title" content="Billur Kalkavan'dan dikkat çeken çıkış: Dizilerde hiç cinsellik gösterilmiyor"/>
    <meta property="og:description" content="Son zamanlarda yaptığı çarpıcı açıklamalarla sık sık gündeme gelen Billur Kalkavan, son röportajında dizilerdeki konuların kötü ve aynı olduğunu belirterek 'Dizilerde hiç öpüşme yok, zaten Türkler cinsel ilişkiye girmiyor' dedi."/>
  </head>
  <body>
    <article>
      <h1>Billur Kalkavan'dan dikkat çeken çıkış: Dizilerde hiç cinsellik gösterilmiyor</h1>
      <address>
        <time datetime="2019-11-29T12:19:08+00:00">29 Nov 2019, 12:19</time>
      </address>
      <p>Annelik ve cinsellikle ilgili yaptığı açıklamalarla sık sık gündeme gelen oyuncu <a href="https://www.haberler.com/billur-kalkavan/"><b>Billur Kalkavan</b></a>, <a href="https://www.haberler.com/umur-birand/"><b>Umur Birand</b></a>'a verdiği röportajda neden uzun zamandır ekranlarda olmadığını ve gelen projeleri neden geri çevirdiğini anlattı.</p>
      <h3>"BEN KÖLE DEĞİLİM"</h3>
      <p>Billur Kalkavan, usta gazeteci Mehmet Ali Birand oğlu Umur Birand'ın YouTube kanalı üzerinden yayınlanan Kafa Tutanlar programına konuk oldu. Yaptığı çarpıcı açıklamalarla adından söz ettiren Kalkavan, neden dizilerde rol almadığını şu sözlerle anlattı: "Dizileri 180 sayfa olmasından dolayı yapmıyorum. Çünkü evine dönemiyorsun, ben köle değilim ki. Bence oyuncuların köleleştirilmemesi lazım. İlginç bir konuda gelmiyor, hep anne rolü. Ben doktor olamaz mıyım, bir sapık olamaz mıyım? Bizde hiçbir aktörü denemiyorlar. Değişik işler gelmediği için kendimi geliştiremiyorum. Sektör kötüleşiyor, kötü paralar ödüyorlar niye kendimi sıkayım ki?"</p>
      <figure>
        <img src="https://foto.haberler.com/haber/2019/11/29/billur-kalkavan-dan-dikkat-ceken-cikis-dizilerde-12669070_7003_m.jpg"/>
      </figure>
      <h3>"TÜRKİYE'DE CİNSELLİK GÖSTERİLMİYOR"</h3>
      <p>Dizilerdeki konuların çok kötü olduğundan bahseden Kalkavan, sözlerine "Dizilerde öpüşme yok, yasak. Mesela biz Türk milleti olarak hiç cinsel ilişkiye girmiyoruz. Bölünerek çoğalıyoruz büyük ihtimal. Çünkü cinsellik konuşulmuyor ve gösterilmiyor bu ülkede. Ama her türlü cinayet, kan, mafya ve pisliğe tamam. Amerika'da bir insan seyrettiği şeyi orada izleyip bırakıyor. Ama bizde o karakteri içine alıyor. Bence gençliğin şifreleri bozuldu. 90'larda doğan arkadaşımın ilişkilerine bakıyorum; entrika var çünkü öyle görüp öyle zannediyorlar. Bu çok fena" diyerek devam etti.</p>
      <figure>
        <img src="https://foto.haberler.com/haber/2019/11/29/billur-kalkavan-dan-dikkat-ceken-cikis-dizilerde-12669070_3203_o.jpg"/>
      </figure>
      <p>Haber Videosu: <a href="https://www.haberler.com/video/billur-kalkavan-dan-dikkat-ceken-cikis-dizilerde-12669070-videosu/">Billur Kalkavan, "Dizilerde hiç cinsellik gösterilmiyor" diyerek gündem oldu!</a></p>
    </article>
  </body>
</html>