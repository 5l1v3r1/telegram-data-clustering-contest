<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/bulgaria/427894-bsp-iska-kontrol-nad-glavnia-prokuror-gerb-ne"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T12:26:00+00:00"/>
    <meta property="og:title" content="БСП иска контрол над главния прокурор, ГЕРБ – не"/>
    <meta property="og:description" content="Опозицията започва консултации"/>
  </head>
  <body>
    <article>
      <h1>БСП иска контрол над главния прокурор, ГЕРБ – не</h1>
      <address><time datetime="2019-11-29T12:26:00+00:00">29 Nov 2019, 12:26</time> by <a rel="author" href="https://fakti.bg/author/56268046" target="_blank">Венцислав Михайлов</a></address>
      <p>ГЕРБ с резерви към предложенията на левите за контрол върху главния прокурор.</p>
      <p>Този дебат се води от известно време без да видим ясно и конкретно предложение, заяви пред медиите Красимир Ципов. По линия на това дали да има съдебен контрол върху актовете на прокуратурата и в момента има съдебен контрол върху някои от тях, допълни той.</p>
      <p>По думите на народния представител в момента има инстанционен контрол върху прокуратурата. Според Ципов ако се въведе съдебен контрол има опасност съдът да се занимава с нещо друго освен с това да контролира всеки един акт за образуване или отказ за образуване на наказателно производство.</p>
      <p>БСП внася промени в НПК за контрол върху безконтролността на прокуратурата. Новината съобщи в НС лидерът на столетницата Корнелия Нинова.</p>
      <p>Контролът върху прокуратурата да се осъществява от независимия български съд, искат левите. За пример соцводачът посочи, че когато човек подаде жалба в прокуратурата и тя издаде отказ да образува дело жалбоподателят нищо не може да направи. Затова социалистите предлагат този отказ да може да се обжалва.</p>
      <p>Това е възможност чрез закона да се създаде рамка, в която да не се допускат произволни действия, злоупотреби от страна на прокурори и да се възстанови в голяма степен чувството на справедливост у онези, които очакват истинско правосъдие в България, обясни лидерът на червените.</p>
      <p>Това е абсолютно належаща промяна, смята Нинова. Това било способ за разследване и на главния прокурор, според нея.</p>
      <p>БСП ще търси разговор с другите партии. Това е крайно необходимо на българското общество, изтъкна социалистката.</p>
      <p>
        <b>София / България</b>
      </p>
    </article>
  </body>
</html>