<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2827986-nazvano-najkrase-malenke-misto-planeti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T12:15:00+00:00"/>
    <meta property="og:title" content="Названо найкраще маленьке місто планети"/>
    <meta property="og:description" content="Швейцарську Лозанну визнано найкращим маленьким містом світу."/>
  </head>
  <body>
    <article>
      <h1>Названо найкраще маленьке місто планети</h1>
      <h2>Швейцарську Лозанну визнано найкращим маленьким містом світу.</h2>
      <address>
        <time datetime="2019-11-29T12:15:00+00:00">29 Nov 2019, 12:15</time>
      </address>
      <p>Рейтинг під назвою Small Cities Index вперше склало видання Monocle, повідомляє <a href="https://www.independent.co.uk/travel/news-and-advice/best-small-cities-monocle-lausanne-bergen-boulder-hobart-chigasaki-a9221426.html">Independent</a>.</p>
      <p>Кореспонденти, редактори й аналітики оцінили 25 міст з населенням до 200 тисяч осіб. Під час складання рейтингу враховувалися такі фактори, як якість громадського транспорту, залізничне й повітряне сполучення, прогресивність місцевого самоврядування тощо.</p>
      <p>"Швейцарське місто посіло перше місце з цілої низки причин, як-от його глобальні перспективи, різноманітний склад населення, сприятливі умови для великого бізнесу і навколишня природа", - йдеться в повідомленні.</p>
      <p>Ефективна мережа громадського транспорту Лозанни, а також ключові роботодавці, зокрема Міжнародний олімпійський комітет, зіграли провідну роль в її перемозі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2825617-u-titulu-najkrasa-aviakompania-svitu-novij-volodar.html">У титулу "Найкраща авіакомпанія світу" – новий володар</a>
      </blockquote>
      <p>Топ-25 маленьких міст світу за версією Monocle має такий вигляд:</p>
      <p>1. Лозанна, Швейцарія.</p>
      <p>2. Боулдер, США.</p>
      <p>3. Берген, Норвегія.</p>
      <p>4. Гобарт, Австралія.</p>
      <p>5. Чігасакі, Японія.</p>
      <p>6. Больцано, Італія.</p>
      <p>7. Бордо, Франція.</p>
      <p>8. Інсбрук, Австрія.</p>
      <p>9. Порту, Португалія.</p>
      <p>10. Аахен, Німеччина.</p>
      <p>11. Рейк'явік, Ісландія.</p>
      <p>12. Саванна, США.</p>
      <p>13. Потсдам, Німеччина.</p>
      <p>14. Базель, Швейцарія.</p>
      <p>15. Чіангмай, Таїланд.</p>
      <p>16. Вікторія, Канада.</p>
      <p>17. Сан-Себастьян, Іспанія.</p>
      <p>18. Ейндховен, Нідерланди.</p>
      <p>19. Бат, Велика Британія.</p>
      <p>20. Ольборг, Данія.</p>
      <p>21. Вісбаден, Німеччина.</p>
      <p>22. Трієст, Італія.</p>
      <p>23. Гарлем, Нідерланди.</p>
      <p>24. Аннаполіс, США.</p>
      <p>25. Зальцбург, Австрія.</p>
      <p>
        <i>Фото: lausanne-tourisme.ch</i>
      </p>
    </article>
  </body>
</html>