<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Serie-A/a315986-100-dana-i-suze-Miha-na-dobrom-putu-ozdravljenja.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T12:19:00+00:00"/>
    <meta property="og:title" content="100 dana i suze: Miha na dobrom putu ozdravljenja"/>
    <meta property="og:description" content="Siniša Mihajlović obratio se u petak medijima kako bi govorio o napretku lečenja i kako bi se svima još jednom zahvalio na podršci koju ima u borbi za život."/>
  </head>
  <body>
    <article>
      <h1>100 dana i suze: Miha na dobrom putu ozdravljenja</h1>
      <h2>Siniša Mihajlović obratio se u petak medijima kako bi govorio o napretku lečenja i kako bi se svima još jednom zahvalio na podršci koju ima u borbi za život.</h2>
      <address><time datetime="2019-11-29T12:19:00+00:00">29 Nov 2019, 12:19</time> by <a rel="author">Maja Todić</a></address>
      <figure>
        <img src="https://sportklub.rs/Picture/170653/jpeg/Sinisa-Mihajlovic"/>
        <figcaption>
          <cite>Printscreen</cite>
        </figcaption>
      </figure>
      <p>U četvrtak je Siniša Mihajlović najavio konferenciju za medije zakazanu za petak. Očekivano, srpski trener govorio je o procesu lečenja nakon trećeg ciklusa terapija, a u sali za konferencije dočekao ga je ceo tim Bolonje. Igrači su na taj način želeli da daju podršku svom treneru koji je iskoristio priliku da ih kroz šalu izgrdi što nisu na treningu.</p>
      <p><i>"Malo je reći da nam nedostajete, želeli smo i na ovaj način da pokažemo da nam nesostajete i da nismo srećni što niste bili uz nas na poslednjem meču",</i> poručili su igrači, pre nego što se novinarima obratio Mihajlović.</p>
      <figure>
        <iframe data-src="https://twitter.com/parallelecinico/status/1200377579280175105?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>"Četiri teška meseca su iza mene. Bio sam na Institutu "Sant Orsola" gde sam imao hemioterapije i svojim jakim karaketerom sam izgurao sve to. U tim trenucima je potrebna velika mentalna snaga, koju sam dobijao i od stručnjaka na Institutu. Svi su bili maksimalno posvećeni meni, da nije bilo svih tih ljudi ne bih bio sada ispred vas. Hvala mojoj supruzi Arijani koja ja zajedno sa mnom prilazila kroz taj strašan period"</i>, rekao je Mihajlović pre nego što je zaplakao.</p>
      <p><i>"Izvinite, emocije su me obuzele. Izvnite što plačem"</i>, rekao je trener Bolonje.</p>
      <p><i>"Želim da se zahvalim svima, znam da ste želeli češće da me viđate, da mi postavljate pitanja, da učestvujete u mojoj borbi, ali zahvalan sam što ste poštovali moje želje. To je još jedan dokaz solidarnosti koji ste mi dali u protekla četiri meseca. Poslednji put sam pred novinarima bio 13. jula kada sam objavio da sam bolestan i sa čime se suočavam. Sada, želim da vam objasnim kako napreduje proces lečenja. Želeo bih da se zahvalim svim doktorima koji su tu za mene i koji znaju koliko je teško suočavati se sa bolešću. Svima sam veoma zahvalan. Bez njihove pomoći nikada ne bih bio ovde, mislim da sam na dobrom putu. Ponavljam, zahvalan sam svim lekarima i sestrama. Pronašao sam svoje anđele čuvare bez kojih ne bih ovako napredovao. Biću im zahvalan celog života. Veoma mi je žao što ne mogu sve da ih pomenem"</i>, rekao je na početku <b>Mihajlović.</b></p>
      <p>Medijima se obratio i Mišele Kavo, načelnik hematologije:</p>
      <p><i>"U ovakvim situacijama uvek moramo da budemo veoma obazrivi. Morali smo da budemo pažljivi i precizni u postavljanju dijagnoze, uložili smo svo znanje. Danas sam ovde da govorim u ime tima lekara. Bolest smo otkrili tokom sasvim drugačijih tekstova koje je Sinoša imao. Dijagnoza je bila mijeloidna leukemija. To znači da određeni broj belih krvnih zrnaca ne obavlja svoju funkciju i da se njihovbroj nekontrolisano povećava. To dovodi do toga da kosti gube čvrstinu. Odmah smo obavili prve analize i počeli sa terepijom. Danas za ovu bolest postoji tačno određena, personalizovana terapija. Proces koji smo prošli doveo je do transplantacije koštane srži koja je obavljena. Prisup je bio klasičan - hemioterapije i lekovi koji su uključeni u drugom ciklusu. Danas se navršio tačno mesec od transplantacije i Siniša danas završava još jedan ciklus razgovorom sa vama. Za nas lečenje nije završeno jer ćemo motriti na Sinišino zdravlje, ali izuzetno smo ponosni što se vratio u svet fudbala",</i> rekao je lekar.</p>
      <p><i>"U ovih mesec dana nije bilo nikakvih komplikacija, sve je kako treba i svi uslovi su zadovoljavajući. Ali, moram da napomenem da je oprez uvek neophodan. Prvih 100 dana su veoma delikatni. Siniša će se normalnom životu vraćati postepeno, a mi ćemo u određenim etapama vršiti procenu da li može da prisustvuje mečevima. Imuni sistem mu je osetljiv i potrebno je da ojača i to svakako može da utiče na njegovo prisustvo na utakmicama. Ali, znamo da on neće ograničiti svoj ratnički duh. Ozdravljenje ne može da bude završeno za samo stotinu dana, ali rizici povezani sa transplantacijom su smanjeni. Tek nakon dve godine možemo da pričamo o ozdravljenju",</i> poručio je lekar.</p>
    </article>
  </body>
</html>