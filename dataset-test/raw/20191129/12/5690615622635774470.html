<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838537-u-dansku-apelyatsiynu-radu-nadiyshla-skarga-na-dozvil-budivnitstva-pivnichnogo-potoku-2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T12:33:00+00:00"/>
    <meta property="og:title" content="У Данську апеляційну раду надійшла скарга на дозвіл будівництва &quot;Північного потоку - 2&quot;"/>
    <meta property="og:description" content="КИЇВ. 29 листопада. УНН. У Данську апеляційну раду з питань енергетики надійшла апеляція на дозвіл Данського енергетичного агентства (ДЕА) прокладення …"/>
  </head>
  <body>
    <article>
      <h1>У Данську апеляційну раду надійшла скарга на дозвіл будівництва "Північного потоку - 2"</h1>
      <address><time datetime="2019-11-29T12:33:00+00:00">29 Nov 2019, 12:33</time> by <a rel="author">Саша Картер</a></address>
      <p><b>КИЇВ. 29 листопада. УНН</b>. У Данську апеляційну раду з питань енергетики надійшла апеляція на дозвіл Данського енергетичного агентства (ДЕА) прокладення газопроводу "Північного потоку - 2" за маршрутом на південний схід від острова Борнхольм. Про це повідомила в п'ятницю представниця пресслужби ради Еллен Евіг Йоргенсен, передає <b>УНН</b> із посиланням на <a href="https://tass.ru/">ТАСС</a>.</p>
      <p>"Одна скарга щодо проекту "Північного потоку - 2" була подана в рамках термінів для подачі апеляцій", - зазначила Йоргенсен.</p>
      <p>Термін подачі скарги закінчувався 27 листопада, додали в агентстві.</p>
      <p>Нагадаємо, 30 жовтня Датське енергетичне агентство дало дозвіл на будівництво ділянки газопроводу "Північний потік-2", яке проходить по континентальному шельфу Данії на <a href="https://www.unn.com.ua/ru/news/1832944-daniya-nadala-dozvil-na-zavershennya-pivnichnogo-potoku-2">південному сході від острова Борнхольм в Балтійському морі.</a></p>
      <p>Раніше повідомлялося про те, що США можуть передбачити санкції проти <a href="https://www.unn.com.ua/uk/news/1837452-ssha-mozhut-peredbachiti-sanktsiyi-proti-pivnichnogo-potoku-2-v-oboronnomu-byudzheti">"Північного потоку-2" у своєму оборонному бюджеті.</a></p>
    </article>
  </body>
</html>