<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zakonovi-promeni-2000-lv-globa-ako-udarish-policaj.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T12:20:00+00:00"/>
    <meta property="og:title" content="Законови промени: 2000 лв. глоба, ако удариш полицай"/>
    <meta property="og:description" content="Жандармерията и антитерористичният отряд ще се обединят в една структура, ако текстовете бъдат приети"/>
  </head>
  <body>
    <article>
      <h1>Законови промени: 2000 лв. глоба, ако удариш полицай</h1>
      <h2>Жандармерията и антитерористичният отряд ще се обединят в една структура, ако текстовете бъдат приети</h2>
      <address><time datetime="2019-11-29T12:20:00+00:00">29 Nov 2019, 12:20</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Глоба в размер на 2000 лв. ще плати всеки, използвал физическа сила срещу полицай или пожарникар. Това предвиждат промени в Закона за МВР, които бяха приети на първо четене от депутатите.</p>
      <p>Текстовете създават нова мегаструктура – Главна дирекция „Жандармерия, специални операции и борба с тероризма”. В нея се вливат жандармерията и спецотряда за борба с тероризма. Ще осъществява дейности, които пряко  се отнасят до защита на националната сигурност на страната и опазване на обществения ред.</p>
      <p>„Виждаме все по-нарастваща роля на звена, чиито предназначения по същество са акционни действия”, коментира депутатът от БСП Красимир Янков, цитиран от БНР.</p>
      <p>Левицата иска чисто нов ЗМВР.</p>
      <p>Кандидат-служителите на МВР да минават тест за наркотици, предвижда още проектозаконът.</p>
    </article>
  </body>
</html>