<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/naybilshe_rodinne_svyato_ssha_yak_zirki_vidznachili_den_podyaki_n1241270"/>
    <meta property="og:site_name" content="24 Канал"/>
    <meta property="article:published_time" content="2019-11-29T12:00:00+00:00"/>
    <meta property="og:title" content="Найбільше родинне свято США: як зірки відзначили День подяки"/>
    <meta property="og:description" content="Знаменитості радо ділилися на сторінках соціальних мереж своїми кулінарними здібностями та затишними родинними фото. Так, вони висловлювали вдячність рідним та бажали всім любові, добра та достатку."/>
  </head>
  <body>
    <article>
      <h1>Найбільше родинне свято США: як зірки відзначили День подяки</h1>
      <address><time datetime="2019-11-29T12:00:00+00:00">29 Nov 2019, 12:00</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Знаменитості радо ділилися на сторінках соціальних мереж своїми кулінарними здібностями та затишними родинними фото. Так, вони висловлювали вдячність рідним та бажали всім любові, добра та достатку.</b>
      </p>
      <p>Із Днем подяки пов'язано багато традицій, які американці пильно бережуть. Цього дня всі члени сім'ї повинні сходити в церкву, а після служби зібратися за одним столом, на якому неодмінно будуть індичка, гарбузовий пиріг, картопляне пюре та соус із журавлини. Зірки теж не прогавили можливості похвалитися родинним вечором та навіть архівними світлинами. </p>
      <blockquote>Читайте також: <a href="https://24tv.ua/lifestyle/mishel_i_barak_obami_privitali_fanativ_z_dnem_podyaki_ridkisne_foto_z_doroslimi_donkami_n1240705">Мішель і Барак Обами привітали з Днем подяки: рідкісне фото з дорослими доньками</a></blockquote>
      <h3>Різ Візерспун</h3>
      <p>Американська оскароносна акторка та продюсер побулікувала фото у розкішному будинку за сервірованим святковим столом. Він не був заставлений численними стравами. Замість цього зірка прикрасила його блакитно-білими квітковими композиціями. </p>
      <aside>Подяка – це коли хтось інший готує, поки ти відкриваєш вино... Щасливого Дня подяки, товариствро! Вдячна за мою веселу, прихильну громаду,<cite>– привітала зі святом Різ Візерспун. </cite></aside>
      <figure>
        <img src="https://24tv.ua/resources/photos/news/620_DIR/201911/1241270_10277204.jpg?201911110016"/>
        <figcaption>Різ Візерспун на День подяки / Instagram /@reesewitherspoon</figcaption>
      </figure>
      <h3>Вікторія Бекхем </h3>
      <p>Британська співачка та модельєр провела цей день у родинному колі. 45-річна знаменитість поділилася знімком з зірковим чоловіком-футболістом Девідом Бекхемом та їхніми дітьми: трьома синами та донечкою. Судячи з усього, сімейство готувалося до цього особливого торжества, адже вони були одягнені зовсім не по-домашньому: розкішні костюми та вечірні сукні. </p>
      <aside>З Днем подяки всіх, хто святкує сьогодні й поцілунки від нас для кожного,<cite>– прокоментувала зворушливий кадр Вікторія Бекхем. </cite></aside>
      <figure>
        <img src="https://24tv.ua/resources/photos/news/620_DIR/201911/1241270_10277274.jpg?201911111150"/>
        <figcaption>Родина Бекхемів у День подяки / Instagram /@victoriabeckham</figcaption>
      </figure>
      <h3>Дженніфер Лопес </h3>
      <p>Співачка та акторка зворушила серією світлин на яких разом з доньками та чоловіком бейсболістом Алексом Родрігесом готує святкову вечерю. Цей процес приніс родині не лише користь, а й задоволення. Приготування перетворилось на своєрідну розвагу, під час якої сім'я сміялася та допомагала одне одному. </p>
      <figure>
        <embed-post data-src="https://www.instagram.com/p/B5bwVktA-X_" data-service="Instagram"/>
      </figure>
      <h3>Донателла Версаче</h3>
      <p>Італійська модельєрка та головна дизайнерка модного дому Versace поділилася кумедним образом. У День подяки святкова індичка – головна страва торжества, була не лише на столі у будинку Донателли Версаче. Вона одягнула дотепні домашні капці у вигляді запечених індичок. </p>
      <aside>Як бачите, я не завжди на підборах,<cite>– пожартувала знаменитість. </cite></aside>
      <figure>
        <img src="https://24tv.ua/resources/photos/news/620_DIR/201911/1241270_10277655.jpg?201911114036"/>
        <figcaption>Донателла Версаче / Instagram /@donatella_versace</figcaption>
      </figure>
      <h3>Сара Джесіка Паркер</h3>
      <p>Американська акторка поділилася фото свого святкового столу. На ньому було чимало страв: салати, піріг, картопля та, безумовно, індичка, яку родина готувала до подачі на стіл. </p>
      <aside>Будьте ситими, оточені коханими людьми, які вас люблять, і багато охочих надати підтримку. Щасливого Дня подяки,<cite>– привітала зірка. </cite></aside>
      <figure>
        <img src="https://24tv.ua/resources/photos/news/620_DIR/201911/1241270_10277716.jpg?201911114655"/>
        <figcaption>Святковий стіл Сари Джесіки Паркер / Instagram /@sarahjessicaparker</figcaption>
      </figure>
      <h3>Дженніфер Еністон</h3>
      <p>Американська акторка зібрала друзів у своєму домі на День подяки. Вона вирішила здивувати свого друга коміка телеведучого Джиммі Кіммела <a href="https://24tv.ua/lifestyle/dzhennifer_eniston_prodemonstruvala_svoyi_kulinarni_zdibnostifoto_n1241083">особливою стравою</a>. Для кулінарного шедевру Дженніфер Еністон обрала традиційну гостру мексиканську страву енчілада.</p>
      <figure>
        <embed-post data-src="https://www.instagram.com/p/B5aLMtwB0am" data-service="Instagram"/>
      </figure>
      <h3>Гілларі Клінтон</h3>
      <p>Експерша леді США поділилася в мережі архівною світлиною з донькою писименницею Челсі та чоловіком 42 президентом США Біллом Клінтоном. У коментарі Гілларі зазначила, що це свято одне з найулюбленіших для їхньої родини. </p>
      <aside>День подяки – одне з моїх улюблених свят. Незалежно від того, звідки ми чи наші предки, мільйони американців сьогодні зберуться разом, щоб відламати шматок хліба. Це чудове нагадування, що наша країна є і місцем, і ідеєю, де кожен може знайти дім, щоб почуватися вільно. Бажаю вам чудового та смачного святкування з усіма улюбленими людьми,<cite>– звернулася політик. </cite></aside>
      <figure>
        <img src="https://24tv.ua/resources/photos/news/620_DIR/201911/1241270_10277540.jpg?201911113219"/>
        <figcaption>Родина Гілларі Клінтон / Instagram /@hillaryclinton</figcaption>
      </figure>
    </article>
  </body>
</html>