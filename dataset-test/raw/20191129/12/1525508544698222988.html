<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783933/%D8%AA%DA%A9%D8%B0%DB%8C%D8%A8-%DA%AF%D8%B2%D8%A7%D8%B1%D8%B4-%D8%A7%D8%B3%D9%86%D8%A7%D8%AF-%D9%85%D8%AE%D9%81%DB%8C-%D8%B4%DB%8C%D9%86-%D8%AC%DB%8C%D8%A7%D9%86%DA%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T12:15:16+00:00"/>
    <meta property="og:title" content="تکذیب گزارش «اسناد مخفی شین جیانگ»"/>
    <meta property="og:description" content="سخنگوی مطبوعاتی دولت منطقه شین جیانگ چین انتشار «اسناد مخفی شین جیانگ» توسط رسانه های غربی را به قصد سیاه نمایی خواند."/>
  </head>
  <body>
    <article>
      <h1>تکذیب گزارش «اسناد مخفی شین جیانگ»</h1>
      <address>
        <time datetime="2019-11-29T12:15:16+00:00">29 Nov 2019, 12:15</time>
      </address>
      <p>به گزارش <a href="https://www.mehrnews.com/">خبرگزاری مهر</a>، رادیو بین المللی چین در مطلبی آورده است: اخیراً، برخی رسانه ها و سازمان های غربی با بهانه «اسناد مخفی شین جیانگ»، با قصد سیاه نمایی دستاوردهای شین جیانگ در زمینه مبارزه با تروریسم و از بین بردن افراطی‌گری، گزارش های بسیاری را درباره امور آموزشی فنی و حرفه ای در منطقه خودمختار اویغور شین جیانگ منتشر کردند که به خاطر نادیده گرفتن تلاش های بسیار مردم اقوام مختلف شین جیانگ برای تحقق صلح و ثبات درازمدت، به هیچ وجوه قابل قبول نخواهد بود.</p>
      <p>مراکز فنی و حرفه ای شین جیانگ، «اردوگاه اجباری» نیست و محدودیت، محرومیت از آزادی در آن وجود ندارد بلکه حقوق مسلم کسانی که تحت آموزش هستند در این مراکز به طور کامل تأمین می‌شود. شین جیانگ در سه سال اخیر شاهد بروز حتی یک حادثه تروریستی نیز نبوده و توانسته از توسعه اقتصادی، صلح و ثبات اجتماعی، همبستگی اقوام و هماهنگی ادیان بهرمند شود.</p>
      <p>از پایان سال ۲۰۱۸، بیش از هزار نفر از ۹۰ کشور جهان از این مراکز دیدار کرده و بسیاری از رسانه های گروهی جهان نیز گزارش های واقعی خود را درباره این منطقه منتشر کرده اند.</p>
      <p>مردم بر این باورند که راه انداری مراکز آموزش فنی و حرفه ای در شین جیانگ که بر پایه اصول و اهداف اصلی سازمان ملل در جهت پیشگیری از تروریسم و حفاظت از حقوق بشر انجام شده قابل تحسین است.</p>
      <p>در چین قانون بر همه چیز حاکم است و یک نظام دادگستری کامل در کشور وجود دارد. نهادهای دادگستری شین جیانگ با پایبندی به قوانین و مقررات و توجه به ماهیت جرائم، مجرمان و کسانی که قوانین را نقض کنند به مجازات می رسانند.</p>
      <p>حقوق مسلم شهروندان کشورهای دیگر در چین تامین و حفظ می‎‌شود و تا زمانی که جرمی مرتکب نشوند طبیعتاً مجازات نیز نخواهند شد. در مراکز فنی و حرفه ای شین جیانگ تا کنون هیچ شهروند خارجی حضور نداشته و آزادی ارتباط و حریم خصوصی شهروندان چینی نیز بر اساس قانون حفظ شده است و هیچ مشکلی در زمینه محدودیت آزادی ارتباط یا وجود نظارت در شین جیانگ وجود ندارد.</p>
      <p>واقعیات نشان می دهد، مبارزه با تروریسم بر اساس قانون، تقاضای مردم اقوام مختلف شین جیانگ برای تأمین صلح و ثبات است و با حفاظت از صلح و ثبات جامعه، سطح رفاه و امنیت این منطقه نیز به میزان چشمگیری ارتقاء یافته است.</p>
    </article>
  </body>
</html>