<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360159"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-11-29T12:50:00+00:00"/>
    <meta property="og:title" content="Арсенал отпустио Емерија"/>
    <meta property="og:description" content="Арсенал је саопштио да је донесена одлука да се раскине сарадња са досадашњим менаџером Унаијем Емеријем."/>
  </head>
  <body>
    <article>
      <h1>Арсенал отпустио Емерија</h1>
      <address>
        <time datetime="2019-11-29T12:50:00+00:00">29 Nov 2019, 12:50</time>
      </address>
      <p>
        <i>Арсенал је саопштио да је донесена одлука да се раскине сарадња са досадашњим менаџером Унаијем Емеријем.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0563/056342.jpg"/>
        <figcaption>Унај Емери (ФОТО: futbolprimera.es)</figcaption>
      </figure>
      <p>У име власника и управе клуба клуба обратио се Џош Кренке који се захвалио шпанском стручњаку.</p>
      <p>- Захваљујемо се њему и његовим колегама који су дали све од себе да врате клуб на ниво који очекујемо и захтијевамо. Желимо Унаију и његовом тиму сарадника успјех у будућности. Одлука је донесена због резултата који нису били на захтијеваном нивоу - наведено је у саопштењу.</p>
      <p>- Затражили смо од Фредија Љунгберга да преузме одговорност и улогу привременог шефа стручног штаба. Вјерујемо да ће нас он повести напријед. У току је потрага за новим тренером. Тим поводом ћемо се огласити чим процес буде окончан - истакао је Кренке.</p>
      <p>Управа клуба је недавно дала подршку Емерију, али су се ствари промијениле послије изненађујућег ремија са Саутемптоном у Премијер лиги и пораза од Ајнхтрахта у Лиги Европе.</p>
      <p>Емери је у Арсенал стигао у мају 2018. године, пошто је претходно окончао сарадњу са Пари Сен Жерменом.</p>
      <p>Некадашњи фудбалер Реал Сосиједада је тренерско име стекао радом у Севиљи, са којом је освојио три узастопна трофеја у Лиги Европе.</p>
      <p>Претходно је радио у Спартаку из Москве, а четири године је провео на клупи Валенсије.</p>
    </article>
  </body>
</html>