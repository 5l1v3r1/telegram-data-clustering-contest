<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/unai-emery-zwolniony-z-arsenalu-fredrik-ljungberg-tymczasowym-nastepca-premier-league,989269.html"/>
    <meta property="og:site_name" content="TVN24"/>
    <meta property="article:published_time" content="2019-11-29T12:41:00+00:00"/>
    <meta property="og:title" content="Emery zwolniony z Arsenalu. Legenda klubu przejęła jego obowiązki"/>
    <meta property="og:description" content="Unai Emery nie jest już menedżerem Arsenalu FC. Hiszpan został zwolniony po 18 miesiącach pracy, a czarę goryczy przelała czwartkowa porażka z Eintrachtem Frankfurt 1:2 w Lidze Europy."/>
  </head>
  <body>
    <article>
      <h1>Emery zwolniony z Arsenalu. Legenda klubu przejęła jego obowiązki</h1>
      <address>
        <time datetime="2019-11-29T12:41:00+00:00">29 Nov 2019, 12:41</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/8d7ef281-bc6d-4b75-9b97-d26951e14ebf.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/23aa010d-4fde-4307-93ff-7f53f5ba3d05-480p.mp4"/>
          <figcaption>Arsenal Londyn - Vitoria Guimaraes</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8c8a58fa97c205ff222de3685497742c/0b3deeeb-31a5-43f1-828e-66deb01ddaa9-480p.mp4"/>
          <figcaption>Unai Emery: to jeszcze nie koniec</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/e3587473-b24d-4052-bb41-97da743afc96-480p.mp4" autoplay="" loop=""/>
          <figcaption>Mourinho nowym menedżerem Tottenhamu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/45205d5b-b89e-49d7-9885-f5895b23fa67-480p.mp4"/>
          <figcaption>Arsenal - Tottenham w 4. kolejce Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/ad54bcda-0ec2-4168-ace3-708b3c862ee9-480p.mp4"/>
          <figcaption>Manchester United - Arsenal</figcaption>
        </figure>
        <figcaption>Mecz z Vitorią Guimaraes był ostatnią wygraną Emery'ego w Arsenalu Foto: GettyImages | Video: Getty Images</figcaption>
      </slideshow>
      <h3>Unai Emery nie jest już menedżerem Arsenalu FC. Hiszpan został zwolniony po 18 miesiącach pracy, a czarę goryczy przelała czwartkowa porażka z Eintrachtem Frankfurt 1:2 w Lidze Europy.</h3>
      <related>
        <a href="https://eurosport.tvn24.pl/pilka-nozna,105/drugie-dno-kontuzji-pogby-wiemy-ze-on-chce-odejsc,988460.html"/>
      </related>
      <p>O zwolnieniu Emery'ego mówiło się od dawna. Po majowej porażce w finale Ligi Europy stało się jasne, że Arsenal nie zagra w tym sezonie w Lidze Mistrzów. Hiszpan dostał jednak kredyt zaufania, ale nie potrafił z niego skorzystać.</p>
      <h3>Nie wygrali od miesiąca</h3>
      <p>W ostatnich tygodniach na grę Kanonierów nie dało się patrzeć. Wyników również nie było. Arsenal nie był w stanie wygrać meczu od ponad miesiąca, gdy pokonał portugalską Vitorię Guimaraes w Lidze Europy.</p>
      <p>Czwartkowa porażka z Eintrachtem przedłużyła niechlubną serię siedmiu meczów bez zwycięstwa. Ostatni raz taka sytuacja miała miejsce w 1992 roku.</p>
      <p>"Decyzję podjęto ze względu na styl i wyniki, które nie są na wymaganym poziomie" - napisano w oficjalnym komunikacie klubu.</p>
      <h3>Legenda na ratunek</h3>
      <p>Tymczasowym trenerem londyńskiego klubu został Fredrik Ljungberg. Dotychczas Szwed prowadził drużynę do lat 23.</p>
      <p>Ljungberg jest jedną z legend Arsenalu. Grał w nim w latach 1998-2007. W tym czasie zdołał wywalczyć dwa mistrzostwa Anglii, trzy krajowe puchary oraz dotarł do finału Ligi Mistrzów (2006).<br/><br/>Jeśli Szwed zdoła wygrzebać klub z kryzysu, ma szanse na stałe przejąć stery w pierwszej drużynie. Z pracą na The Emirates łączony jest również Mauricio Pochettino, który do niedawna pracował w innym londyńskim klubie - Tottenhamie.</p>
      <p>Po 13 kolejkach Premier League Arsenal zajmuje dopiero ósme miejsce w tabeli (18 punktów). Do pierwszego Liverpoolu traci aż 19 punktów.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/90d22dfb-039d-4c82-ac1f-ba5674cd95ef.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ljunberg wygrał z Arsenalem mistrzostwo Anglii<cite>Źródło: Getty Images</cite></figcaption>
      </figure>
      <p>Autor: Skrz / Źródło: eurosport.pl</p>
    </article>
  </body>
</html>