<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550882.html/%D8%AA%D9%85%D8%AF%DB%8C%D8%AF-%D9%85%D9%87%D9%84%D8%AA-%D8%A7%D8%B1%D8%B3%D8%A7%D9%84-%D8%A2%D8%AB%D8%A7%D8%B1-%D8%A8%D9%87-%D8%AC%D8%B4%D9%86%D9%88%D8%A7%D8%B1%D9%87-%D8%A7%D8%A8%D9%88%D8%B0%D8%B1-%D8%AA%D8%A7-15-%D8%A2%D8%B0%D8%B1%D9%85%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T12:52:00+00:00"/>
    <meta property="og:title" content="تمدید مهلت ارسال آثار به جشنواره ابوذر تا 15 آذرماه"/>
    <meta property="og:description" content="مسئول سازمان بسیج رسانه مازندران گفت: مهلت ارسال آثار به جشنواره ابوذر استان که تا 8 آذرماه اعلام شده بود؛ به دلیل قطعی اینترنت و درخواست متعدد اصحاب رسانه تا 15 آذرماه تمدید شد."/>
  </head>
  <body>
    <article>
      <h1>تمدید مهلت ارسال آثار به جشنواره ابوذر تا 15 آذرماه</h1>
      <h2>مسئول سازمان بسیج رسانه مازندران خبر داد؛</h2>
      <address>
        <time datetime="2019-11-29T12:52:00+00:00">29 Nov 2019, 12:52</time>
      </address>
      <p>مسئول سازمان بسیج رسانه مازندران گفت: مهلت ارسال آثار به جشنواره ابوذر استان که تا 8 آذرماه اعلام شده بود؛ به دلیل قطعی اینترنت و درخواست متعدد اصحاب رسانه تا 15 آذرماه تمدید شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عبدالمهدی حق‌شناس در گفت‌وگو با خبرنگار <a href="http://www.bloghnews.com/">بلاغ</a> اظهار کرد: مهلت ارسال آثار به جشنواره ابوذر استان مازندران که تا 8 آذرماه اعلام شده بود؛ به دلیل قطعی اینترنت و درخواست متعدد اصحاب رسانه تا 15 آذرماه تمدید شد.<br/><br/>وی افزود: تاکنون نزدیک به 500 اثر به دبیرخانه این جشنواره ارسال شده است و به نظر می‌رسد با مهلت اعلام شده این رقم به بیش از 600 اثر نیز برسد.<br/><br/>مسئول سازمان بسیج رسانه مازندران با بیان اینکه این جشنواره در 8 محور و 8 قالب مجزا ویژه اصحاب رسانه استان برگزار می‌شود؛ خاطرنشان کرد: دفاع مقدس و جبهه مقدس، اقتصاد مقاومتی و رونق تولید، مبارزه با آسیب‌های اجتماعی، محرومیت‌زدایی، بسیج و حوزه اقدام، مسائل صنفی خبرنگاران، بصیرت و دشمن‌شناسی و دستاوردهای انقلاب اسلامی از محورهای اصلی این دوره از جشنواره ابوذر در سطح استان است.<br/><br/>این مسئول متذکر شد: فعالان رسانه‌ای استان می‌توانند آثار تولیدی در قالب‌های کلیپ، گزارش، خبر، عکس، مستند، یادداشت، کاریکاتور، موشن گرافی را در بازه زمانی 12 بهمن‌ماه سال 1397 تا 20 آبان ماه سال جاری به این جشنواره ارسال کنند.<br/><br/>حق‌شناس تصریح کرد: جدا از تقدیر از برگزیدگان اول تا سوم هر یک از محورهای مذکور در سطح استانی، آثار برگزیده به دبیرخانه کشوری جشنواره ابوذر جهت داوری در سطح ملی نیز ارسال خواهد شد که از نفرات برگزیده ملی نیز جداگانه به صورت کشوری تقدیر خواهد شد.<br/><br/>وی متذکر شد: علاقه‌مندان به شرکت در این جشنواره باید از طریق پیام‌رسان تلگرام و سروش به آدرس@resaneabozarmazandaran و یا با ارسال رایانامه به آدرس الکترونیکی sbr.mazandaran@gmail.com اقدام کنند.<br/><br/>به گفته مسئول سازمان بسیج رسانه مازندران، اختتامیه این جشنواره استانی به میزبانی شهرستان چالوس برگزار می‌شود.<br/><br/>انتهای پیام/</p>
    </article>
  </body>
</html>