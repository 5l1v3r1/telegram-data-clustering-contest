<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/drugi/338/a/srybskiiat-uchastyk-ot-turski-potok-e-izgraden-za-rekordno-kratko-vreme-294102/"/>
    <meta property="og:site_name" content="Investor.bg"/>
    <meta property="article:published_time" content="2019-11-29T12:41:00+00:00"/>
    <meta property="og:title" content="Сръбският участък от &quot;Турски поток&quot; е изграден за рекордно кратко време"/>
    <meta property="og:description" content="Очаква се доставките на газ по трасето да започнат до края на април 2020 г."/>
  </head>
  <body>
    <article>
      <h1>Сръбският участък от "Турски поток" е изграден за рекордно кратко време</h1>
      <h2>Очаква се доставките на газ по трасето да започнат до края на април 2020 г.</h2>
      <address><time datetime="2019-11-29T12:41:00+00:00">29 Nov 2019, 12:41</time> by <a rel="author">Ралица Пейчева</a></address>
      <p>Строителството на сръбския участък от газопровода "Турски поток" от границата на България до границата с Унгария е извършено за рекордно кратко време. Това съобщи пред журналисти ръководителят на производствено-техническото управление на компанията IDC Евгений Улрих, предаде ТАСС. Постигнахме своебразен рекорд, като за половин година положихме 400 километра тръби (по 6 километра на ден), посочи Улрих.</p>
      <p>Същевременно е станало ясно, че работите на сръбския участък от "Турски поток" са били много сложни в технологичен план. Улрих посочи, че в планинските части на страната за прокарването на тръбите на газопровода са извършвани взривни дейности.</p>
      <p>Ръководителят на производствено-техническото управление на компанията IDC съобщи още, че подводният участък на газопровода под река Дунав в Сърбия е поставил нов европейски рекорд за дължина на подводен участък.</p>
      <p>По време на строителните работи се сблъскахме с редица трудности заради сложните геоложки условия под Дунав. Въпреки всичко този участък бе изграден за 32 дни, посочи Улрих.</p>
      <p>След като получим газ от територията на България, газопроводът ще влезе в експлоатация. Годишно през територията на Сърбия ще се транспортират 12,87 милиарда куб. м. газ., каза той.</p>
      <p>Очаква се доставките на газ по сръбския участък на "Турски поток" да започнат до края на април 2020 г., посочва ТАСС.</p>
      <p>/БТА/</p>
      <p>
        <i>По статията работиха: <a href="https://www.investor.bg/drugi/338/a/srybskiiat-uchastyk-ot-turski-potok-e-izgraden-za-rekordno-kratko-vreme-294102/znvygb:e.crvpurin@tznvy.pbz">Ралица Пейчева</a>, редактор <a href="https://www.investor.bg/drugi/338/a/srybskiiat-uchastyk-ot-turski-potok-e-izgraden-za-rekordno-kratko-vreme-294102/znvygb:crgre.arlxbi@tznvy.pbz">Петър Нейков</a></i>
      </p>
      <related>
        <h4>Още по темата</h4>
        <a href="https://www.investor.bg/centralna-i-iztochna-evropa/335/a/orban-planirame-ungariia-da-poluchi-gaz-po-turski-potok-do-kraia-na-2021-g-292811/"/>
        <a href="https://www.investor.bg/centralna-i-iztochna-evropa/335/a/tranzitnite-nevoli-na-kiev-i-moskva-292148/"/>
      </related>
      <related>
        <a href="https://www.investor.bg/ikonomika-i-politika/332/a/milen-keremedchiev-syrbiia-stava-agresiven-provodnik-na-ruski-interesi-293751/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/malki-i-sredni-firmi-ot-syrbiia-i-bylgariia-shte-poluchat-bezvyzmezdna-pomosht-292910/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/orban-planirame-ungariia-da-poluchi-gaz-po-turski-potok-do-kraia-na-2021-g-292811/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/syrbiia-podpisa-tyrgovsko-sporazumenie-s-evraziiskiia-ikonomicheski-syiuz-292011/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/iugoiztochna-evropa-moje-da-byde-diversificirana-chrez-transbalkanskiia-gazoprovod-291696/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/zabaviane-na-integraciiata-na-zapadnite-balkani-shte-syzdade-chujdi-sferi-na-vliianie-290867/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/grupa-otp-pridobiva-societe-generale-v-syrbiia-290023/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/borisov-ne-e-po-silite-na-bylgariia-da-raboti-za-otmiana-na-sankciite-sreshtu-rusiia-289744/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/energetika/472/a/bulgartransgaz-podpisa-s-arkad-za-turski-potok-289575/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>