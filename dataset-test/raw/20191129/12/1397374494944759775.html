<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/ibra-biranim-recima-o-mihi-hoce-li-mu-se-pridruziti-u-bolonji-394047.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T12:16:00+00:00"/>
    <meta property="og:title" content="Ibra biranim rečima o Mihi, hoće li mu se pridružiti u Bolonji?"/>
    <meta property="og:description" content="Švedski fudbaler Zlatan Ibrahimović rekao je danas da je Siniša Mihajlović izuzetna osoba i jedinstven čovek."/>
  </head>
  <body>
    <article>
      <h1>Ibra biranim rečima o Mihi, hoće li mu se pridružiti u Bolonji?</h1>
      <h2>Švedski fudbaler Zlatan Ibrahimović rekao je danas da je Siniša Mihajlović izuzetna osoba i jedinstven čovek.</h2>
      <address><time datetime="2019-11-29T12:16:00+00:00">29 Nov 2019, 12:16</time> by <a rel="author">Beta</a></address>
      <p><b><i>"Često govorim o Siniši. On je moj prijatelj, izuzetna osoba i jedinstven čovek",</i></b> rekao je između ostalog Ibrahimović za list Gazeta delo sport.<br/><br/><anchor name=""/><a href="https://www.sportske.net/vest/medjunarodni-fudbal/miha-zaplakao-pred-novinarima-igraci-mu-priredili-iznenadjenje-394041.html">Mihajlović</a> boluje od leukemije, a u italijanskim medijima se pominje da bi Ibrahimović baš zbog njega prešao u Bolonju, čiji je srpski stručnjak trener.<br/><br/>Ibrahimović ipak ne želi još da otkrije gde će nastaviti karijeru posle isteka ugovora sa Los Andjeles Galaksijem.<br/><br/>Kao najverovatnija opcija pominje se Milan.<br/><br/><b><i>"Milano je moj drugi grad, moj drugi dom. Imam divne uspomene na vreme provedeno tamo"</i></b>, naveo je on.<br/><br/>Istakao je da može da igra i do 50. godine ako postoji projekat koji ga bude stimulisao za to.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/doktor-saopstio-mihajlovicevo-stanje-operacija-uspela-sta-je-sledece-394044.html"/>
        <a href="https://www.sportske.net/vest/medjunarodni-fudbal/miha-zaplakao-pred-novinarima-igraci-mu-priredili-iznenadjenje-394041.html"/>
        <a href="https://www.sportske.net/vest/medjunarodni-fudbal/napad-na-ibrinu-kucu-prijava-za-rasizam-zlatan-ne-haje-samo-on-i-garibaldi-i-buduci-klub-394039.html"/>
        <a href="https://www.sportske.net/vest/medjunarodni-fudbal/razocarani-miha-evo-sta-ce-igraci-morati-da-ucine-393889.html"/>
        <a href="https://www.sportske.net/vest/transferi/miha-naredio-tri-pojacanja-prva-meta-argentinac-393820.html"/>
      </related>
    </article>
  </body>
</html>