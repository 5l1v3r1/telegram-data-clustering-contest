<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642650/%D8%B4%DA%A9%D8%B3%D8%AA-%D8%AE%D8%A7%D9%86%DA%AF%DB%8C-%D8%B5%D8%B9%D9%88%D8%AF-%D8%A2%D8%B1%D8%B3%D9%86%D8%A7%D9%84-%D8%B1%D8%A7-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%86%D8%AF%D8%A7%D8%AE%D8%AA-%D9%84%D8%A7%D8%AA%D8%B2%DB%8C%D9%88-%D8%A8%D8%A7-%DB%8C%DA%A9-%D9%BE%DB%8C%D8%B1%D9%88%D8%B2%DB%8C-%D8%AE%D9%81%DB%8C%D9%81-%D8%A7%D9%85%DB%8C%D8%AF%D9%88%D8%A7%D8%B1-%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T12:35:00+00:00"/>
    <meta property="og:title" content="شکست خانگی، صعود آرسنال را به تعویق انداخت/ لاتزیو با یک پیروزی خفیف امیدوار ماند"/>
    <meta property="og:description" content="پیروزی، امید تیم فوتبال لاتزیو به صعود را زنده نگه داشت و شکست، موضع آرسنال را اندکی به خطر انداخت."/>
  </head>
  <body>
    <article>
      <h1>
        <a href="https://www.bultannews.com/fa/news/642650/%D8%B4%DA%A9%D8%B3%D8%AA-%D8%AE%D8%A7%D9%86%DA%AF%DB%8C-%D8%B5%D8%B9%D9%88%D8%AF-%D8%A2%D8%B1%D8%B3%D9%86%D8%A7%D9%84-%D8%B1%D8%A7-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%86%D8%AF%D8%A7%D8%AE%D8%AA-%D9%84%D8%A7%D8%AA%D8%B2%DB%8C%D9%88-%D8%A8%D8%A7-%DB%8C%DA%A9-%D9%BE%DB%8C%D8%B1%D9%88%D8%B2%DB%8C-%D8%AE%D9%81%DB%8C%D9%81-%D8%A7%D9%85%DB%8C%D8%AF%D9%88%D8%A7%D8%B1-%D9%85%D8%A7%D9%86%D8%AF">شکست خانگی، صعود آرسنال را به تعویق انداخت/ لاتزیو با یک پیروزی خفیف امیدوار ماند</a>
      </h1>
      <h2>پیروزی، امید تیم فوتبال لاتزیو به صعود را زنده نگه داشت و شکست، موضع آرسنال را اندکی به خطر انداخت.</h2>
      <address><time datetime="2019-11-29T12:35:00+00:00">29 Nov 2019, 12:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفته پنجم از مرحله گروهی رقابت‌های لیگ اروپا با برتری تیم فوتبال لاتزیو و شکست آرسنال در خانه پیگیری شد.</p>
      <p>در گروه ششم مسابقات، پس از اینکه اوبامیانگ در دقیقه 45 آرسنال را پیش انداخت، اینتراخت فرانکفورت توسط کامادا در دقایق 55 و 64 به گل رسید و در خانه تیم لندنی با نتیجه 2 بر  یک پیروز شد. در دیگر بازی این گروه، ویتوریا گیمارش و استاندارد لیژ به تساوی یک - یک رضایت دادند. در جدول گروه ششم، آرسنال 10 امتیازی در صدر است و اینتراخت فرانکفورت با 9 و استاندار لیژ با هفت امتیاز در تعقیب این تیم و امیدوار به صعود هستند. آرسنال برای صعود باید در هفته پایانی حتماً حداقل یک امتیاز مقابل استاندارد لیژ کسب کند.</p>
      <p>براساس این گزارش، در گروه پنجم، لاتزیو در خانه با گل کوره‌آ در دقیقه 24، یک بر صفر مقابل کلوژ از رومانی به برتری رسید. در همین گروه، سلتیک در خانه 3 بر یک از سد روزنبرگ گذشت. در جدول گروه پنجم، سلتیک 13 امتیازی صعودش را قطعی کرد و لاتزیوی شش امتیازی تنها در صورتی صعود خواهد کرد که در هفته آخر پیروز شود و کلوژ 9 امتیازی به رقیبش ببازد.</p>
      <p> در سایر بازی‌ها از گروه اول، آپوئل نیکوزیا 2 بر صفر از سد داندلاژ گذشت و سویا 2 بر صفر قره‌باغ را برد. در گروه دوم، کپنهاگن یک بر صفر لوگانو را برد و مالمو 4 بر 3 مقابل دیناموکیف به برتری رسید. در گروه چهارم، لاسک با نتیجه 2 بر یک موفق به گذر از سد روزنبرگ شد و اسپورتینگ لیسبون 4 بر صفر آیندهوون را مغلوب خودش کرد.</p>
    </article>
  </body>
</html>