<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191129-pivnichnyj-potik-2-dozvil-daniyi-na-budivnytstvo-oskarzhyly/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T12:11:04+00:00"/>
    <meta property="og:title" content="Північний потік-2: дозвіл Данії на будівництво оскаржили"/>
    <meta property="og:description" content="Рішення Данського енергетичного агентства про дозвіл на будівництво Північного потоку-2 оскаржили."/>
  </head>
  <body>
    <article>
      <h1>Північний потік-2: дозвіл Данії на будівництво оскаржили</h1>
      <address>
        <time datetime="2019-11-29T12:11:04+00:00">29 Nov 2019, 12:11</time>
      </address>
      <p>Рішення Данського енергетичного агентства про дозвіл на будівництво Північного потоку-2 оскаржили.</p>
      <p>Представниця Данського енергетичного агентства Еллен Евіг Йогенсен розповіла, що рішення відомства про дозвіл на будівництво Північного потоку-2 у данський водах оскаржили.</p>
      <p>
        <b>Читайте:</b>
        <a href="https://fakty.com.ua/ua/svit/20191124-u-ssha-splyvaye-chas-na-te-shhob-zupynyty-pivnichnyj-potik-2-senator/"> У США спливає час на те, щоб блокувати Північний потік-2 – сенатор</a>
      </p>
      <p>– Одна скарга щодо проєкту Північний потік-2 була подана у межах термінів для подачі апеляції, – зазначила Йогенсен.</p>
      <p>Нагадаємо, що 30 жовтня <a href="https://fakty.com.ua/ua/svit/20191030-daniya-shvalyla-budivnytstvo-pivnichnogo-potoku-2/">Данія дозволила будівництво газопроводу Північний потік-2</a> через свої води.</p>
      <p><b>Північний потік-2</b> – газопровід, який повинен зв’язати Росію з Німеччиною дном  Балтійського моря. Проект фінансується російським Газпромом (50%) і п’ятьма європейськими компаніями: Shell, Wintershall, Uniper, Engie і OMV. Вартість трубопроводу –<b> €9,5 млрд.</b></p>
      <p>Раніше Німеччина, Фінляндія та Швеція дозволили прокладати трубопровід через свою територію, Данія залишалася останньою країною, яка не дозволяла.</p>
      <p>Україна, Польща, Угорщина, Молдова, Румунія, Чехія, Словаччина, Латвія, Литва та Естонія виступили із заявою, що <b>Північний потік-2 – це загроза</b> для енергетичної безпеки Європи.</p>
    </article>
  </body>
</html>