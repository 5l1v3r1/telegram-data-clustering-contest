<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/date-announced-of-international-kabaddi-tournament-263942"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T12:37:12+00:00"/>
    <meta property="og:title" content="अंतरर्राष्ट्रीय कबड्डी टूर्नामेंट की तारीखों का हुआ ऐलान, जानिए क्या होगा खास"/>
    <meta property="og:description" content="चंडीगढ़ः श्री गुरु नानक देव जी के 550वें प्रकाश पर्व को समर्पित अंतरर्राष्ट्रीय कबड्डी टूर्नामेंट के चलते आज पंजाब खेल मंत्री राणा गुरमीत सिंह सोढी ने जानकारी देते हुए बताया कि 1 दिसंबर से लेकर 10 दिसंबर तक टूर्नामेंट करवाया जाएगा। यह मैच पंजाब की अलग -अलग जगहों पर होगा और इस टूर्नामेंट की ओपनिंग सेरेमनी सुल्तानपुर लोधी में होगी जबकि क्लोसिंग सेरेमनी डेरा बाबा नानक में होगा। इसके अलावा सोढी ने कहा कि 3 दिसम्बर को अमृतसर में मैच होगा, 4 दिसम्बर को गुरु हरसहाय, 5 दिसम्बर को बठिंडा, 6 दिसम्बर को पटियाला, 8 दिसम्बर को श्री आनंदपुर साहिब में मैच करवाए जाएंगे। मंत्री ने बताया कि इस टूर्नामेंट में भारत, इंग्लैंड, कनाडा, यूएसए, पाकिस्तान ऑस्ट्रेलिया, न्यूजीलैंड, श्रीलंका, केन्या आदि देशों की टीमें हिस्सा लेंगी। वहीं पाकिस्तान की टीम के बारे में भी जल्द ही फैसला ले लिया जाएगा। मंत्री ने बताया कि खेल से पहले सभी खिलाड़ियों का डोप टेस्ट भी करवाया जाएगा, ताकि पता चल सके कोई खिलाड़ी नशा करता है या नहीं। खर्च के बारे में बोलते हुए राणा सोढी ने बताया कि इस टूर्नामेंट में 5 करोड़ रुपए तक का खर्च आ जाएगा। राणा सोढी ने बताया कि…"/>
  </head>
  <body>
    <article>
      <h1>अंतरर्राष्ट्रीय कबड्डी टूर्नामेंट की तारीखों का हुआ ऐलान, जानिए क्या होगा खास</h1>
      <address><time datetime="2019-11-29T12:37:12+00:00">29 Nov 2019, 12:37</time> by <a rel="author">manpreet</a></address>
      <p>चंडीगढ़ः श्री गुरु नानक देव जी के 550वें प्रकाश पर्व को समर्पित अंतरर्राष्ट्रीय कबड्डी टूर्नामेंट के चलते आज पंजाब खेल मंत्री राणा गुरमीत सिंह सोढी ने जानकारी देते हुए बताया कि 1 दिसंबर से लेकर 10 दिसंबर तक टूर्नामेंट करवाया जाएगा। यह मैच पंजाब की अलग -अलग जगहों पर होगा और इस टूर्नामेंट की ओपनिंग सेरेमनी सुल्तानपुर लोधी में होगी जबकि क्लोसिंग सेरेमनी डेरा बाबा नानक में होगा। इसके अलावा सोढी ने कहा कि 3 दिसम्बर को अमृतसर में मैच होगा, 4 दिसम्बर को गुरु हरसहाय, 5 दिसम्बर को बठिंडा, 6 दिसम्बर को पटियाला, 8 दिसम्बर को श्री आनंदपुर साहिब में मैच करवाए जाएंगे। मंत्री ने बताया कि इस टूर्नामेंट में भारत, इंग्लैंड, कनाडा, यूएसए, पाकिस्तान ऑस्ट्रेलिया, न्यूजीलैंड, श्रीलंका, केन्या आदि देशों की टीमें हिस्सा लेंगी। वहीं पाकिस्तान की टीम के बारे में भी जल्द ही फैसला ले लिया जाएगा। मंत्री ने बताया कि खेल से पहले सभी खिलाड़ियों का डोप टेस्ट भी करवाया जाएगा, ताकि पता चल सके कोई खिलाड़ी नशा करता है या नहीं। खर्च के बारे में बोलते हुए राणा सोढी ने बताया कि इस टूर्नामेंट में 5 करोड़ रुपए तक का खर्च आ जाएगा। राणा सोढी ने बताया कि टूर्नामेंट में जीतने वाली पहली टीम को 25 लाख, दूसरी टीम को 15 लाख और तीसरी टीम को 10 लाख रुपये दिए जाएंगे।  </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Date announced of International Kabaddi Tournament</p>
    </article>
  </body>
</html>