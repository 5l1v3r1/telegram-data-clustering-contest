<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/torna-in-vodafone-entro-il-4-dicembre-minuti-ed-sms-illimitati-e-50-gb-632059"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T12:00:52+00:00"/>
    <meta property="og:title" content="Torna in Vodafone entro il 4 dicembre: minuti ed SMS illimitati e 50 GB"/>
    <meta property="og:description" content="L'operatore Vodafone Italia sta al momento proponendo un'offerta ad alcuni ex clienti che prevede minuti ed SMS illimitati e 50 GB di traffico"/>
  </head>
  <body>
    <article>
      <h1>Torna in Vodafone entro il 4 dicembre: minuti ed SMS illimitati e 50 GB</h1>
      <h2>L'operatore Vodafone Italia sta al momento proponendo un'offerta ad alcuni ex clienti che prevede minuti ed SMS illimitati e 50 GB di traffico</h2>
      <address><time datetime="2019-11-29T12:00:52+00:00">29 Nov 2019, 12:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Vodafone-2-e1574951095312.jpg"/>
      </figure>
      <p>A partire da ieri 28 novembre 2019 l’operatore <b>Vodafone Italia</b> ha iniziato a proporre una nuova <b>offerta winback</b>, dedicata quindi ad alcuni ex clienti che hanno lasciato il consenso commerciale.</p>
      <p>L’offerta a loro proposta si chiama <a href="https://www.tecnoandroid.it/2019/11/22/torna-in-vodafone-con-la-special-unlimited-7-a-soli-7-euro-al-mese-627879"><b>Special Unlimited 7</b></a> e ha un costo di soli 7 euro al mese. Scopriamo insieme tutti i dettagli e soprattutto cosa prevede il suo bundle.</p>
      <h3>Torna in Vodafone con la Special Unlimited 7</h3>
      <p>La Special Unlimited 7 prevede <b>minuti illimitati</b> verso tutti i numeri mobili e fissi nazionali, <b>SMS illimitati</b> verso tutti e <b>50 GB</b> di traffico internet alla massima velocità disponibile a soli <b>7 euro al mese</b>. Ecco un esempio di messaggio che sta inviando l’operatore: “<i>Torna in Vodafone! Solo per te 50 Giga in 4G, minuti e SMS illimitati verso tutti a soli 7 euro al mese. Il costo di attivazione è GRATIS! Vieni nei nostri negozi entro il 4 Dicembre 2019 per attivare l’offerta. Dettagli e costi su voda.it/wb9</i>“.</p>
      <p>Come potete leggere dal messaggio, il cliente interessato ad attivare l’offerta in questione, dovrà recarsi presso un rivenditore Vodafone autorizzato ed acquistare una nuova SIM ricaricabile con contestuale richiesta di portabilità del proprio numero, numero sul quale ha ricevuto il messaggio anticipato precedentemente. Ovviamente l’utente interessato dovrà recarsi presso un centro autorizzato <b>entro il prossimo 4 dicembre 2019</b>, salvo proroghe da parte dell’operatore.</p>
      <p>Il costo di attivazione è gratuito, il nuovo cliente dovrà solamente pagare il costo di una <b>nuova SIM ricaricabile di 10 euro con 5 euro di traffico incluso</b>, come riportato nella pagina ufficiale dell’operatore. La special Unlimited può anche essere proposta ad alcuni nuovi clienti che provengono da Iliad, Fastweb Mobile e alcuni operatori virtuali escluso LycaMobile, CoopVoce, Kena Mobile e ho.Mobile.</p>
    </article>
  </body>
</html>