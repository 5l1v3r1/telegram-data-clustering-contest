<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/29/isis-tre-condanne-in-australia_d58e4d34-3621-427c-a5e6-45d82a95837e.html"/>
    <meta property="og:site_name" content="ANSA.it"/>
    <meta property="article:published_time" content="2019-12-01T10:17:44+00:00"/>
    <meta property="og:title" content="Isis, tre condanne in Australia"/>
    <meta property="og:description" content="Sono stati condannati in via definitiva a pene severe, in due a 38 anni di carcere, un terzo a 22 anni, tre fondamentalisti islamici che avevano progettato nel 2016 un attacco terroristico a Melbourne, in Australia. (ANSA)"/>
  </head>
  <body>
    <article>
      <h1>Isis, tre condanne in Australia</h1>
      <h2>Attacco sventato nel 2016. A ventenni decine di anni di carcere</h2>
      <address><time datetime="2019-12-01T10:17:44+00:00">01 Dec 2019, 10:17</time> by <a rel="author">Redazione ANSA</a></address>
      <p>     Sono stati condannati in via definitiva a pene severe, in due a 38 anni di carcere, un terzo a 22 anni, tre fondamentalisti islamici che avevano progettato nel 2016 un attacco terroristico a Melbourne, in Australia.<br/>    Allora tutti sui 20 anni di età e ispirati dalla propaganda dell'Isis e dagli attentati che avevano da poco colpito Parigi e Berlino, volevano agire pieno centro durante le feste di Natale.<br/>    Le autorità australiane parlarono all'epoca di "una delle minacce terroristiche più sostanziali per l'Australia negli ultimi anni". L'attacco fu sventato dalla polizia grazie alle intercettazioni di sms e e-mail.<br/>    Chaarani e Mohamed non potranno beneficiare della libertà condizionale prima di avere trascorso almeno 28 anni in carcere. Hamza Abbas, fratello dell'ideatore dell'attacco, ha ottenuto una condanna più lieve dopo che i suoi avvocati hanno sostenuto che aveva "una intelligenza limitata" e non era in grado di comprendere la portata di quanto pianificato.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>