<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/sport/fudbal/mihajlovic-u-suzama-mnogo-mi-znaci-podrska_1071529.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T12:07:00+00:00"/>
    <meta property="og:title" content="Михајловић у сузама: Много ми значи подршка"/>
    <meta property="og:description" content="Тренер фудбалера италијанског клуба Болоња Синиша Михајловић у сузама је поручио да му много значи подршка доктора у борби против болести, као и да му је карактер помогао да буде снажан у тешким тренуцима."/>
  </head>
  <body>
    <article>
      <h1>Михајловић у сузама: Много ми значи подршка</h1>
      <h2>БОЛОЊА - Тренер фудбалера италијанског клуба Болоња Синиша Михајловић у сузама је поручио да му много значи подршка доктора у борби против болести, као и да му је карактер помогао да буде снажан у тешким тренуцима.</h2>
      <address>
        <time datetime="2019-11-29T12:07:00+00:00">29 Nov 2019, 12:07</time>
      </address>
      <p>Прослављени српски фудбалер, који се први пут огласио јавности након 13. јула када је открио да болује од леукемије, у излагању истакао је да му није лако због превише емоција.</p>
      <figure>
        <img src="http://www.rtv.rs/sr_ci/sport/fudbal/slike/2019/10/06/sinisa-mihajlovic.jpg"/>
        <figcaption>EPA-EFE/GIORGIO BENVENUTI</figcaption>
      </figure>
      <p>"Тешка четири месеца су иза мене, имао сам хемотерапије, али сам јаким карактером све пребродио. Велику менталну снагу добијао сам од доктора. Нашао сам анђеле чуваре да ми психолошки помогну. Они су најзначајнији и бићу им заувек захвалан", рекао је Михајловић на конференцији за медије у Болоњи пре него што су га емоције потпуно савладале.</p>
      <p>"Извињавам се што плачем", додао је прослављени ас.</p>
      <p>Михајловића је на почетку конференције изненадио долазак играча Болоње са капитеном Блеримом Џемаилијем, који је изјавио да им недостаје, на шта је добио одговор у Михајловићевој шаљивом стилу да "чине све како би пропуштали тренинге".</p>
      <p>Михајловић је прошле недеље завршио трећи циклус лечења у клиници у Болоњи после пресађивања коштане сржи.</p>
    </article>
  </body>
</html>