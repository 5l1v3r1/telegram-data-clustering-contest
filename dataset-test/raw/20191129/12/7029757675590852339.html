<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/education/iskame-nashi-vuzove-da-se-vklyuchat-v-evropeyskite-mrezhi.html"/>
    <meta property="og:site_name" content="News.bg"/>
    <meta property="article:published_time" content="2019-11-29T12:55:25+00:00"/>
    <meta property="og:title" content="Искаме наши вузове да се включат в европейските мрежи"/>
    <meta property="og:description" content="Пратеници от Европа проучват университетите ни за споделено образование"/>
  </head>
  <body>
    <article>
      <h1>Искаме наши вузове да се включат в европейските мрежи</h1>
      <address><time datetime="2019-11-29T12:55:25+00:00">29 Nov 2019, 12:55</time> by <a rel="author" href="https://news.bg/author/antoniya-choreva" target="_blank">Антония Чорева</a></address>
      <slideshow>
        <figure>
          <img src="https://webnews.bg/uploads/images/39/5139/455139/768x432.jpg?_=1575032773"/>
          <figcaption>Източник: БГНЕС</figcaption>
        </figure>
        <figure>
          <img src="https://webnews.bg/uploads/images/41/5141/455141/768x432.jpg?_=1575032827"/>
          <figcaption>Източник: БГНЕС</figcaption>
        </figure>
        <figure>
          <img src="https://webnews.bg/uploads/images/42/5142/455142/768x432.jpg?_=1575032473"/>
          <figcaption>Източник: БГНЕС</figcaption>
        </figure>
        <figure>
          <img src="https://webnews.bg/uploads/images/40/5140/455140/768x432.jpg?_=1575032797"/>
          <figcaption>Източник: БГНЕС</figcaption>
        </figure>
      </slideshow>
      <p><b>Следващите десетилетия днешното поколение деца </b>ще са изправени пред големи промени в <b>сложен и объркан свят</b>, затова трябва да научим <b>децата от най-ранна възраст на ценности</b> - това са <b>толерантността, правовата държавата, правата на човека</b>.</p>
      <p>Това заяви министърът на образованието Красимир Вълчев по време на семинар "Ролята на образованието за <b>насърчаване на фундаменталните ценности на ЕС</b>".</p>
      <p>Той изтъкна, че за тази цел по време на българското председателство сме приели <b>препоръките за изучаване на европейските ценности</b>.</p>
      <p>Ценностите в България сега се предават от възпитателите и се изучават в предметите - <b>в учебни програми "Човек и общество", История, География, "Гражданско образование</b>".</p>
      <p>Образователният министър Красимир Вълчев съобщи, че сме приели посещение в България от <b>служители на главна дирекция "Образование" на ЕК</b>, които помагат на<b> страната да се направи информационна кампания</b> за университетските европейски мрежи. Това са консорциуми от европейски университети и висши училища, които ще имат общи програми и ще дават обща диплома.</p>
      <p>"Така <b>българският студент ще може да учи част от курса в България, Германия, Австрия</b>, а българските висши училища ще бъдат част от европейските университети", обясни Вълчев.</p>
      <p>Той добави, че предстои да има и<b> споделена мрежа от ресурси и техническа база</b>, това означава едни и същи преподаватели <b>да работят в две и повече училища, както и общи програми</b> - например преподавателите от НСА да преподават и в други училища, ако в едно училище има басейн - да се ползва и от други училища.</p>
      <p>На семинара присъства и българският еврокомисар по иновациите и младежта Мария Габриел.</p>
      <p>Тя добави, че част от нейната работа по отношение на образованието в Европа ще бъде <b>да се съчетаят образователните системи в Европа</b>.</p>
      <p>"Така ще позволим на<b> нашите ученици да познават многообразието на европейските култури</b>", каза Габриел.</p>
    </article>
  </body>
</html>