<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/cep-telefonu-bagimliligi-genclerin-yuzde-23u-onsuz-kaldiginda-panikliyor/"/>
    <meta property="og:site_name" content="Diken"/>
    <meta property="article:published_time" content="2019-11-29T12:37:41+00:00"/>
    <meta property="og:title" content="Cep telefonu bağımlılığı: Gençlerin yüzde 23’ü ‘onsuz’ kaldığında panikliyor"/>
    <meta property="og:description" content="Britanya'daki King's College London'da görevli psikiyatrların yaptığı araştırmaya göre akıllı cep telefonları gençlerin dörtte birine yakınında bağımlılık haline geldi. Gençler, akıllı cep telefonlarına o kadar çok 'bağlılar' ki 'onsuz' kaldıklarında yüzde 23'ü panikliyor veya kaygılanıyor."/>
  </head>
  <body>
    <article>
      <h1>Cep telefonu bağımlılığı: Gençlerin yüzde 23’ü ‘onsuz’ kaldığında panikliyor</h1>
      <h2>Britanya’daki King’s College London’da görevli psikiyatrların yaptığı araştırmaya göre akıllı cep telefonları gençlerin dörtte birine yakınında bağımlılık haline geldi. Genç nüfus, akıllı cep telefonlarına o kadar çok <b>‘bağlı’</b> ki<b> ‘onsuz’ </b>kaldığında yüzde 23’ü panikliyor veya kaygılanıyor.</h2>
      <address>
        <time datetime="2019-11-29T12:37:41+00:00">29 Nov 2019, 12:37</time>
      </address>
      <p>Bağımlılık, ayrıca, stres, depresif bir ruh hali, uykusuzluk ve okulda başarının düşmesi gibi sonuçları da beraberinde getirebiliyor ve gençlerin sosyal aktivitelere katılmalarına engel oluyor.</p>
      <p>Reklam</p>
      <p>Sonuçları<b> ‘BMC Psychiatry’ </b>adlı yayın organında yayınlanan araştırmada, 42 bin gencin <b>‘sorunlu’ </b>cep telefonu kullanımına ilişkin verilerini içeren 41 araştırma incelendi.</p>
      <p>Gençlerin, cep telefonunda geçirdikleri zamanı sınırlandırmak ve kontrol altına almakta zorluk çektiklerinin belirlendiği saptanan araştırmayı yapan ekip, bu tür bir bağımlılığın ruh sağlığı açısından ciddi sonuçları olabileceği konusunda eğitimcileri ve ebeveynleri uyardı.</p>
      <p>Araştırma ekibinden Nicola Kalk, akıllı cep telefonlarının kendisinin mi yoksa yüklenen uygulamaların mı bağımlılığa neden olduğunu henüz çözemediklerini belirterek, <b>“Ancak sonuçta ne şekilde olursa olsun büyük resme bakıldığında bağımlılık cep telefonu kaynaklı oluyor”</b> dedi.</p>
      <p>Reklam</p>
      <p>Anne-babaların çocuklarının cep telefonlarıyla ne kadar vakit geçirdiklerini kontrol etmeleri gerektiğinin altını çizen Kalk şöyle devam etti:<b> “Cep telefonları hayatımıza girdiğine göre onlarla yaşamayı öğrenmek zorundayız. Özellikle de gençleri ve çocukları en az zarar görecek şekilde korumamız, yönlendirmemiz gerekli.”</b></p>
    </article>
  </body>
</html>