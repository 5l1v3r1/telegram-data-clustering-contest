<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/29/bsp-iska-sydeben-kontrol-nad-aktove-na-prokuraturata.431289"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T12:22:00+00:00"/>
    <meta property="og:title" content="БСП иска съдебен контрол над актове на прокуратурата"/>
    <meta property="og:description" content="ГЕРБ не са съгласни с желанията на левицата | Dnes.bg"/>
  </head>
  <body>
    <article>
      <h1>БСП иска съдебен контрол над актове на прокуратурата</h1>
      <h2>ГЕРБ не са съгласни с желанията на левицата</h2>
      <address><time datetime="2019-11-29T12:22:00+00:00">29 Nov 2019, 12:22</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>БСП поиска да има съдебен контрол върху отказите на прокуратурата за образуване на досъсебни производства. Според червената шефка Корнелия Нинова в момента държавното обвинение не подлежи на отчетност, а това будело усещане за несправедливост и за произвол.</p>
      <related>
        <a href="https://www.dnes.bg/temida/2019/08/13/viziiata-geshev-glavniiat-prokuror-ne-e-vsevlasten-shte-se-oglasiavat-dokazatelstva.419549"/>
      </related>
      <p>За да се сложи край на това БСП внася поправки в НПК, с които съдът да проверява прокуратурата. Нинова смята, че има силна обществени нагласи в тази посока.</p>
      <p>Красимир Ципов от ГЕРБ обаче призна, че неговите съпартийци имат резерви към предложението на БСП, макар че все още конкретните текстове на левицата не са внесени в деловодството на парламента.<br/> <br/>„Този дебат се води от известно време без да видим ясно предложение, но и в момента има съдебен контрол върху някои от актовете на прокуратурата, обвинителните актове се разглеждат в съдебно заседание и съдът се произнася по тях“, посочи той.</p>
      <p>Ципов допълни, че и сега има институционален контрол в прокуратурата.</p>
      <p>„Въведе ли се и съдебен контрол, от БСП да отговорят, ще има ли възможност съдът да се занимава с нещо друго освен с това да контролира всеки един акт за образуване или отказ за образуване на наказателно производство“, призова той левицата.<br/> </p>
    </article>
  </body>
</html>