<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171967/razjareni-student-izustio-acu-vam-majku-svima-krenuo-krvavi-pir-detalji-uzasa-niskom-fakultetu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="Razjareni student izustio &quot;Je*aću vam majku svima&quot;, pa krenuo u krvavi pir! Detalji užasa na niškom fakultetu"/>
    <meta property="og:description" content="Nesvakidašnja scena odigrala se na niškom fakultetu kada je jedan student izbo drugog, dok je studentkinja prošla sa udarcima čekićem u glavu danas u ovoj visokoškolskoj ustanovi."/>
  </head>
  <body>
    <article>
      <h1>Razjareni student izustio "Je*aću vam majku svima", pa krenuo u krvavi pir! Detalji užasa na niškom fakultetu</h1>
      <h2>Nesvakidašnja scena odigrala se na niškom fakultetu kada je jedan student izbo drugog, dok je studentkinja prošla sa udarcima čekićem u glavu danas u ovoj visokoškolskoj ustanovi.</h2>
      <address><time datetime="2019-11-29T12:40:00+00:00">29 Nov 2019, 12:40</time> by <a rel="author">telegraf.rs, Republika</a></address>
      <p>Policija je opsela Elektronski fakultet u ovom gradu. Kako je rekao radnik obezbeđenja fakulteta, koji je savladao pomahnitalog studenta. Tokom napada prizor je bio stravičan, a na fakultetu je vladala opšta panika.</p>
      <p>- Stajao sam u holu fakulteta kada sam čuo vriske: "Upomoć, pomozite!". Video sam muškraca kako juri kroz hol i urla: "Je*aću vam majku svima"! Hol je bio prepun, jer dozvani bukom, studenti su počeli da izlaze sa predavanja - rekao je radnik obezbeđenja.</p>
      <p>Kako je objasnio, danas je studenata bilo više nego inače, jer se 29. novembra slavi Dan Elektronskog fakulteta.</p>
      <p>- Jednog mladića izbo je na stepenicama, ispred zgrade. Ne znam da li je tamo pobegao ili uopšte nije stigao da uđe na fakultet. On se samo ustremio na njega - priča i dalje prenereženi radnik.</p>
      <p>U jednom trenu B.S. je bacio nož kojim je izbo kolegu. Nož je pao kraj žardinjere.</p>
      <p>- Ja i jedan pomoćni radnik smo tada skočili na njega i savladali ga. Jedva - dodaje sagovornik.</p>
      <p>Hol Elektronskog fakulteta trenutno je prazan, a mesto gde je došlo do napada ograđeno je policijskom trakom.</p>
      <figure>
        <img src="https://www.republika.rs/data/images/2019-10-27/121187_uvidjaj02-tanjug-jaroslav-pap-censored_f.jpg?1575027550"/>
        <figcaption>
          <cite>Tanjug/J. PAP</cite>
        </figcaption>
      </figure>
      <p>Kako javlja naša reporterka sa lica mesta, fakultet je pod policijkom opsadom i u njega više nije dozvoljen pristup.</p>
      <p>Kraj žardinjere u prostorijama fakulteta i dalje je ostao nož kojim je, kako se pretposavlja, B.S. ubo svog kolegu, takođe studenta ove visokoškolske ustanove. Ubrzo nako napada B.S. je uhapšen.</p>
      <p>Unezvereni studenti okupili su se ispred ulaza na faklutet, kako bi pokušali da saznaju šta je sa njihovim kolegama.</p>
      <p>- Ovo je užasno! Danas je Dan fakulteta! Umesto da dočekujemo goste, nama neprestano stižu kola Hitne pomoći.</p>
      <related>
        <h4>Pročitajte još:</h4>
        <a href="http://republika.rs/hronika/hronika/163697/Zastrasujuce-scene-Ostruznici-Siledzije-skinule-muskarca-brutalno-isprebijali-oteli-skuter-dinara"/>
        <a href="http://republika.rs/hronika/hronika/169437/Detalji-ljubavnog-horor-trougla-Beogradjanin-pokusao-ubije-decka-bivse-devojke-Ispalio-dva-hica-pistolja-popio-brutalne-batine"/>
        <a href="http://republika.rs/hronika/hronika/31923/Najpoznatiji-SRPSKI-ROBIJAS-busu-kojem-kontrolor-tukao-putnika"/>
        <a href="http://republika.rs/hronika/hronika/171949/Krvava-tuca-studenata-Nisu-Mladic-izboden-glavi-devojka-udarena-cekicem"/>
      </related>
    </article>
  </body>
</html>