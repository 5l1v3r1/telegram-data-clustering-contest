<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/spolocnost-nikon-dnes-predstavuje-novy-vykonny-prenosny-laserovy-dialkomer-forestry-pro-ii/266199"/>
    <meta property="og:site_name" content="touchIT"/>
    <meta property="article:published_time" content="2019-11-29T12:47:45+00:00"/>
    <meta property="og:title" content="Spoločnosť Nikon dnes predstavuje nový výkonný prenosný laserový diaľkomer Forestry Pro II"/>
    <meta property="og:description" content="Model Forestry Pro II je inováciou modelu Forestry Pro, ktorý je veľmi uznávaným prístrojom na prieskum v oblasti lesníctva. Má predĺžený maximálny rozsah merania – od 7,5 m do 1 600 m – a poskytuje"/>
  </head>
  <body>
    <article>
      <h1>Spoločnosť Nikon dnes predstavuje nový výkonný prenosný laserový diaľkomer Forestry Pro II</h1>
      <address><time datetime="2019-11-29T12:47:45+00:00">29 Nov 2019, 12:47</time> by <a rel="author">redakcia touchIT</a></address>
      <p>
        <b>Model Forestry Pro II je inováciou modelu Forestry Pro, ktorý je veľmi uznávaným prístrojom na prieskum v oblasti lesníctva. Má predĺžený maximálny rozsah merania – od 7,5 m do 1 600 m – a poskytuje vyššiu presnosť a rýchlejšiu odozvu. Algoritmus HYPER READ zobrazuje výsledky na internom displeji približne za 0,3 sekundy.</b>
      </p>
      <p>Merania zahŕňajú skutočnú vzdialenosť, vodorovnú vzdialenosť, výšku, uhol a výškový rozdiel medzi dvoma cieľmi. Keď je viditeľná spodná a vrchná časť objektu, môžete použiť dvojbodové meranie. Trojbodové meranie poskytuje presné vyhodnotenie aj v prípade, že je spodná a/alebo vrchná časť objektu zakrytá.</p>
      <p>Výsledky sa tiež zobrazujú na väčšom externom displeji, ktorého veľkosť narástla zo 4,3 cm (1,7 palca) na 5,3 cm (2,1 palca). Externý displej má nastaviteľné podsvietenie s troma úrovňami jasu, aby boli hodnoty dobre čitateľné aj v najtmavšom lese.</p>
      <p>Nová funkcia denníka umožňuje zaznamenať až 250 meraní, ktoré sa zobrazujú v očíslovanom poradí na podsvietenom externom displeji. Vďaka tomu nemusíte zastavovať a robiť si poznámky a pokryjete väčšiu oblasť v kratšom čase.</p>
      <p>Forestry Pro II</p>
      <p>
        <b>
          <u>Hlavné funkcie</u>
        </b>
      </p>
      <ul>
        <li>Rozsah merania: 7,5 m – 1 600 m.</li>
        <li>Meranie skutočnej vzdialenosti, vodorovnej vzdialenosti, výšky, uhla a výškového rozdielu medzi dvoma cieľmi – plus trojbodové meranie (výška v rozmedzí dvoch bodov).</li>
        <li>Výsledky sa zobrazujú na internom aj externom paneli LCD. Výsledky merania sa zobrazujú na externom displeji súčasne s interným.</li>
        <li>Podsvietený externý displej má dobrú čitateľnosť aj na tmavých miestach, napríklad v lese. Jas podsvietenia je nastaviteľný v troch úrovniach.</li>
        <li>Funkcia denníka umožňuje uložiť a zobraziť až 250 nameraných hodnôt.</li>
        <li>Rýchle a spoľahlivé zobrazenie nameraných hodnôt bez ohľadu na vzdialenosť vďaka algoritmu HYPER READ.</li>
        <li>Výsledky merania sa zobrazujú na internom displeji v priebehu približne 0,3 sekundy.</li>
        <li>
          <p>Systém prepínania priority cieľov na meranie dvoch prekrývajúcich sa objektov:</p>
          <ul>
            <li>Režim priority prvého objektu zobrazuje vzdialenosť k najbližšiemu objektu – vhodný na meranie vzdialenosti k objektu pred pozadím, s ktorým sa prekrýva.</li>
            <li>Režim priority vzdialeného cieľa zobrazuje vzdialenosť k najvzdialenejšiemu objektu – vhodný v zalesnených oblastiach.</li>
          </ul>
        </li>
        <li>Vysokokvalitný monokulár so 6× zväčšením a viacvrstvovou úpravou poskytuje jasný a ostrý obraz.</li>
        <li>Veľké predsunutie výstupnej pupily umožňuje jednoduché sledovanie, dokonca aj s okuliarmi.</li>
        <li>Funkcia dioptrickej korekcie ponúka vyšší komfort pri sledovaní.</li>
        <li>Jednorazové alebo nepretržité meranie (až 8 sekúnd).</li>
        <li>Vodotesný (10 minút v hĺbke maximálne 1 m) a odolný voči zahmlievaniu, nie je však určený na použitie pod vodou. Priestor pre batériu je odolný voči dažďu.</li>
        <li>Široký rozsah teplotnej odolnosti: -10 °C až +50 °C.</li>
      </ul>
      <related>
        <h4>Súvisiace články</h4>
        <a href="https://touchit.sk/acer-for-education-obnovuje-pre-rok-2020-program-innovative-school/266255"/>
        <a href="https://touchit.sk/zdielat-auta-so-susedmi-budu-ako-prvi-na-slovensku-obyvatelia-projektu-nuppu/266252"/>
        <a href="https://touchit.sk/matchday-novy-originalny-dokumentarny-serial-od-fc-barcelona-producent-barca-studios-distribucia-rakuten/266247"/>
      </related>
    </article>
  </body>
</html>