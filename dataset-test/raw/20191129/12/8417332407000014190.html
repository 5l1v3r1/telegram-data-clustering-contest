<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Tung-tid-for-RBK-sjefen_-mens-Maalen-ligger-sist-Slik-oppleves-presset-283514b.html"/>
    <meta property="og:site_name" content="adressa.no"/>
    <meta property="article:published_time" content="2019-11-29T12:43:36+00:00"/>
    <meta property="og:title" content="Tung tid for RBK-sjefen, mens Maalen ligger sist: Slik oppleves presset"/>
    <meta property="og:description" content="Ranheims sjefsduo Svein Maalen og Frank Lidahl gjester Rasmus&amp;Saga."/>
  </head>
  <body>
    <article>
      <h1>Tung tid for RBK-sjefen, mens Maalen ligger sist: Slik oppleves presset</h1>
      <address><time datetime="2019-11-29T12:43:36+00:00">29 Nov 2019, 12:43</time> by <a rel="author">Ole K. Sagbakken</a></address>
      <p>Ranheims sjefsduo Svein Maalen og Frank Lidahl gjester Rasmus&amp;Saga.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>Søndag spilles en god, gammeldags skjebnekamp i Eliteserien:</p>
      <p>
        <b>RBK MÅ vinne for å ha sjanse til å bli blant de tre beste. Ranheim MÅ vinne for å ha sjanse til å berge plassen.</b>
      </p>
      <p>Denne uka har vi invitert Ranheims sjefsduo Svein Maalen og Frank Lidahl, hvor vi selvsagt diskuterer kampen.</p>
      <h3>Hornelands framtid</h3>
      <p>
        <b>Men: Vi starter naturlig nok på Lerkendal.</b>
      </p>
      <p>Hva slags press opplever egentlig trener Eirik Horneland og hans team akkurat nå? Fra garderoben? Fra brakka? Fra supporterne?</p>
      <p>Horneland har backing fra styret, men etter å ha klart å snu ting i sommer etter en tøff vår har resultatene igjen uteblitt. Står han gjennom sesongen?</p>
      <h3>Spillere som kan havne i RBK</h3>
      <p>Maalen vil ikke snakke om situasjonen på Brakka, all den tid han er Ranheim-trener.</p>
      <p>Men som tabelljumbo snakker han om hvordan han selv opplever presset - og hvordan ting <i>kan</i> oppleves i en mye større klubb enn Ranheim.</p>
      <p>Vi snakker også om forskjellen på et nedrykk og det å stå i eliteserien for laget fra fjæra. Når det gjelder spillerstall - og administrasjon.</p>
      <p>Og tross Ranheims «askeladd-stempel» i eliteserien: Har Maalen selv gått <i>for </i>mye fri fra kritiske spørsmål, all den tid klubben er helt sist?</p>
      <p>
        <b>Mot slutten av podcasten går vi også gjennom en liste spillere som RBK kan være interesserte i inn mot overgangsvinduet.</b>
      </p>
      <p>Og vi hyller Øyvind Storflor, som legger opp etter 20 år i toppfotballen.</p>
      <h3>Slik lytter du</h3>
      <p>Rasmus&amp;Saga hører du enten ved å trykke på bildet øverst i saken, eller<a href="https://soundcloud.com/rasmus-saga/tung-tid-for-rbk-sjefen-mens-maalen-ligger-sist-slik-oppleves-presset"> <b>akkurat her.</b></a></p>
      <p>
        <b>Du finner også Rasmus&amp;Saga i iTunes, Acast og Spotify.</b>
      </p>
    </article>
  </body>
</html>