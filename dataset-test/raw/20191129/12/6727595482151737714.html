<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/vinayan-about-shane-nigam-343.html"/>
    <meta property="og:site_name" content="DoolNews"/>
    <meta property="article:published_time" content="2019-11-29T12:40:00+00:00"/>
    <meta property="og:title" content="ദിലീപിനെ പോലെ സിനിമാ മേഖല വിലയ്ക്ക് വാങ്ങാനുള്ള ശേഷി ഷെയ്ന്‍ നിഗത്തിന് ഇല്ല; തെറ്റ് തിരുത്തണം: വിനയന്‍"/>
    <meta property="og:description" content="Dileep Shane Nigam Vinayan Malayalam Cinema തിരുവനന്തപുരം: നടന്‍ ഷെയ്ന്‍ നിഗം തെറ്റ് തിരുത്തണമെന്ന് സംവിധായകന്‍ വിനയന്‍. ഷെയിനിനെ വില്ലക്കുന്നതിനോട് യോജിപ്പില്ലെന്നും ഉപാ"/>
  </head>
  <body>
    <article>
      <h1>ദിലീപിനെ പോലെ സിനിമാ മേഖല വിലയ്ക്ക് വാങ്ങാനുള്ള ശേഷി ഷെയ്ന്‍ നിഗത്തിന് ഇല്ല; തെറ്റ് തിരുത്തണം: വിനയന്‍</h1>
      <address><time datetime="2019-11-29T12:40:00+00:00">29 Nov 2019, 12:40</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>തിരുവനന്തപുരം: നടന്‍ ഷെയ്ന്‍ നിഗം തെറ്റ് തിരുത്തണമെന്ന് സംവിധായകന്‍ വിനയന്‍. ഷെയിനിനെ വില്ലക്കുന്നതിനോട് യോജിപ്പില്ലെന്നും ഉപാധിയില്ലാതെ ഷെയ്ന്‍ സിനിമ പൂര്‍ത്തിയാക്കണമെന്നും വിനയന്‍ പറഞ്ഞു.</p>
      <p>മുടിവെട്ടി പ്രതിഷേധിച്ചത് അംഗീകരിക്കാനാവില്ല. താരജാഡയും അംഗീകരിക്കാനാവില്ല. ദിലീപിനെ പോലെ സിനിമാ മേഖല വിലയ്ക്ക് വാങ്ങാനുള്ള ശേഷി ഷെയ്‌ന് നിഗത്തിന് ഇല്ല.- വിനയന്‍ പറഞ്ഞു.</p>
      <p>‘ദിലീപ് പണ്ട് തന്നെ ഒതുക്കിയത് പോലെ ഷെയിന്‍ നിഗത്തിന് മറ്റുള്ളവരെ ഒതുക്കാന്‍ സാധിക്കില്ല. അഭിയെന്ന ഞങ്ങളുടെ വേണ്ടപ്പെട്ട സുഹൃത്തിന്റെ മകനാണ്. അത് കൊണ്ട് ഷെയിന്‍ എല്ലാം തിരുത്തി നിര്‍മാതാക്കളുമായി സഹകരിക്കണം.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>മുന്‍പ് എന്നെ വിലക്കിയതും ഇത്തരമൊരു ഇഷ്യൂവിലായിരുന്നു. ദിലീപ് എന്ന നടന്‍ അന്ന് പ്രൊഡ്യൂസറുടെ കൈയ്യില്‍ നിന്നും അഡ്വാന്‍സ് വാങ്ങിയിട്ട് രണ്ട് വര്‍ഷമായി സിനിമയുമായി സഹകരിച്ചില്ല.</p>
      <p>അതിനെതിരെ ശക്തമായ നടപടിയെടുക്കണമെന്ന് മാക്ട ഫെഡറേഷന്‍ സെക്രട്ടറിയായിരിക്കെ പറഞ്ഞതിന്റെ പേരില്‍ അന്ന് സൂപ്പര്‍ സ്റ്റാറായി നില്‍ക്കുന്ന ദിലീപ് എല്ലാവരെയും കൂട്ട് പിടിച്ച് എന്നെ പുറത്താക്കി. പക്ഷെ ഷെയിന്‍ അത്ര ആയിട്ടില്ല. അതുകൊണ്ട് ഷെയിന് അത് നടക്കുമെന്ന് തോന്നുന്നില്ല’- വിനയന്‍ പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/qMlPdGhxKF0" width="560" height="315" data-service="Youtube" scrolling="no"/>
      </figure>
    </article>
  </body>
</html>