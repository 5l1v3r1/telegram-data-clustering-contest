<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/nov-protest-v-zashchita-na-valeri-simeonov"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T12:18:14+00:00"/>
    <meta property="og:title" content="Нов протест в защита на Валери Симеонов"/>
    <meta property="og:description" content="Нов протест в подкрепа на новоизбрания заместник-председател на Народното събрание Валери Симеонов се проведе пред парламента."/>
  </head>
  <body>
    <article>
      <h1>Нов протест в защита на Валери Симеонов</h1>
      <address><time datetime="2019-11-29T12:18:14+00:00">29 Nov 2019, 12:18</time> by <a rel="author">БГНЕС</a></address>
      <p>
        <b>Нов протест в подкрепа на новоизбрания заместник-председател на Народното събрание Валери Симеонов се проведе пред парламента.</b>
      </p>
      <p>С лозунги „Долу ръцете от Валери“ и „Валери, патриот на дело, не на думи“, представители на браншови организации, симпатизанти на НФСБ и граждани поискаха той не само да остане в политиката, но и някой ден да стане министър-председател.</p>
      <p>„Тук съм, за да защитя Валери от всички нападки, които хвърлят срещу него. Уплашиха се от честните му думи. Сега плащат на майките, за да го плюят и да излизат с черни знамена, с които приличат на терористите от ИДИЛ. Това не е волята на майките, те са подковани“, заяви Радка Янева-Гущерова и добави, че днес са малко, защото на тях никой не им плаща.</p>
      <p>Депутатът от НФСБ Петър Петров също беше сред протестиращите. Според него подземният бизнес плаща протестите срещу Валери Симеонов, защото не иска да има ред, дисциплина и законност.</p>
      <related>
        <h4>Свързани публикации</h4>
        <a href="http://news.bnt.bg/bg/a/protest-v-podkrepa-na-valeri-simeonov"/>
        <a href="http://news.bnt.bg/bg/a/spor-v-narodnoto-sbranie-mezhdu-ninova-i-borisov"/>
        <a href="http://news.bnt.bg/bg/a/protest-sreshchu-izbora-na-valeri-simeonov-za-zam-predsedatel-na-ns"/>
        <a href="http://news.bnt.bg/bg/a/valeri-simeonov-beshe-izbran-za-zamestnik-predsedatel-na-ns"/>
        <a href="http://news.bnt.bg/bg/a/predlozhenieto-da-ne-se-plashcha-prviya-den-ot-bolnichnite-shche-bde-obsdeno-v-ns"/>
      </related>
    </article>
  </body>
</html>