<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/08/2149322/%D8%B9%D8%A7%D8%AF%D9%84-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B3%D8%AA%D8%B9%D9%81%D8%A7%DB%8C-%D8%AE%D9%88%D8%AF-%D8%B1%D8%A7-%D8%B1%D8%B3%D9%85%D8%A7-%D8%A8%D9%87-%D9%BE%D8%A7%D8%B1%D9%84%D9%85%D8%A7%D9%86-%D8%A7%D8%B1%D8%A7%D8%A6%D9%87-%D8%AE%D9%88%D8%A7%D9%87%D9%85-%DA%A9%D8%B1%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-29T12:31:04+00:00"/>
    <meta property="og:title" content="عادل عبدالمهدی: درخواست استعفای خود را رسما به پارلمان ارائه خواهم کرد"/>
    <meta property="og:description" content="به گزارش گروه بین الملل خبرگزاری تسنیم، شبکه العراقیه در خبری فوری گزارش داد عادل عبدالمهدی نخست وزیر عراق تا لحظاتی دیگر بیانیه مهمی خطاب به ملت عراق بیان خواهد کرد."/>
  </head>
  <body>
    <article>
      <h1>عادل عبدالمهدی: درخواست استعفای خود را رسما به پارلمان ارائه خواهم کرد</h1>
      <h2>نخست وزیر عراق امروز اعلام کرد که درخواست استعفای خود را رسما تقدیم پارلمان خواهد کرد.</h2>
      <address>
        <time datetime="2019-11-29T12:31:04+00:00">29 Nov 2019, 12:31</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/07/16/1397071611214986815601534.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین الملل <a href="https://www.tasnimnews.com/">خبرگزاری تسنیم</a>، شبکه العراقیه در خبری فوری گزارش داد عادل عبدالمهدی نخست وزیر عراق تا لحظاتی دیگر بیانیه مهمی خطاب به ملت عراق بیان خواهد کرد.</p>
      <p>عادل عبدالمهدی در بیانیه خود اعلام کرد : قبلا گزینه استعفا را به شکل علنی و در یادداشت‌های رسمی مطرح کرده بودم.</p>
      <p>عبدالمهدی افزود درخواست رسمی خود برای استعفا از نخست وزیری را تقدیم پارلمان خواهم کرد.</p>
      <p>
        <a href="http://tn.ai/2148746">عراق|هشدار حشد شعبی درباره هرگونه تلاش برای خدشه به جایگاه مرجعیت عالی دینی</a>
      </p>
      <p>نخست وزیر عراق اظهار داشت تصمیم من به خاطر دادن اجازه به پارلمان برای بازنگری در گزینه‌هایش و تسریع در اجرای آن در راستای تحقق منافع ملت و کشور اتخاذ شده است.</p>
      <p>آیت الله علی سیستانی مرجع عالی دینی عراق در خصوص تحولات اخیر در دو استان نجف و ذی قار بیانیه‌ای صادر کرد، در این بیانیه که توسط نماینده ایشان ، سید احمد الصافی در خطبه‌های دوم نماز جمعه نجف اشرف قرائت شد، تصریح شده است که : با توجه به شرایط دشوار کشور و ناتوانی آشکار در برخورد طرف‌های ذیربط با تحولات دو ماه اخیر برای حفظ حقوق و جلوگیری از خونریزی، از مجلس نمایندگان که دولت کنونی از آن نشات گرفته است، دعوت می‌شود که در گزینه‌های خود در این زمینه بازنگری و براساس منافع عراق رفتار کند.</p>
      <p>انتهای پیام/</p>
    </article>
  </body>
</html>