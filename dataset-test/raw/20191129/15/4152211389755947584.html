<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/foreign/news/596965/%E0%A6%97%E0%A7%81%E0%A6%B2%E0%A6%BF%E0%A6%B0-%E0%A6%B6%E0%A6%AC%E0%A7%8D%E0%A6%A6-%E0%A6%B6%E0%A7%8B%E0%A6%A8%E0%A6%BE%E0%A6%B0-%E0%A6%AA%E0%A6%B0-%E0%A6%B2%E0%A6%A8%E0%A7%8D%E0%A6%A1%E0%A6%A8-%E0%A6%AC%E0%A7%8D%E0%A6%B0%E0%A6%BF%E0%A6%9C-%E0%A6%AC%E0%A6%A8%E0%A7%8D%E0%A6%A7"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="গুলির শব্দ শোনার পর লন্ডন ব্রিজ বন্ধ"/>
    <meta property="og:description" content="ব্রিটিশ সংবাদমাধ্যম বিবিসি জানিয়েছে, লন্ডন ব্রিজের এক পাশে এক ব্যক্তির ওপর কয়েক ব্যক্তিকে হামলা চালাতে দেখা যায়। এর কিছুক্ষণের মধ্যেই সেখানে পুলিশ পৌঁছে গুলি ছুড়ে তাদের সরিয়ে দেওয়ার চেষ্টা করে। খালি করে দেওয়া হয় ওই এলাকা। তারপরেও ব্রিজের ওপর গুলির শব্দ শোনা গেছে। লন্ডন পুলিশ জানিয়েছে,..."/>
  </head>
  <body>
    <article>
      <h1>গুলির শব্দ শোনার পর লন্ডন ব্রিজ বন্ধ</h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">বিদেশ ডেস্ক</a></address>
      <p>ব্রিটিশ সংবাদমাধ্যম বিবিসি জানিয়েছে, লন্ডন ব্রিজের এক পাশে এক ব্যক্তির ওপর কয়েক ব্যক্তিকে হামলা চালাতে দেখা যায়। এর কিছুক্ষণের মধ্যেই সেখানে পুলিশ পৌঁছে গুলি ছুড়ে তাদের সরিয়ে দেওয়ার চেষ্টা করে। খালি করে দেওয়া হয় ওই এলাকা। তারপরেও ব্রিজের ওপর গুলির শব্দ শোনা গেছে।</p>
      <p>লন্ডন পুলিশ জানিয়েছে, সেতুর ওপর ছুরিকাঘাতের ঘটনায় তাদের ডেকে পাঠানো হয়। ঘটনাস্থলের এক ভিডিও ফুটেজে একটি সাদা লরির দিকে পুলিশ সদস্যদের বন্দুক তাক করতে দেখা গেছে। বেশ কয়েকজন কর্মকর্তা ঘিরে রেখে সেটির পেছনের কন্টেইনার তল্লাশি করে।</p>
      <p>ঘটনাস্থলের আশেপাশে থাকা মানুষদের মাঠ পর্যায়ের কর্মকর্তাদের নির্দেশনা অনুসরণের পরামর্শ দিয়েছে লন্ডন পুলিশ।</p>
      <footer>/জেজে/</footer>
    </article>
  </body>
</html>