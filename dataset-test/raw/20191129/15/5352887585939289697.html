<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/profesionalus-ir-neigalus-aktoriai-suvienyti-bendram-projektui-paruose-spektakli-vaikams-1753753/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T15:04:00+00:00"/>
    <meta property="og:title" content="Profesionalūs ir neįgalūs aktoriai suvienyti bendram projektui: paruošė spektaklį vaikams"/>
    <meta property="og:description" content="Reklama"/>
  </head>
  <body>
    <article>
      <h1>Profesionalūs ir neįgalūs aktoriai suvienyti bendram projektui: paruošė spektaklį vaikams</h1>
      <address>
        <time datetime="2019-11-29T15:04:00+00:00">29 Nov 2019, 15:04</time>
      </address>
      <p>Reklama</p>
      <p>
        <b>Gręžius, Siurblius, Klamputė, Dantis ir Švieselė – tai komanda, kuri pasirūpins akinančiai balta šypsena ir saugos ją nuo klastingas pinkles rezgančio Lordo Bakterono ir jo sunkiai nugalimos bakterijų armijos. Tai – naujo spektaklio „Dantenija“ herojai, kurį pristato „Taško teatras“ ir „Klaipėdos viltis“. Premjera – gruodžio 3 dieną.</b>
      </p>
      <p>Gruodžio 3 diena yra Tarptautinė neįgaliųjų diena, kurios proga bus rodomas naujas spektaklis. Spektaklyje „Dantenija“ vaidina profesionalaus „Taško teatro“ ir Lietuvos sutrikusio intelekto žmonių globos bendrijos „Klaipėdos viltis“ teatro aktoriai. Bendram projektui jėgas sujungę ir pilnas žiūrovų sales pritraukti pasiryžę profesionalūs ir negalią turintys aktoriai kartu paruošė edukacinį spektaklį vaikams ir visai šeimai apie dantų priežiūrą. Spektaklyje – originali scenografija, šmaikščios idėjos, ryškūs kostiumai, tranki muzika ir choreografija. „Dantenija“ – apie  burnos higienos priežiūrą, odontologo baimę.</p>
      <p>
        <b>Spektaklis apie burnos higieną ir odontologo baimę – bendras Klaipėdos menininkų projektas</b>
      </p>
      <p>Spektaklio režisierė – penkerius metus su neįgaliais „Klaipėdos vilties“ aktoriais dirbanti Laura Šakurskytė- Žilinskienė. Anot menininkės, neįgalūs žmonės motyvuoja ne tik kurti – jie suteikia akstino džiaugtis gyvenimu ir kiekviena diena. Pasirodymo dramaturgiją kūrė Klaipėdos dramos teatro ir „Taško teatro“ trupės aktorius Karolis Maiskis. Spektaklis „Dantenija“ – menininko debiutas ir pirmasis vaikino darbas, kurį galės išvysti ir įvertinti žiūrovai. </p>
      <p>Profesionalūs „Taško teatro“ menininkai kūrybinėmis idėjomis su „Klaipėdos viltimi“ pradėjo dalintis baigę studijas Lietuvos muzikos ir teatro akademijoje, Klaipėdos fakultete. Jaunieji aktoriai baigė vieno garsiausių šalies kino bei teatro aktoriaus ir režisieriaus Valentino Masalskio kursą.</p>
      <p>Po spektaklio „Dantenija“ visi susirinkusieji maloniai kviečiami pasivaišinti rėmėjų vaišėmis ir pasidalinti įspūdžiais. Renginys nemokamas.</p>
      <p>Reklama</p>
      <p><b>KAS?</b> Tarptautinės neįgaliųjų dienos minėjimas, „Klaipėdos vilties“ 30 metų sukaktis ir edukacinio spektaklio „Dantenija“ pristatymas</p>
      <p><b>KUR? </b>Klaipėdos kultūros fabrike (Bangų g. 5a, Klaipėda)</p>
      <p><b>KADA? </b>Gruodžio 3 dieną (antradienį) 15 val.</p>
      <p><b>KODĖL?</b> Edukacinis profesionalių „Taško teatro“ ir neįgalių „Klaipėdos vilties“ aktorių projektas-spektaklis vaikams</p>
      <p>Daugiau informacijos: spektaklio režisierė Laura Šakurskytė- Žilinskienė, tel. +37065220945</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/klaipeda1/klaipeda/buvusioje-mokykloje---atokvepio-paslaugos-1637417/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/sociumas/miesto-apdovanojimas---klaipedos-vilciai-1531410/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/skaitytoju-ekspresas/uzdekime-advento-zvakele-1421782/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>