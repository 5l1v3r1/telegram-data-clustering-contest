<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607846"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="ชาวนาบุกเขื่อนเจ้าพระยา ขอน้ำเลี้ยงต้นข้าวกำลังเสียหายหลายพันไร่"/>
    <meta property="og:description" content="ชัยนาท-ชาวนาสุพรรณฯบุกเขื่อนเจ้าพระยา ขอน้ำเลี้ยงต้นข้าวกำลังแห้งตายหลายพันไร่ งัดไม้แข็งโทรหา ประพัตร รมช.เกษตรฯ เจ้าหน้าที่ต้องยอมขยายเวลาส่งน้ำให้7วัน"/>
  </head>
  <body>
    <article>
      <h1>ชาวนาบุกเขื่อนเจ้าพระยา ขอน้ำเลี้ยงต้นข้าวกำลังเสียหายหลายพันไร่</h1>
      <address><time datetime="2019-11-29T15:45:00+00:00">29 Nov 2019, 15:45</time> by <a rel="author">PostToday</a></address>
      <p>ชัยนาท-ชาวนาสุพรรณฯบุกเขื่อนเจ้าพระยา ขอน้ำเลี้ยงต้นข้าวกำลังแห้งตายหลายพันไร่ งัดไม้แข็งโทรหา ประพัตร รมช.เกษตรฯ เจ้าหน้าที่ต้องยอมขยายเวลาส่งน้ำให้7วัน</p>
      <p>เมื่อวันที่29 พ.ย.62 ชาวนา อ.ดอนเจดีย์ จ.สุพรรณบุรี จำนวน กว่า200คน เดินทางด้วยรถยนต์30คัน ไปยังสำนักงานชลประทานที่12 เขื่อนเจ้าพระยา อ.สรรพยา จ.ชัยนาท</p>
      <p>แกนนำแจ้งว่าชาวนาททั้งหมดกำลังได้รับความเดือดร้อน เพราะนาข้าวจำนวนนับหมื่นไร่กำลังจะแห้งตายเสียหาย เนื่องจากน้ำในคลองมะขามเฒ่า-อู่ทองที่ส่งจาก แม่น้ำเจ้าพระยาไปยัง อ.ดอนเจดีย์ จ.สุพรรณบุรี มีไม่พียงพอที่จะหล่อเลี้ยงต้นข้าว และมีความกังวลอย่างหนัก เพราะตามประกาศของกรมชลประทาน จะหยุดส่งน้ำเข้าคลองมะขามเฒ่า-อู่ทองในวันที่3ธันวาคม หรือในอีก5วันข้างหน้า ซึ่งหากเป็นไปตามกำหนดดังกล่าว ข้าวในนาของพวกตนก็จะได้รับความเสียหายอย่างหนัก หรืออาจจะเสียหายทั้งหมด เพราะกำลังอยู่ในช่วงออกรวง จึงต้องการขอความเห็นใจให้กรมชลประทานไก้ขยายเวลาส่งน้ำเข้าคลองออกไปอีกอย่างน้อย7วันหรือ15วัน เพื่อให้นาข้าวได้มีโอกาสรอดไปจนถึงเก็บเกี่ยว</p>
      <p>สำนักชลประทานที่12 จึงเชิญแกนนำเข้าไปพูดคุยตกลง ซึ่งทางฝ่ายของแกนนำชาวนาเองก็งัดไม้แข็งขึ้นมาใช้ โดยโทรศัพท์ไปหานายประพัตร โพธสุธน รัฐมนตรีช่วยว่าการกระทรวงเกษตรและสหกรณ์ เพื่อให้สั่งการเจ้าหน้าที่ส่งน้ำให้ตามความต้องการ ซึ่งเมื่อเจอไม้นี้ ทางเจ้าหน้าที่เองก็จำเป็นต้องรับคำสั่งของรัฐมนตรีช่วยว่าการฯ แม้จะระดับน้ำในเขื่อนเจ้าพระยาจะลดระดับลงต่อเนื่องก็ตาม ทำให้ชาวนาพึงพอใจและยอมสลายตัวเดินทางกลับ จ.สุพรรณบุรีหลังจากได้รับคำตอบที่พึงพอใจคือ กรมชลประทานจะขยายเวลาในการส่งน้ำเข้าคลองมะขามเฒ่า-อู่ทองต่อไปอีก7วัน หรือจนถึงวันที่10ธ.ค.62</p>
      <figure>
        <img src="https://www.posttoday.com/media/content/2019/11/29/F98CEB0D6D1C47EEA64E050EE0DF6672.jpg"/>
      </figure>
      <figure>
        <img src="https://www.posttoday.com/media/content/2019/11/29/3A39E39EE7EA403895670B5E9A337799.jpg"/>
      </figure>
      <figure>
        <img src="https://www.posttoday.com/media/content/2019/11/29/EB5EB1A965534B1A8149DC805619AF19.jpg"/>
      </figure>
    </article>
  </body>
</html>