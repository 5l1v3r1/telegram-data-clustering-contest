<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/tech/2019/11/media-city-i-bergen-far-17-millioner-til-ai-bruk/"/>
    <meta property="og:site_name" content="Kampanje"/>
    <meta property="article:published_time" content="2019-11-29T15:18:50+00:00"/>
    <meta property="og:title" content="Media City i Bergen deler AI-pott på 17 millioner"/>
    <meta property="og:description" content="- Kan bli et viktig senter for ekspertise innen kunstig intelligens, sier styreleder."/>
  </head>
  <body>
    <article>
      <h1>Media City i Bergen deler AI-pott på 17 millioner</h1>
      <address>
        <time datetime="2019-11-29T15:18:50+00:00">29 Nov 2019, 15:18</time>
      </address>
      <p>
        <b>- Kan bli et viktig senter for ekspertise innen kunstig intelligens, sier styreleder.</b>
      </p>
      <p>Medieklyngen i Bergen er blitt tildelt EU-midler til bruk for utvikling. av kunstig intelligens og maskinlæring. Media City i Bergen samler huser i dag en rekke etablerte mediehus og oppstartselskaper og er i dag blitt utpekt som ett av fire kjernemiljøer for ekspertise innenfor kunstig intelligens i Europa.</p>
      <p>- En viktig tilbakemelding for medieklyngen både med tanke på kompetanse og muligheter, sier styreformann i Medieklyngen, <b>Håvard Myklebust</b>.</p>
      <p>Totalt er det snakk om 17 millioner kroner som EU nå har satt av til bruk i programmet Media Motors Europe. Sammen med tre andre miljøer i Europa skal Media City i Bergen utvikle løsninger som kan hjelpe medieselskapene med å løse utfordringer.  </p>
      <p>- Det er en betydelig utmerkelse og spennende mulighet som kan gi norske selskaper et ekstra løft når de skal ut i verden. Det er flott å se at Medieklyngen oppnår anerkjennelse i Europa som et viktig senter for ekspertise innenfor AI og maskinlæring relatert til medieindustrien, sier Myklebust.</p>
      <p>Media City i Bergen er en av fire prosjekteiere sammen med tre andre medie- og aksellerator-miljøer i Europa som VRT i Belgia, Kunnskapsbyen i Sofia i Bulgaria samt et gresk miljø. I tillegg er også investornettverket  FastTrack og F65, et startup-fellesskap med i konsortiet.</p>
    </article>
  </body>
</html>