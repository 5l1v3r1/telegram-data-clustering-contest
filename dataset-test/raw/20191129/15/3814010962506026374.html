<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/postoyanen-arest-za-psikhiatrkata-iztochila-polovin-milion-ot-zdravnata-kasa"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T15:54:00+00:00"/>
    <meta property="og:title" content="Постоянен арест за психиатърката, източила половин милион от Здравната каса"/>
    <meta property="og:description" content="Районният съд в Пловдив остави в ареста задържаната за източване на Здравната каса психиатърка д-р Инна Бончева. Срещу нея са повдигнати две обвинения..."/>
  </head>
  <body>
    <article>
      <h1>Постоянен арест за психиатърката, източила половин милион от Здравната каса</h1>
      <address>
        <time datetime="2019-11-29T15:54:00+00:00">29 Nov 2019, 15:54</time>
      </address>
      <p>
        <b>Районният съд в Пловдив остави в ареста задържаната за източване на Здравната каса психиатърка д-р Инна Бончева. Срещу нея са повдигнати две обвинения - за квалифицирана измама при условията на продължаващо престъпление и документно престъпление.</b>
      </p>
      <p>В съдебната зала д-р Бончева влезе с качулка и маска, която скри лицето й от камерите. Тя заяви, че отправените към нея обвинения са неоснователни.</p>
      <p>Съдът обаче сметна, че въпреки началния етап на делото, към този момент са налице достатъчно доказателства, че именно д-р Бончева е извършила измамите със скъпоструващи лекарства и по този начин е ощетила Здравната каса с над половин милион лева.</p>
      <p>От прокуратурата уточниха, че разследването продължава, като не е ясно дали в схемата има замесени и други длъжностни лица - лекари, служители на касата и фармацевти.</p>
      <related>
        <a href="http://news.bnt.bg/bg/a/postoyanno-zadrzhane-za-psikhiatrkata-iztochila-nad-500-000-lv-ot-nzok"/>
      </related>
    </article>
  </body>
</html>