<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90924"/>
    <meta property="og:site_name" content="Denník politika"/>
    <meta property="article:published_time" content="2019-11-29T15:35:10+00:00"/>
    <meta property="og:title" content="Foto: Opitý šofér unikal pred policajtmi, spáchal viacero priestupkov"/>
    <meta property="og:description" content="29.11.2019 (Webnoviny.sk) – Opitého 27-ročného vodiča naháňali policajti v nočných uliciach Trenčína. Hliadka chcela zastaviť neosvetlenú dodávku na Bratislavskej ulici. Vodič však zrýchlil a snažil sa ujsť. Ignoroval policajné výzvy na zastavenie, spáchal viacero dopravných priestupkov a ohrozoval ostatných účastníkov cestnej premávky."/>
  </head>
  <body>
    <article>
      <h1>Foto: Opitý šofér unikal pred policajtmi, spáchal viacero priestupkov</h1>
      <address><time datetime="2019-11-29T15:35:10+00:00">29 Nov 2019, 15:35</time> by <a rel="author">Webnoviny</a></address>
      <p>29.11.2019 (Webnoviny.sk) – Opitého 27-ročného vodiča naháňali policajti v nočných uliciach Trenčína. Hliadka chcela zastaviť neosvetlenú dodávku na Bratislavskej ulici. Vodič však zrýchlil a snažil sa ujsť. Ignoroval policajné výzvy na zastavenie, spáchal viacero dopravných priestupkov a ohrozoval ostatných účastníkov cestnej premávky.</p>
      <p>Ako informovala trenčianska krajská polícia, v blízkosti priemyselného parku zastavil, vybehol z auta a začal utekať. Policajti muža dobehli a nasadili mu putá. Pri dychovej skúške na alkohol mu namerali 2,06 promile. Po vytriezvení ho obvinili z ohrozovania pod vplyvom návykovej látky. O jeho treste rozhodne sudca.</p>
      <p>Viac k témam: <a href="https://www.webnoviny.sk/tag/alkohol-za-volantom/"><u>alkohol za volantom</u></a><br/>Zdroj: Webnoviny.sk – <a href="https://www.webnoviny.sk/foto-opity-sofer-unikal-pred-policajtmi-spachal-viacero-priestupkov/"><u>Foto: Opitý šofér unikal pred policajtmi, spáchal viacero priestupkov</u></a> © SITA Všetky práva vyhradené.</p>
    </article>
  </body>
</html>