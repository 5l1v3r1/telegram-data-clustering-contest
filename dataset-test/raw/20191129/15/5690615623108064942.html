<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838583-u-gpu-rozpovili-pro-stvorennya-treningovogo-tsentru-prokuroriv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T15:37:00+00:00"/>
    <meta property="og:title" content="У ГПУ розповіли про створення Тренінгового центру прокурорів"/>
    <meta property="og:description" content="КИЇВ. 29 листопада. УНН. Створення Тренінгового центру прокурорів України забезпечить гнучку систему навчання та підвищення кваліфікації прокурорів. Про це …"/>
  </head>
  <body>
    <article>
      <h1>У ГПУ розповіли про створення Тренінгового центру прокурорів</h1>
      <address><time datetime="2019-11-29T15:37:00+00:00">29 Nov 2019, 15:37</time> by <a rel="author">Анна Мурашко</a></address>
      <p><b>КИЇВ. 29 листопада. УНН.</b> Створення Тренінгового центру прокурорів України забезпечить гнучку систему навчання та підвищення кваліфікації прокурорів. Про це розповів заступник Генерального прокурора Гюндуз Мамедов, передає <b>УНН</b> з посиланням на пресслужбу ГПУ.</p>
      <p>“Необхідно вивчити найкращі практики створення та функціонування Тренінгових центрів у Європі та США та сформувати на основі їх ретельного аналізу максимально адаптовану модель для України. Створення Тренінгового центру прокурорів України забезпечить гнучку систему навчання та підвищення кваліфікації прокурорів”, — відзначив Мамедов.</p>
      <p>За його словами, реформа прокуратури поєднує інституційні зміни та розвиток кадрового потенціалу.</p>
      <p>“Тренінговий центр прокурорів розпочне роботу в новому році”, — йдеться в повідомленні.</p>
      <p>Нагадаємо, в рамках реформи прокуратури Рябошапка <a href="https://www.unn.com.ua/uk/news/1834148-v-ramkakh-reformi-prokuraturi-ryaboshapka-stvoriv-komisiyu-yaka-rozglyadatime-skargi-na-prokuroriv">створив комісію</a>, яка розглядатиме скарги на прокурорів.</p>
    </article>
  </body>
</html>