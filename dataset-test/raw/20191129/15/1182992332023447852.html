<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d1%80%d0%b8%d0%be%d1%81%d0%b2-%d0%bf%d0%b5%d1%80%d0%bd%d0%b8%d0%ba-%d1%83%d1%81%d1%82%d0%b0%d0%bd%d0%be%d0%b2%d0%b8-%d0%b8%d0%b7%d1%82%d0%be%d1%87%d0%bd%d0%b8%d0%ba%d0%b0-%d0%bd%d0%b0/"/>
    <meta property="og:site_name" content="Труд"/>
    <meta property="article:published_time" content="2019-11-29T15:41:39+00:00"/>
    <meta property="og:title" content="РИОСВ – Перник установи източника на замърсяване на река Струма"/>
    <meta property="og:description" content="РИОСВ – Перник установи източника на замърсяване на река Струма. Замърсителят е воден обект - езеро с оранжев цвят и киселинен характер на водите, открит в района над бивш металургичен завод Клон МИР. Проверката започна вчера, по повод получен сигнал..."/>
  </head>
  <body>
    <article>
      <h1>РИОСВ – Перник установи източника на замърсяване на река Струма</h1>
      <address><time datetime="2019-11-29T15:41:39+00:00">29 Nov 2019, 15:41</time> by <a rel="author">Труд</a></address>
      <p>РИОСВ – Перник установи източника на замърсяване на река Струма. Замърсителят е воден обект – езеро с оранжев цвят и киселинен характер на водите, открит в района над бивш металургичен завод Клон МИР. Проверката започна вчера, по повод получен сигнал за промяна на цвета на река Струма в кв. „Хумни дол“ в гр. Перник.</p>
      <p>Веднага след получаването му експерти от РИОСВ, съвместно с представители на община Перник, започнаха инспекция. При обход беше открит каналът – под жп линията на гара „Разпределителна“, чрез който се вливала ръждиво-кафявата вода в река Струма. Днес при продължилата проверка с обход от експерти от РИОСВ – Перник, служители от Басейнова дирекция „Западнобеломорски район“ Благоевград /БДЗБР/ и община Перник беше открит и самият източник на замърсяване.</p>
      <p>По искане на РИОСВ се вземат водни проби от източника на замърсяването за извършване на анализ от специализирана мобилна лаборатория на Изпълнителна агенция по околна среда /ИАОС/.</p>
      <p>РИОСВ – Перник ще информира своевременно за резултатите от взетите водни проби.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>