<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724579/ministar-temenuzhka-petkova-shte-uchastva-v-tseremoniya-po-vavezhdane-v-eksploatatsiya-na-proekta-tanap.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:02:00+00:00"/>
    <meta property="og:title" content="Министър Теменужка Петкова ще участва в церемония по въвеждане в експлоатация на проекта ТАНАП"/>
    <meta property="og:description" content="Ипсала. По покана на министъра на енергетиката на Република Турция Фатих Дьонмез българският енергиен министър Теменужка Петкова ще участва в церемонията по въвеждане в експлоатация на европейския участък от Трансанадолския газопровод (ТАНАП). Събитието ще се състои на 30-ти ноември 2019 г. от 14.00 часа в гр. Ипсала, Одрин в Турция. Това съобщиха от пресцентъра на Министерство н"/>
  </head>
  <body>
    <article>
      <h1>Министър Теменужка Петкова ще участва в церемония по въвеждане в експлоатация на проекта ТАНАП</h1>
      <address><time datetime="2019-11-29T15:02:00+00:00">29 Nov 2019, 15:02</time> by <a rel="author">Агенция "Фокус"</a></address>
      <p><b><i>Ипсала. </i></b>По покана на министъра на енергетиката на Република Турция Фатих Дьонмез българският енергиен министър Теменужка Петкова ще участва в церемонията по въвеждане в експлоатация на европейския участък от Трансанадолския газопровод (ТАНАП). Събитието ще се състои на 30-ти ноември 2019 г. от 14.00 часа в гр. Ипсала, Одрин в Турция. Това съобщиха от пресцентъра на <b>Министерство на енергетиката</b>.<br/><br/>Трансанадолският газопровод e част от инфраструктурата на Южния газов коридор. ТАНАП преминава през територията на Република Турция от границата й с Грузия до тази с Гърция. Предвижда се чрез него да се транзитира природен газ от Каспийския регион към Европа. Европейският участък на TANAP ще осигури преноса на азербайджанския природен газ към Гърция в Транс-адриатическия газопровод (TAП). Страната ни ще се свърже с ТАП чрез междусистемната газова връзка Гърция-България.</p>
    </article>
  </body>
</html>