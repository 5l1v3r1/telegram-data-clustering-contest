<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109914-Yunker%253A-Borisov-e-sred-nay-izkusnite-komunikatori%252C-s-koito-sam-rabotil"/>
    <meta property="og:site_name" content="Канал 3"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Юнкер: Борисов е сред най-изкусните комуникатори, с които съм работил"/>
    <meta property="og:description" content="В последния ден от мандата си шефът на ЕК написа спомен за рисунка на българския премиер"/>
  </head>
  <body>
    <article>
      <h1>Юнкер: Борисов е сред най-изкусните комуникатори, с които съм работил</h1>
      <h2>В последния ден от мандата си шефът на ЕК написа спомен за рисунка на българския премиер</h2>
      <address>
        <time datetime="2019-11-29T15:16:00+00:00">29 Nov 2019, 15:16</time>
      </address>
      <p>
        <b>Рисунките наистина могат да кажат хиляди думи. Един от най-изкусните комуникатори сред премиерите, с които съм имал удоволствието да работя, е човек, с когото никога не съм споделял общ език (макар донякъде да се смятам за полиглот): моят приятел Бойко Борисов.</b>
      </p>
      <p>Това написа в рубриката Playbook на “Политико” Жан-Клод Юнкер, който в петък изкара последния си работен ден като шеф на Европейската комисия. По този повод той сам описа някои от най-ярките си спомени от годините, в които беше на поста. Сред тях бе и този за рисунка на Борисов, която е закачена в кабинета му.</p>
      <p> <br/><i><b><a href="https://www.politico.eu/newsletter/brussels-playbook/special-playbook-edition-by-jean-claude-juncker/">Целият текст четете тук</a></b></i></p>
      <p>“Когато през 2015 г. той опита да ми обясни важността на твърде сложния проект “Южен поток” за енергийната сигурност на България и нейните съседи от региона, Борисов го направи без брифинг и без да използва думи, а просто чрез няколко драскулки върху лист хартия. Бях толкова впечатлен от творбата му, че я сложих в рамка и я закачих на стената в офиса си като напомняне на важността на енергийната свързаност”, продължава Юнкер.</p>
      <p>Той разказва още как няколко месеца по-късно българска делегация го  посетила за разговори за българския газов хъб. “Аз гордо им показах, че съм го разбрал благодарение на прекрасните рисувателни умения на премиера им, след което научих, че член на делегацията е направил снимка на рамкираната рисунка и тя е изтекла в българската преса. Не се съмнявам, че скоро бъдещите творения на Бойко ще красят някоя художествена галерия в София”, завършва Юнкер</p>
      <related>
        <h4>Още по темата</h4>
        <a href="http://kanal3.bg/news/world/109572-Yunker-se-varna-na-rabota-sled-operaciyata"/>
        <a href="http://kanal3.bg/news/world/europe/108470-Dzan-Klod-Yunker%253A-Mirnata-revolyuciya-prez-1989-g.-promeni-hoda-na-istoriyata"/>
      </related>
    </article>
  </body>
</html>