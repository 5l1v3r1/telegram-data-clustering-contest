<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/100-km-dei-campioni-lelenco-dei-42-partecipanti-alla-vi-edizione/"/>
    <meta property="og:site_name" content="Corsedimoto"/>
    <meta property="article:published_time" content="2019-11-29T15:59:41+00:00"/>
    <meta property="og:title" content="100 Km dei Campioni: l’elenco dei 42 partecipanti alla VI edizione"/>
    <meta property="og:description" content="Valentino Rossi pubblica l'elenco dei piloti che parteciperanno alla VI edizione della 100 Km dei Campioni in programma il 30 novembre e l'1 dicembre 2019"/>
  </head>
  <body>
    <article>
      <h1>100 Km dei Campioni: l’elenco dei 42 partecipanti alla VI edizione</h1>
      <h2>Valentino Rossi pubblica l'elenco dei piloti che parteciperanno alla VI edizione della 100 Km dei Campioni in programma il 30 novembre e l'1 dicembre 2019</h2>
      <address><time datetime="2019-11-29T15:59:41+00:00">29 Nov 2019, 15:59</time> by <a rel="author" href="https://www.corsedimoto.com/author/luigiciamburr/" target="_blank">Luigi Ciamburro</a></address>
      <p>Tutto pronto per la 100 Km dei Campioni al Ranch di Valentino Rossi. Non solo amici e piloti della VR46 Academy, ma tanti nomi provenienti dal Motomondiale e dalla Superbike. In pista anche il gentil sesso con Beatriz Neila, 17enne madrilena che corre nel Mondiale Supersport 300 e balzata alle cronache per essere la prima ragazza a partecipare al VR46 Master Camp. E Maria Herrera, la prima donna ad andare a punti in tre categorie Mondiali: Moto3, Supersport 300 e Supersport 600.</p>
      <p>Si comincia sabato con la cosiddetta ‘Americana’ a partire dal pomeriggio. Domenica la sfida a coppie di oltre due ore. Tra i piloti che proveranno a contendere la vittoria al padrone di casa Valentino Rossi: Tito Rabat, Albert Arenas, Enea Bastianini, Augusto Fernandez, Sammy Halbert, Alex Rins, Tatsuki Suzuki, Michael Rinaldi. E ancora: Dominique Aegerter, Mattia Casadei, Kevin Zannoni, Tom Ward, Bradley Ray, Luca Ottaviani, Stefano Nepa, Matteo Ferrari e molti altri, per un totale di 42 piloti. Assenti i due allievi uscenti dall’Academy Bulega e Foggia. “<i>Tutto pronto al Ranch per la sesta edizione della 100 km dei Campioni</i>“, ha commentato sui social Valentino Rossi.</p>
      <figure>
        <embed-post data-src="https://www.instagram.com/p/B5dAgGKq9a-" data-service="Instagram"/>
      </figure>
    </article>
  </body>
</html>