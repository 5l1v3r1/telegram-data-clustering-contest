<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/152381/"/>
    <meta property="og:site_name" content="AgroNews"/>
    <meta property="article:published_time" content="2019-11-29T15:57:00+00:00"/>
    <meta property="og:title" content="Стейки, надруковані на 3D-принтері, виходять на ринок"/>
    <meta property="og:description" content="На вигляд і смак стейки нагадують справжнє м'ясо. Кілька стартапів розробили технологію, яка дозволяє друкувати м'ясо, використовуючи рослинне &quot;чорнило&quot;. Їхні принтери можуть друкувати стейк, схожий на справжнє м'ясо за текстурою і за смаком. Принтер працює зі швидкістю п'ять 200-грамових стейків..."/>
  </head>
  <body>
    <article>
      <h1>Стейки, надруковані на 3D-принтері, виходять на ринок</h1>
      <address><time datetime="2019-11-29T15:57:00+00:00">29 Nov 2019, 15:57</time> by <a rel="author">agronews.uaode/author</a></address>
      <p>
        <b>На вигляд і смак стейки нагадують справжнє м’ясо. Кілька стартапів розробили технологію, яка дозволяє друкувати м’ясо, використовуючи рослинне “чорнило”. Їхні принтери можуть друкувати стейк, схожий на справжнє м’ясо за текстурою і за смаком. Принтер працює зі швидкістю п’ять 200-грамових стейків на годину, повідомляє “ТһеБабель”.</b>
      </p>
      <p>Індустрія штучного м’яса переживає справжній бум на тлі боротьби з глобальним потеплінням і популярністю здорового харчування. За оцінками корпорації Barclays Plc, дохід від такої індустрії вже досяг 14 мільярдів доларів, а до 2029 році може досягти 140 мільярдів доларів.</p>
      <p>Разом з тим, вибір продуктів зі штучного м’яса на даний момент не дуже великий, в основному це ковбаси, бургери або нагетси. Відразу кілька стартапів працюють над тим, щоб створити реалістичну структуру м’яса, яке можна надрукувати на 3D-принтері, використовуючи при цьому рослинне “чорнило”. При цьому, вони намагаються відтворити не лише зовнішній вигляд, але і смакові якості свинини або яловичини.</p>
      <p>Одна з таких компаній – ізраїльський стартап Redefine Meat. Гендиректор Ешар Бен Шитріт каже, що їхній новий 3D-принтер може надрукувати рослинний стейк, який ідеально нагадує м’ясо, настільки жирний і соковитий, “що навіть справжній хижак не відчує різниці”. У дизайні максимально реалістичного м’яса Redefine Meat особливу увагу приділяє рослинним жирам. “Жир – це смак, жир – це текстура. Необхідно досягти цієї тонкої грані між м’язовими волокнами і желеподібною консистенцією, яку дає жир”, – стверджує Шитріт.</p>
      <p>У вересні стартап вже зібрав шість мільйонів доларів інвестицій, а його принтер є найшвидшим на даний момент. За годину він може надрукувати п’ять стейків вагою 200 грамів. Технологія надійде в продаж у 2020 році, до цього часу розробники планують розігнати швидкість принтера до 10 кілограмів на годину. Тобто, за день роботи він зможе надрукувати майже цілу корову.</p>
      <p>Один з творців стартапу Novameat Tech SL біоінженер Джузеппе Сионті друкує на 3D-принтері стейки з рису, гороху і водоростей. Перший стейк він представив у лютому минулого року, правда він більше нагадував млинець. Зараз Сионті вдосконалює структуру, смак і обіцяє випустити оновлену версію до 2021 року. Головна ж мрія біоінженера – створити до 2022 року гігантську машину, яка зможе друкувати штучні стейки в промислових масштабах.</p>
      <p>Він вважає, що його стейки будуть коштувати дешевше, ніж стейки зі справжнього м’яса. На даний момент 200-грамовий стейк, створений за допомогою принтера Сионті, коштує чотири долара. До кінця наступного року вартість повинна впасти мінімум в два рази.</p>
      <p>Обидві компанії збираються продавати свої 3D-принтери і картриджі з “чорнилом” ресторанам, оптовим та роздрібним постачальникам мяса. А клієнти зможуть завантажувати в друк власні моделі стейків.</p>
    </article>
  </body>
</html>