<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/29/ssc-napoli-lettera-razzismo-serie-a/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-29T15:54:00+00:00"/>
    <meta property="og:title" content="I club di Serie A: “Lettera aperta a tutti coloro che amano il calcio italiano”"/>
    <meta property="og:description" content="Sui siti ufficiali di tutte le società di Serie A TIM, ovviamente anche sul sito della SSC Napoli, è apparsa da pochi minuti una ‘lettera‘ intitolata Insieme contro il razzismo. Il messaggio è importantissimo e la missiva destinata al calcio italiano recita così: “Dobbiamo riconoscere che abbiamo un serio problema con il razzismo negli stadi […]"/>
  </head>
  <body>
    <article>
      <h1>I club di Serie A: “Lettera aperta a tutti coloro che amano il calcio italiano”</h1>
      <address><time datetime="2019-11-29T15:54:00+00:00">29 Nov 2019, 15:54</time> by <a rel="author" href="https://www.spazionapoli.it/author/lorenzo-gentile/" target="_blank">Lorenzo Gentile</a></address>
      <h3>I 20 club di Serie A, tutti insieme, postano “Insieme contro il razzismo” una lettera</h3>
      <p>Sui siti ufficiali di tutte le società di <i>Serie A TIM</i>, ovviamente anche sul sito della <b><a href="https://www.spazionapoli.it/">SSC Napoli</a></b>, è apparsa da pochi minuti <b>una </b>‘<b>lettera</b>‘ intitolata <b>Insieme contro il razzismo</b>. Il messaggio è importantissimo e la missiva destinata al calcio italiano recita così:</p>
      <p>“<i><b>Dobbiamo riconoscere che abbiamo un serio problema con il razzismo negli stadi italiani</b> e che non l’abbiamo combattuto a sufficienza nel corso di questi anni. Anche in questa stagione, le immagini del nostro calcio, in cui alcuni giocatori sono stati vittime di insulti razzisti, hanno fatto il giro del mondo, scatenando ovunque dibattito.</i></p>
      <p>
        <i>
          <b>È motivo di frustrazione e vergogna per tutti noi. </b>
        </i>
      </p>
      <p>
        <i>Nel calcio, così come nella vita, nessuno dovrebbe mai subire insulti di natura razzista. Non possiamo più restare passivi e aspettare che tutto questo svanisca.</i>
      </p>
      <p>
        <i>Su spinta degli stessi club, nelle ultime settimane, <b>è stato avviato un confronto costruttivo con Lega Serie A, FIGC ed esperti internazionali</b> su come affrontare e sradicare questo problema dal mondo del calcio.</i>
      </p>
      <p><i><b>Noi, i club che sottoscrivono questa lettera, siamo uniti dal desiderio di seri cambiamenti</b> e la Lega Serie A ha dichiarato la sua intenzione di guidare questo percorso attraverso una solida e completa politica anti-razzismo in Serie A, con nuove leggi e regolamenti più severi, assieme a un piano di sensibilizzazione mirato per tutti coloro che sono coinvolti in questo sport riguardo al flagello del razzismo.</i> </p>
      <p>
        <i>
          <b>Non abbiamo più tempo da perdere. </b>
        </i>
      </p>
      <p>
        <i>Dobbiamo agire uniti con rapidità e determinazione, e così faremo di qui in avanti. Ora più che mai il contributo e il sostegno di tutti voi, tifosi dei nostri club e del calcio italiano, sarà fondamentale in questo sforzo di vitale importanza. </i>
      </p>
      <p>
        <i>In fede, </i>
      </p>
      <p><i>Atalanta, Bologna, Brescia, Cagliari, Fiorentina, Genoa, Hellas Verona, Inter Milan, Juventus, Lazio, Lecce, AC Milan, <b>Napoli</b>, Parma, AS Roma, Sampdoria, Sassuolo, SPAL, Torino, Udinese</i>“.</p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul mondo Napoli <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">CLICCA QUI</a></p>
    </article>
  </body>
</html>