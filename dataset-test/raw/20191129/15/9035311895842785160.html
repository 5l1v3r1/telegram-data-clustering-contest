<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/29/londra-koprusu-ndeki-saldirida-cok-sayida-yarali-var-supheli-yakalandi"/>
    <meta property="og:site_name" content="euronews"/>
    <meta property="article:published_time" content="2019-11-29T15:42:07+00:00"/>
    <meta property="og:title" content="Londra Köprüsü'nde bıçaklı saldırı: Zanlı dahil 3 ölü"/>
    <meta property="og:description" content="İngiltere'de Londra Köprüsü üzerindeki bıçaklı saldırıda çok sayıda kişi yaralandı. Londra polisi &quot;terör saldırısında şüphelinin vurularak öldürüldüğünü&quot; açıkladı. Olayda yaralanan 5 kişiden 2'si hastanede hayatını kaybetti"/>
  </head>
  <body>
    <article>
      <h1>Londra Köprüsü'nde bıçaklı saldırı: Zanlı dahil 3 ölü</h1>
      <address><time datetime="2019-11-29T15:42:07+00:00">29 Nov 2019, 15:42</time> by <a rel="author">Euronews </a></address>
      <p>İngiltere'de Londra Köprüsü üzerindeki bıçaklı saldırıda çok sayıda kişi yaralandı. Londra polisi "terör saldırısında şüphelinin vurularak öldürüldüğünü" açıkladı. Olayda yaralanan 5 kişiden 2'si hastanede hayatını kaybetti</p>
      <p>İngiltere'nin Terörle Mücadele Başkanı Neil Basu, şüphelinin vücuduna bağlı 'patlayıcı süsü verilmiş cihaz' olduğunu söyledi.</p>
      <p>Londra Belediye Başkanı Sadiq Khan bazı yaralıların durumunun ağır olduğunu duyurdu.</p>
      <p>Basu, şüphelinin üzerinde patlayıcı olma ihtimaline karşı olay yerine bomba imha uzmanlarının gönderildiğini ve bölgenin kordon altına alındığını kaydetti.</p>
      <p>Basu, olayla ilgili Başbakan Boris Johnson'a kısa bir brifing vereceğini de söyledi.</p>
      <p>Londra'da paniğe yol açan olay öğle saatlerinde meydana geldi.</p>
      <p>Polis, yerel saatle 13:58'de Londra Köprüsü yakınında bıçaklama ihbarı aldıktan sonra olay yerine gitti.</p>
      <p>Çok sayıda ambulans da köprüye sevkedildi. Kentin en işlek noktalarından biri olan köprü ulaşıma kapatıldı.</p>
      <ul>
        <li>
          <a href="https://tr.euronews.com/2018/06/03/londra-koprusu-ndeki-teror-kurbanlar-torenle-an-ld-">Londra Köprüsü'ndeki terör kurbanları törenle anıldı</a>
        </li>
      </ul>
      <figure>
        <img src="https://static.euronews.com/articles/stories/04/33/39/56/606x391_cmsv2_92c1dff0-af00-5e11-8d31-1f7f5aac6e60-4333956.jpg"/>
        <figcaption>Londra Köprüsü'ndeki bıçaklı saldırda çok sayıda kişi yaralandıReutersAhmet Gürhan Kartal</figcaption>
      </figure>
      <h3>Boris Johnson olay sonrası polise teşekkür etti</h3>
      <p>Seçim kampanyasındaki İngiltere Başbakanı Boris Johnson, olay sonrası ofisine döneceğini duyurdu. Twitter hesabından yaptığı açıklamada Londra Köprüsü'ndeki saldırıyla ilgili bilgilendirildiğini söyleyen Johnson, olaya derhal müdahale eden polis ve sağlık görevlilerine teşekkür etti.</p>
      <p>İçişleri Bakanı Priti Patel de Londra Köprüsü'nde yaşananlardan 'oldukça endişeli' olduklarını belirtti.</p>
      <figure>
        <iframe data-src="https://twitter.com/euronewses/status/1200419495338266625" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Haziran 2017'de bir araç, Londra Köprüsü üzerindeki kalabalığın içine daldı ve sonrasındaki saldırıda 8 sivil hayatını kaybetti.</p>
      <figure>
        <iframe data-src="https://twitter.com/euronewses/status/1200426188050702337" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>İngiltere bu ay başında ulusal terörizm tehdidini 2014'ten bu yana en düşük seviyeye çekmişti.</p>
    </article>
  </body>
</html>