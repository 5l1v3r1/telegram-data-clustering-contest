<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724585/administrativniyat-sad-v-kyustendil-shte-se-proiznese-s-reshenie-v-srok-po-deloto-za-kasirane-na-izborite-za-obshtinski-savetnitsi-v-grada.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Административният съд в Кюстендил ще се произнесе с решение в срок по делото за касиране на изборите за общински съветници в града"/>
    <meta property="og:description" content="Кюстендил. Административният съд в Кюстендил ще се произнесе с решение в срок по делото за касиране на изборите за общински съветници в града, предаде репортер на Радио „Фокус” – Кюстендил. На провелото се заседание по делото днес стана ясно, че един от жалбоподателите може да предостави доказателства за оспорване на протоколите от секционните избирателни комисии. Беше отхвъ"/>
  </head>
  <body>
    <article>
      <h1>Административният съд в Кюстендил ще се произнесе с решение в срок по делото за касиране на изборите за общински съветници в града</h1>
      <address><time datetime="2019-11-29T15:16:00+00:00">29 Nov 2019, 15:16</time> by <a rel="author">Агенция "Фокус"</a></address>
      <p><b><i>Кюстендил.</i></b> Административният съд в Кюстендил ще се произнесе с решение в срок по делото за касиране на изборите за общински съветници в града, предаде репортер на <b>Радио „Фокус” – Кюстендил</b>. На провелото се заседание по делото днес стана ясно, че един от жалбоподателите може да предостави доказателства за оспорване на протоколите от секционните избирателни комисии. <br/><br/>Беше отхвърлено искането за ново ръчно броене на бюлетините. Делото в Административен съд – Кюстендил беше образувано по жалби на петима души. Едната жалба е подадена от Иван Мишков като кандидат за общински съветник от листата на Местна коалиция „Движение заедно за промяна“ срещу решение на Общинска избирателна комисия – Кюстендил относно обявените за избрани общински съветници в община Кюстендил. Другите жалби са на Гълъбина Томова, Росен Димитров, Младен Ризов и Ралица Николова. <br/><br/>Венцеслав ИЛЧЕВ</p>
    </article>
  </body>
</html>