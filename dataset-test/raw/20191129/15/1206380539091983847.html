<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zahada-zemana-na-stadionu-slavie-rozlustena-je-to-klasicky-hybrid-rika-ovcacek"/>
    <meta property="og:site_name" content="eXtra.cz"/>
    <meta property="article:published_time" content="2019-11-29T15:01:00+00:00"/>
    <meta property="og:title" content="Záhada Zemana na stadionu Slavie rozluštěna: Je to klasický hybrid, říká Ovčáček"/>
    <meta property="og:description" content="Dvě fotky, dva Milošové Zemanové (75)? Jako by na středeční zápas Slavie a Interu Milán dorazil nejenom jeden prezident. Okamžitě se rozjely spekulace, co tyhle odlišnosti způsobilo. Hradní mluvčí Jiří Ovčáček (40) už redakci eXtra.cz poskytl vysvětlení a je to hodně zajímavé!"/>
  </head>
  <body>
    <article>
      <h6 class="kicker">zazněla pravda</h6>
      <h1>Záhada Zemana na stadionu Slavie rozluštěna: Je to klasický hybrid, říká Ovčáček</h1>
      <address><time datetime="2019-11-29T15:01:00+00:00">29 Nov 2019, 15:01</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/a7/e2/a7e2057-248212-zemanfotbal-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Co se to děje?<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/cc/1f/cc1f6d9-248209-75552783-2562868297114671-554581-2560x0-shrink.jpg"/>
          <figcaption>Na fotce od Ovčáčka byl Miloš Zeman samý úsměv.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/ed/87/ed870be-248205-profimedia-0485225504-2560x0-shrink.jpg"/>
          <figcaption>Takhle Zemana zvěčnili profesionální fotografové.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/d2/1c/d21ca3b-248207-profimedia-0485283567-2560x0-shrink.jpg"/>
          <figcaption>Tady Zemanovi do smíchu už nebylo. Sešívaní prohrávali…<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/zahada-zemana-na-stadionu-slavie-rozlustena-je-to-klasicky-hybrid-rika-ovcacek/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Dvě fotky, dva Milošové Zemanové (75)? Jako by na středeční zápas Slavie a Interu Milán dorazil nejenom jeden prezident. Okamžitě se rozjely spekulace, co tyhle odlišnosti způsobilo. Hradní mluvčí Jiří Ovčáček (40) už redakci eXtra.cz poskytl vysvětlení a je to hodně zajímavé!</b>
      </p>
      <p>Na fotce, kterou zveřejnil <a href="https://www.extra.cz/tema/jiri-ovcacek">Ovčáček</a>, vypadal <a href="https://www.extra.cz/tema/milos-zeman-prezident-cr">Miloš Zeman</a> jako vitální muž v nejlepších letech, jenž k chůzi nepotřebuje ani hůlku. O to větší přišel šok, když se na povrch dostaly snímky od profesionálních fotografů.</p>
      <p>Prezident na nich má mnohonásobně víc stařeckých vrásek, je rozcuchaný a ani náznakem se neusmívá. Z jeho výrazu ve tváři by se <a href="https://www.extra.cz/najdete-10-rozdilu-podivne-fotky-zemana-na-fotbale-na-kterych-vypada-jako-dva-lide">naopak dalo usoudit, že počítal každičkou minutu, až konečně bude moct odjet domů.</a> Na sociálních sítích se navíc objevily názory, že fotka od Ovčáčka byl podvrh.</p>
      <h3>Ovčáček: Ať to řeší tajná služba</h3>
      <p>Hradního mluvčího jsme proto oslovili, aby řekl, jak to bylo doopravdy. <b>„Je to klasický příklad hybridní dezinformační války vedené odpůrci pana prezidenta. Měla by se na ně zaměřit Bezpečnostní informační služba, známá to bojovnice s dezinformacemi,“</b> svěřil eXtra.cz Ovčáček. Nezdálo se, že by byl v dobrém rozpoložení.</p>
      <related>
        <a href="https://www.extra.cz/najdete-10-rozdilu-podivne-fotky-zemana-na-fotbale-na-kterych-vypada-jako-dva-lide"/>
      </related>
      <p>Miloš Zeman dlouhodobě čelí dotazům o svém zdravotním stavu. V říjnu podstoupil rekondiční pobyt v Ústřední vojenské nemocnici, načež lékaři zveřejnili zdravotní zprávu. <a href="https://www.extra.cz/lekari-zverejnili-zdravotni-dokumentaci-milose-zemana-pokles-vahy-nespavost-a-ubytek-svalu">Podle ní hlavu státu sledují kvůli úbytku svalů</a>, především v oblasti dolních končetin, a kvůli postižení nervových vláken. Prezident za rok zhubl celých 10 kilogramů a zároveň je možné, že trpí nespavostí.</p>
      <p>Se Zemanem byla na fotbalovém utkání i dcera <a href="https://www.extra.cz/tema/katerina-zemanova">Kate</a> (25), jež však vypadá na všech fotkách stejně…</p>
      <p>Je tedy možné, že z prezidenta vysál všechnu energii průběh druhého poločasu. Slavie se rozložila a pan prezident během 45 minut výrazně sešel…</p>
    </article>
  </body>
</html>