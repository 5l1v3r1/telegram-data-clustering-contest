<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/oikonomia/vroutsis-ayksiseis-777-eyro-kata-meso-oro-se-syntaksiouxous-naytikous/2926226/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T15:04:19+00:00"/>
    <meta property="og:title" content="Βρούτσης: Αυξήσεις 77,7 ευρώ κατά μέσο όρο σε συνταξιούχους ναυτικούς"/>
    <meta property="og:description" content="Αυξήσεις 77,7 ευρώ κατά μέσο όρο θα λάβει το 25% των συνταξιούχων του τέως ΝΑΤ, όπως ανακοίνωσε ο υπουργός Εργασίας και Κοινωνικών Υποθέσεων, Γιάννης Βρούτσης."/>
  </head>
  <body>
    <article>
      <h1>Βρούτσης: Αυξήσεις 77,7 ευρώ κατά μέσο όρο σε συνταξιούχους ναυτικούς</h1>
      <h2>Αυξήσεις 77,7 ευρώ κατά μέσο όρο θα λάβει το 25% των συνταξιούχων του τέως ΝΑΤ, όπως ανακοίνωσε ο υπουργός Εργασίας και Κοινωνικών Υποθέσεων, Γιάννης Βρούτσης.</h2>
      <address><time datetime="2019-11-29T15:04:19+00:00">29 Nov 2019, 15:04</time> by <a rel="author">Newsit Newsroom</a></address>
      <p>Όπως αποφάσισε ο <b>κ. Βρούτσης</b>, επαναϋπολογίστηκαν για πρώτη φορά από την διοίκηση του ΕΦΚΑ οι συντάξεις 19.517 συνταξιούχων του τέως ΝΑΤ.</p>
      <p>Μέσα από τον επαναϋπολογισμό διαπιστώθηκε ότι σε 4.712 συντάξεις θα πρέπει να υπάρξει αύξηση 77,7 ευρώ μεσοσταθμικά και συγκεκριμένα σε 4.023 συντάξεις γήρατος, 557 συντάξεις αιτία θανάτου και 123 συντάξεις αναπηρίας.</p>
      <p>Σύμφωνα με την ανακοίνωση του Υπουργείου, μέσα από την εντατική προσπάθεια των υπαλλήλων και της διοίκησης του ΕΦΚΑ σε συνεργασία με την πολιτική ηγεσία, προχωράει η συστηματική μείωση του συσσωρευμένου όγκου των 243.224 συντάξεων που δεν είχαν επανυπολογιστεί την 1/1/2019 η οποία θα συνεχιστεί και τους επόμενους δύο μήνες.</p>
      <p>Ήδη έχουν προετοιμαστεί επιπλέον 24.609 συντάξεις του τέως ΝΑΤ οι οποίες θα επανυπολογιστούν για πρώτη φορά με τις συντάξεις του μηνός Ιανουαρίου 2020 που θα καταβληθούν στις 20 Δεκεμβρίου 2019.</p>
      <p>Ακολούθως θα γίνει η καταβολή των οφειλόμενων αναδρομικών από 1/1/19.</p>
    </article>
  </body>
</html>