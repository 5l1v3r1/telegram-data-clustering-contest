<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/ostaviha-v-aresta-psihiatarkata-iztochila-nad-polovin-milion-leva-ot-nzok.html"/>
    <meta property="og:site_name" content="News.bg"/>
    <meta property="article:published_time" content="2019-11-29T15:07:04+00:00"/>
    <meta property="og:title" content="Оставиха в ареста психиатърката, източила над половин милион лева от НЗОК"/>
    <meta property="og:description" content="Според съда тя може да повлияе на разследването, ако бъде пусната на свобода"/>
  </head>
  <body>
    <article>
      <h1>Оставиха в ареста психиатърката, източила над половин милион лева от НЗОК</h1>
      <address>
        <time datetime="2019-11-29T15:07:04+00:00">29 Nov 2019, 15:07</time>
      </address>
      <p><b>Районният съд в Пловдив остави в ареста психиатърката, източила 537 000 лева от НЗОК,</b> съобщава bTV.</p>
      <p>Припомняме, тя беше задържана вчера. Срещу нея е повдигнато обвинение за това, че е <b>фалшифицирала прегледи на пациенти</b> и незаконно е получавала скъпи ампули с лекарства за шизофрения, които след това пласирала на половин цена на черния пазар.</p>
      <p>На днешното заседание съдът прецени, че <b>психиатърката може да повлияе на разследването</b> и на длъжностни лица, ако бъде пусната на свобода.</p>
      <p>Обвиняемата <b>се появи в съдебната зала с медицинска маска и качулка, криейки лицето си.</b> Тя заяви, че не разбира в какво я обвиняват.</p>
      <p>Адвокатът на подсъдимата подчерта, че <b>липсват доказателства</b> за извършено престъпление.</p>
    </article>
  </body>
</html>