<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/gensek-nato-zaproponuvav-makronu-odnochasno-protidiyati-rosiyi-i-terorizmu-331352_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Генсек НАТО запропонував Макрону одночасно протидіяти Росії і тероризму"/>
    <meta property="og:description" content="Столтенберг підкреслив, що НАТО не повинен обмежувати свою увагу тільки однією загрозою."/>
  </head>
  <body>
    <article>
      <h1>Генсек НАТО запропонував Макрону одночасно протидіяти Росії і тероризму</h1>
      <h2>Столтенберг підкреслив, що НАТО не повинен обмежувати свою увагу тільки однією загрозою.</h2>
      <address>
        <time datetime="2019-11-29T15:11:00+00:00">29 Nov 2019, 15:11</time>
      </address>
      <p><b><a href="https://dt.ua/WORLD/gensek-nato-pidtverdiv-skorochennya-vneskiv-ssha-v-byudzhet-alyansu-331298_.html">Генеральний секретар НАТО Йенс Столтенберг</a></b> прокоментував слова <a href="https://dt.ua/WORLD/rosiya-bilshe-ne-vorog-nato-makron-331323_.html"><b>президента Франції Еммануеля Макрона </b></a>про те, що РФ і Китай не є небезпекою для альянсу, повідомляє "Європейська правда".</p>
      <p>При цьому Столтенберга підкреслив, що терористична загроза не заважає одночасно протидіяти РФ.</p>
      <p>"Ми повинні бути готові відповідати на будь-яку потенційну загрозу на будь-якому напрямку. Ми можемо працювати на обох напрямках, і одне іншому не заважає", - сказав він.</p>
      <p>За словами генсека НАТО, політика Альянсу також передбачає діалог з Росією, тому кілька років тому була відновлена робота Ради Росія-НАТО.</p>
      <p>"Росія – наш сусід, і цього не змінити. Нам потрібен діалог з Росією для запобігання конфліктних ситуацій та інцидентів. І діалог – це не ознака слабкості", - говорить Столтенберг.</p>
      <p>При цьому, за словами генсека, політика альянсу по відношенню до Росії на даний момент залишається незмінною.</p>
      <p>"НАТО спільно визначило політику щодо Росії. Ми будемо залишатися на спільній позиції щодо того, як протидіяти Росії", - сказав він.</p>
      <p>Раніше,<a href="https://dt.ua/WORLD/makron-pohvaliv-putina-za-povernennya-zahoplenih-korabliv-ukrayini-330081_.html"><b> Макрон в ході бесіди Путіним похвалив його про повернення Україні кораблів</b></a>, захоплених росіянами рік тому.</p>
      <p>Макрон назвав повернення кораблів "очікуваним жестом" і висловив надію, що він допоможе "зміцнити довіру у діалозі між Росією і Україною".</p>
      <p>1 жовтня, під час виступу на сесії Парламентської асамблеї Ради Європи президент Франції <b><a href="https://dt.ua/WORLD/makron-povnistyu-pidtrimuye-povernennya-rosiyi-v-parye-325042_.html">Макрон заявив про повну підтримку повернення російської делегації в ПАРЄ</a></b>.</p>
      <p>На думку Макрона, без повернення РФ Європу чекали б "негативні, погані наслідки".</p>
      <p>"Якщо б не було повернення російської делегації, ми б допустили ризики. Тоді громадяни Росії залишилися без можливості звертатися в ЄСПЛ", - сказав президент Франції.</p>
      <p>Макрон підкреслив, що повернення РФ дозволить вирішити чимало конфліктних питань, зокрема в Придністров'я, на Кавказі, в Грузії і в Україні.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>