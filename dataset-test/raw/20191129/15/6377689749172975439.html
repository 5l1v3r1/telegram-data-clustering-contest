<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/news/1575041785-andrii-pavelko-hotuiemosia-do-vidkryttia-suchasnoho-sportkompleksu-v-chernihovi.html"/>
    <meta property="og:site_name" content="Footboom.com"/>
    <meta property="article:published_time" content="2019-11-29T15:36:00+00:00"/>
    <meta property="og:title" content="Андрій Павелко: &quot;Готуємося до відкриття сучасного спорткомплексу в Чернігові&quot;"/>
    <meta property="og:description" content="Незабаром у Чернігові на базі СДЮШОР &quot;Юність&quot; відбудеться офіційне відкриття реконструйованого стадіону. Про це повідомив президент Української асоціації футболу, член Виконкому УЄФА Андрій Павелко."/>
  </head>
  <body>
    <article>
      <h1>Андрій Павелко: "Готуємося до відкриття сучасного спорткомплексу в Чернігові"</h1>
      <address><time datetime="2019-11-29T15:36:00+00:00">29 Nov 2019, 15:36</time> by <a rel="author" href="https://www.footboom.com/news/author/%D0%90%D1%80%D1%82%D1%83%D1%80+%D0%9C%D0%B0%D0%BB%D0%BA%D0%B8%D0%BD" target="_blank">Артур Малкин</a></address>
      <p>Незабаром у Чернігові на базі СДЮШОР "Юність" відбудеться офіційне відкриття реконструйованого стадіону. Про це повідомив президент Української асоціації футболу, член Виконкому УЄФА <b>Андрій Павелко</b>.</p>
      <blockquote>"Наразі йде підготовка до офіційного відкриття сучасного багатофункціонального спорткомплексу в Чернігові. Об’єкт уже отримав сертифікат про введення в експлуатацію", — зазначив керівник УАФ у коментарі офіційному сайту організації.</blockquote>
      <p>Андрій Павелко нагадав, що чернігівська СДЮШОР "Юність" добре відома і в Україні, і за кордоном, адже саме тут робив перші кроки у футболі Андрій Ярмоленко — майбутня зірка європейського футболу.</p>
      <p>Нагадаємо, стадіон "Юності", який було побудовано ще в 1975 році, багато років потребував ремонту, й кільком поколінням юних футболістів Чернігова доводилось тренуватися та грати у футбол на розбитому полі. Питання зрушилося у 2015 році з ініціативи новообраного президента Української асоціації футболу Андрія Павелка. Тоді керівник УАФ відвідав стадіон школи "Юність" із робочим візитом разом з Андрієм Ярмоленком, спілкувався з його першим тренером Віктором Лазаренком, керівництвом обласної федерації футболу та представниками місцевої влади. Згодом розпочалися перші проектні роботи, а пізніше — й реконструкція об’єкту.</p>
      <figure>
        <img src="https://www.footboom.net/img/upload/3/74bb0-Stadion-Yunost.jpeg"/>
      </figure>
      <figure>
        <img src="https://www.footboom.net/img/upload/3/74bb1-Stadion-Yunost.jpeg"/>
      </figure>
      <p>Зараз вона практично завершена, і тепер це — один із кращих комплексів в Україні, з футбольним полем зі штучним покриттям, майданчиком для міні-футболу, зоною легкої атлетики, роздягальнями, душовими, кімнатами для арбітрів і трибунами на три тисячі місць. Уже зараз тут можуть займатися вихованці школи "Юність", а навесні, після офіційного відкриття, відбуватимуться поєдинки регіональних та всеукраїнських змагань.</p>
      <related>
        <h4>Читайте также:</h4>
        <a href="https://www.footboom.com/ukrainian/news/1574782416-diussh-yunist-yaka-pidhotuvala-yarmolenka-rekonstruiuvala-stadion-foto.html"/>
      </related>
    </article>
  </body>
</html>