<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/beskedet-avliden-person-i-belgien-var-inte-forsvunne-patrik"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T15:46:19+00:00"/>
    <meta property="og:title" content="Beskedet: Avliden person i Belgien var inte försvunne Patrik"/>
    <meta property="og:description" content="Den avlidna personen som den belgiska polisen hittade visar sig nu inte vara Patrik, det konstaterar polisen efter att båda Patriks föräldrar har fått lämna DNA. – Testet har visat att det inte är Patrik, säger Joakim Lillsjö på Hallsberg polisen."/>
  </head>
  <body>
    <article>
      <h1>Beskedet: Avliden person i Belgien var inte försvunne Patrik</h1>
      <address><time datetime="2019-11-29T15:46:19+00:00">29 Nov 2019, 15:46</time> by <a rel="author">Joakim Lybeck</a></address>
      <p>
        <b>Den avlidna personen som den belgiska polisen hittade visar sig nu inte vara Patrik, det konstaterar polisen efter att båda Patriks föräldrar har fått lämna DNA. <br/>– Testet har visat att det inte är Patrik, säger Joakim Lillsjö på Hallsberg polisen.</b>
      </p>
      <p>Det var i maj 2017 som den då 22-årige Patrik Linfeldt försvann spårlöst från tågstationen i Hallsberg. Två år senare, i augusti i år, dök potentiella nya spår upp. Belgisk polis hittade en avliden person och ett DNA-test visade att det kunde vara Patrik.</p>
      <p>Enligt polisen i Hallsberg så var det en delvis matchning och de gjorde därför ytterligare tester. Men nu kan alltså polisen konstatera att det inte är Patrik.</p>
      <p>– Det var en del av DNA-profilen på den avlidne personen i Belgien som matchade med Patrik. Men efter att båda hans föräldrar lämnat DNA och fått det testat visar det sig nu att den avlidne inte tillhör samma släktskap, säger Lillsjö. </p>
      <related>
        <h4>Relaterat</h4>
        <a href="https://www.svt.se/nyheter/lokalt/orebro/belgisk-polis-kan-ha-hittat-nya-spar-efter-forsvunne-patrik"/>
        <a href="https://www.svt.se/nyheter/lokalt/orebro/trots-dna-analyser-kan-bli-ett-omojligt-uppdrag-att-visa-att-det-ar-patrik"/>
        <a href="https://www.svt.se/nyheter/lokalt/orebro/stor-sokinsats-i-hallsberg-efter-22-ariga-patrik"/>
      </related>
    </article>
  </body>
</html>