<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/drustvo/mihajlovic-vozaci-postujte-propise-na-prvom-mestu-je-zivot_1071624.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T15:09:00+00:00"/>
    <meta property="og:title" content="Михајловић: Возачи поштујте прописе, на првом месту је живот"/>
    <meta property="og:description" content="Министарка грађевинарства, саобраћаја и инфраструктуре Зорана Михајловић апеловала је на све возаче да безбедно возе, јер и најмањи тренутак непажње може имати трагичне последице и неповратно однети људске..."/>
  </head>
  <body>
    <article>
      <h1>Михајловић: Возачи поштујте прописе, на првом месту је живот</h1>
      <h2>БЕОГРАД - Министарка грађевинарства, саобраћаја и инфраструктуре Зорана Михајловић апеловала је на све возаче да безбедно возе, јер и најмањи тренутак непажње може имати трагичне последице и неповратно однети људске животе, било да су у питању возачи, сувозачи или путници.</h2>
      <address>
        <time datetime="2019-11-29T15:09:00+00:00">29 Nov 2019, 15:09</time>
      </address>
      <figure>
        <img src="http://www.rtv.rs/sr_ci/drustvo/slike/2019/11/25/mihajlovic.jpg"/>
        <figcaption>Министарство грађевине</figcaption>
      </figure>
      <p>“Животи људи и њихова безбедност у саобраћају главни су разлог зашто као држава толико улажемо у изградњу ауто-путева и обнову регионалних путева. Међутим, безбедност у саобраћају не чини само безбедан пут, већ и безбедно возило и возачи, и зато је важно да сви максимално воде рачуна, пре свега о свом понашању у саобраћају”, рекла је Михајловићева поводом данашње тешке саобраћајне несреће која се догодила на ауто-путу Београд-Ниш.</p>
      <p>“Возачи, увек ставите на прво место живот и здравље, поштујте све прописе и саобраћајне знаке и не крећите на пут уколико осетите да нисте способни за вожњу. Ауто-путеве градимо да бисте били безбеднији, али је неопходно и да свако од нас покаже одговорност према себи и другима”, навела је Михајловићева.</p>
      <p>У несрећи на ауто-путу Београд-Ниш данас су три особе погинуле а осам је повређено.</p>
    </article>
  </body>
</html>