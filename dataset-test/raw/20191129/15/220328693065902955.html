<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/irakskiyat-premier-podava-ostavka-407904.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T15:54:30+00:00"/>
    <meta property="og:title" content="Иракският премиер подава оставка"/>
    <meta property="og:description" content="Решението му идва след седмици на изпълнени с насилие протести срещу властите"/>
  </head>
  <body>
    <article>
      <h1>Иракският премиер подава оставка</h1>
      <address><time datetime="2019-11-29T15:54:30+00:00">29 Nov 2019, 15:54</time> by <a rel="author">Стандарт, снимка БГНЕС</a></address>
      <p>Премиерът на Ирак Адел Абдел Махди днес обяви, че ще предложи оставката си на парламента, за да позволи на депутатите да изберат ново правителство. Решението му идва след седмици на изпълнени с насилие протести срещу властите, в които загинаха стотици хора, предава Ройтерс.</p>
      <p>От офиса на премиера заявиха, че стъпката е в отговор на призив за промяна, отправен днес от сочения за духовен лидер на Ирак – аятолах Али ал Систани, съобщава БНР.</p>
      <p>В становището обаче не се посочва кога ще бъде подадена оставката на премиера.</p>
      <p>Депутатите се събират на заседание в неделя.</p>
      <p>В продължаващите седмици антиправителствени протести силите за сигурност убиха около 400 демонстранти.</p>
      <p> </p>
    </article>
  </body>
</html>