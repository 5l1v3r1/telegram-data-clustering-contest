<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-upl-grayemo-koefitsiyent-3-54/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-29T15:31:00+00:00"/>
    <meta property="og:title" content="Експрес на УПЛ: граємо коефіцієнт 3,54"/>
    <meta property="og:description" content="Наш експрес складатиметься з одного матчу суботньої програми УПЛ та двох, які відбудуться у неділю. Цього разу я обрав дві ставки на невелику результативність протистоянь між аутсайдерами та лідерами першості. «Посилить» їх коефіцієнт на плюсову фору «Олімпіка» у двобої із київським «Динамо»."/>
  </head>
  <body>
    <article>
      <h1>Експрес на УПЛ: граємо коефіцієнт 3,54</h1>
      <address><time datetime="2019-11-29T15:31:00+00:00">29 Nov 2019, 15:31</time> by <a rel="author">Анатолій Плохотнюк</a></address>
      <p>Наш експрес складатиметься з одного матчу суботньої програми УПЛ та двох, які відбудуться у неділю. Цього разу я обрав дві ставки на невелику результативність протистоянь між аутсайдерами та лідерами першості. «Посилить» їх коефіцієнт на плюсову фору «Олімпіка» у двобої із київським «Динамо».</p>
      <p>
        <b>17:00, 30 лис 2019</b>
      </p>
      <h3>«Ворскла» – «Колос»</h3>
      <p>У Полтаві зустрінуться команди наставників, які свого часу носили футболки одного клубу – дніпропетровського «Дніпра». Перший матч на чолі полтавців Юрій Максимов програв саме у Дніпрі, хоча за грою «Ворскла» не поступалася господарям поля. «Зелено-білі» програли п’ять останніх матчів чемпіонату, не забивши за цей період жодного голу. Загалом же у команди лише дев’ять результативних ударів у 15-ти турах.</p>
      <p>«Колос» свою серію з п’яти поспіль поразок перервав у минулому турі, здолавши «Десну» із рахунком 2:0. За сім останніх матчів атакувальна ланка ковалівців відзначилася лише трьома забитими голами і за результативністю команда випереджає тільки два клуби.</p>
      <p>Матчі між командами, які знаходяться не в найкращій формі, зазвичай не приносять великої кількості забитих голів. Ставимо на тотал менше (2.5) за 1,60.</p>
      <h3>«Десна» – «Олександрія»</h3>
      <p>У Чернігові зійдуться претенденти на «срібний» комплект нагород, які наразі ділять 4-5-те місця у турнірній таблиці. Господарі поля вже у другому турі поспіль розчаровують своїх фанатів. Спочатку вони не змогли переграти «Дніпро-1» на домашній арені, а у минулий уїк-енд взагалі поступилися «Колосу» із рахунком 0:2. Захисна лінія господарів одна з найкращих у Favbet Лізі, а у домашніх матчах «Десна» пропустила найменше з усіх команд еліти.</p>
      <p>«Жовто-чорні», навпаки, всупереч усім прогнозам, продовжують вдалий виступ у національному чемпіонаті. Команда вперше бере участь у груповому етапі Ліги Європи, але це не заважає підопічним Шарана періодично доставляти проблеми іншим лідерам УПЛ. Так, місяць тому саме у матчі з «Олександрією» вперше у поточному чемпіонаті не виграв «Шахтар». У попередньому турі команда із мінімальним рахунком здолала луганську «Зорю».</p>
      <p>Втома після матчу континентального турніру дасться взнаки і клуб з Кіровоградської області намагатиметься у першу чергу уважно зіграти у обороні. Господарям поля останнім часом взяття воріт суперників теж даються нелегко.</p>
      <p>Від цього матчу також не чекаю більше двох забитих голів. Мій вибір – тотал менше (2.5) за 1,56.</p>
      <h3>«Олімпік» – «Динамо»</h3>
      <p>Донецький клуб прийматиме «Динамо» у Києві у номінально домашньому матчі. У п’яти останніх турах «молодші донеччани» набрали, як і «Шахтар», тринадцять очок, і вже піднялися у першу шістку. У останньому турі нарешті відзначився забитим голом Шахаб, якому не щастило у попередніх матчах. Схоже, що нарешті виборов місце у стартовому складі Балашов, точні передачі якого принесли немало залікових балів сьогоднішнім господарям поля.</p>
      <p>Звичайно ж, на боці гостей буде підтримка вболівальників, які заповнять трибуни стадіону «Динамо» імені Валерія Лобановського. Так, кияни періодично «вистрілюють» перемогами із розгромним рахунком саме після матчів Ліги Європи. Але тоді їх суперниками були «Ворскла» та «Колос», які, при всій повазі до цих клубів, аж ніяк не рівня нинішньому «Олімпіку». Безумовно, «біло-сині» намагатимуться реабілітуватися за поразку у Швеції, але чи вистачить у них на це сил?</p>
      <p>У першому колі команди зіграли унічию 1:1, а востаннє «Динамо» вигравало у «Олімпіка» із різницею більш ніж у 1 гол у квітні 2017 року.</p>
      <p>Граємо фору (+2.5) на номінальних господарів поля за 1,42.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/nant-tuluza-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/strasbur-lion-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/alaves-real-madryd-prognoz-i-stavky-zhordi-gratakosa/"/>
      </related>
    </article>
  </body>
</html>