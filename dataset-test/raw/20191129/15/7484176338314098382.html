<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/bizar/bizar-vrouw-rijdt-rond-in-brommobiel-met-pony-als-passagier"/>
    <meta property="og:site_name" content="Zita"/>
    <meta property="article:published_time" content="2019-11-29T15:00:28+00:00"/>
    <meta property="og:title" content="BIZAR. Vrouw rijdt rond in brommobiel met pony als passagier"/>
    <meta property="og:description" content="In Frankrijk werd de bestuurder van een brommobiel afgelopen weekend tegengehouden voor een controle toen de politieagenten een erg bijzondere passagier naast haar zagen zitten. De vrouw vervoert regelmatig een pony als therapiedier voor gehandicapte kinderen. Omdat ze nog geen autorijbewijs heeft, gebruikt ze een brommobiel, die ze helemaal ombouwde om het dier goed te"/>
  </head>
  <body>
    <article>
      <h1>BIZAR. Vrouw rijdt rond in brommobiel met pony als passagier</h1>
      <address>
        <time datetime="2019-11-29T15:00:28+00:00">29 Nov 2019, 15:00</time>
      </address>
      <p>
        <b>In Frankrijk werd de bestuurder van een brommobiel afgelopen weekend tegengehouden voor een controle toen de politieagenten een erg bijzondere passagier naast haar zagen zitten. De vrouw vervoert regelmatig een pony als therapiedier voor gehandicapte kinderen.</b>
      </p>
      <p>Omdat ze nog geen autorijbewijs heeft, gebruikt ze een brommobiel, die ze helemaal ombouwde om het dier goed te kunnen transporteren. Een brommobiel haalt slechts 45 kilometer per uur, maar het voertuig in kwestie beschikte dus over wat extra ponykracht.</p>
      <figure>
        <iframe data-src="https://twitter.com/PoliceNat13/status/1197883996186783744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Geen boete</h3>
      <p>De vrouw neemt momenteel rijlessen om het dier op een legale manier te kunnen vervoeren. In tussentijd gebruikt ze dus haar brommobiel, die ze ombouwde zodat het dier vanachter kan instappen en langs de passierskant weer kan uitstappen. Hoewel het voertuig niet correct stond ingeschreven, waren de politieagenten ervan overtuigd dat de pony op een comfortabele manier werd vervoerd. Ook bleek het verhaal dat het beest fungeerde als therapiedier te kloppen. De vrouw werd daarom niet beboet.</p>
      <p>Â </p>
      <related>
        <h4>Lees ook:</h4>
        <a href="https://nl.metrotime.be/2019/11/26/must-read/bizar-fietser-rijdt-door-rood-maar-heeft-goed-excuus-er-zit-een-haai-in-mijn-rugzak/"/>
      </related>
      <footer>Het bericht <a href="https://nl.metrotime.be/2019/11/29/must-read/bizar-vrouw-rijdt-rond-in-brommobiel-met-pony-als-passagier/">BIZAR. Vrouw rijdt rond in brommobiel met pony als passagier</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>