<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/prostheti_stiriksi_ektaktis_anagkis_apo_tin_e_e_stin_albania-590625/"/>
    <meta property="og:site_name" content="Real.gr"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Συγκλονίζουν οι εικόνες από την Αλβανία: Θρήνος στις κηδείες μέσα σε καταυλισμούς [ 29.11 ]"/>
    <meta property="og:description" content="Πρόσθετη στήριξη έκτακτης ανάγκης λόγω του ισχυρότερου, εδώ και δεκαετίες, σεισμού και των πολυάριθμων μετασεισμών στην Αλβανία, αποφάσισε η Ευρωπαϊκή Ένωση, και δημοσιοποιεί η Κομισιόν."/>
  </head>
  <body>
    <article>
      <h1>
        <a href="https://www.real.gr/kosmos/arthro/sygklonizoun_oi_eikones_apo_tin_albania_thrinos_stis_kideies_mesa_se_kataulismous-590628/">Συγκλονίζουν οι εικόνες από την Αλβανία: Θρήνος στις κηδείες μέσα σε καταυλισμούς <br/>[ 29.11 ]</a>
      </h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">Real.gr</a></address>
      <p>
        <b>Πρόσθετη στήριξη έκτακτης ανάγκης λόγω του ισχυρότερου, εδώ και δεκαετίες, σεισμού και των πολυάριθμων μετασεισμών στην Αλβανία, αποφάσισε η Ευρωπαϊκή Ένωση, και δημοσιοποιεί η Κομισιόν.</b>
      </p>
      <p>Αναλυτικά, «ο μηχανισμός πολιτικής προστασίας της ΕΕ ενεργοποιήθηκε κατόπιν αιτήματος των αλβανικών αρχών στις 26 Νοεμβρίου. Εκτός από τις 3 ομάδες έρευνας και διάσωσης άνω των 200 υπαλλήλων, που έχουν ήδη τοποθετηθεί στην Αλβανία, η Ευρωπαϊκή Ένωση συμβάλλει στην ικανοποίηση του αιτήματος της Αλβανίας για πρόσθετη στήριξη, όπως βοήθεια σε είδος και στατικούς μηχανικούς», σημειώνεται σε δελτίο Τύπου της Επιτροπής (αντιπροσωπεία στην Ελλάδα).</p>
      <p>
        <b>Χρ. Στυλιανίδης: Θα παρέχουμε βοήθεια για όσο διάστημα χρειάζεται</b>
      </p>
      <p>«Η Ευρωπαϊκή Ένωση εξακολουθεί να στηρίζει την Αλβανία σε αυτή τη δύσκολη στιγμή. Θα παρέχουμε βοήθεια έκτακτης ανάγκης για όσο διάστημα χρειάζεται. Οι ομάδες έρευνας και διάσωσης, που κινητοποιήθηκαν μέσω του ευρωπαϊκού μηχανισμού πολιτικής προστασίας, βρίσκονται επιτόπου. Θα ήθελα να ευχαριστήσω την Ιταλία και την Ελλάδα για την πρόσθετη στήριξη που έχουν ήδη προσφέρει μέσω του μηχανισμού», δήλωσε για το θέμα ο Επίτροπος Ανθρωπιστικής Βοήθειας και Διαχείρισης Κρίσεων Χρήστος Στυλιανίδης.</p>
      <p>Το σύστημα Copernicus έχει ήδη παραγάγει 6 δορυφορικές εικόνες των πληγεισών ζωνών. Το Κέντρο Συντονισμού, εικοσιτετράωρης λειτουργίας, για την Αντιμετώπιση Καταστάσεων Έκτακτης Ανάγκης της Ευρωπαϊκής Ένωσης βρίσκεται σε διαρκή επαφή με τις αλβανικές αρχές και συνεχίζει να παρακολουθεί την κατάσταση.</p>
      <p>Επιπλέον, η ΕΕ ανέπτυξε Ομάδα Πολιτικής Προστασίας, η οποία βοηθά τις αρχές να συντονίσουν την ανταπόκριση και να αξιολογήσουν τις ζημίες, ενώ υπενθυμίζεται ότι την Τετάρτη, ο Πρόεδρος Γιούνκερ απέστειλε συλλυπητήρια επιστολή στον πρωθυπουργό της Αλβανίας, Έντι Ράμα.</p>
      <related>
        <h4>ΣΧΕΤΙΚΑ ΑΡΘΡΑ (+30) 211 200 8300 info@realnews.gr         Copyright ©2019 RealNews All Rights Reserved</h4>
        <a href="https://www.real.gr/kosmos/arthro/sygklonizoun_oi_eikones_apo_tin_albania_thrinos_stis_kideies_mesa_se_kataulismous-590628/"/>
        <a href="https://www.facebook.com/real.gr"/>
        <a href="https://twitter.com/Real_gr"/>
        <a href="https://www.youtube.com/user/Realgrportal"/>
        <a href="https://plus.google.com/+realgr"/>
        <a href="https://www.real.gr/politiki/arthro/prostheti_stiriksi_ektaktis_anagkis_apo_tin_e_e_stin_albania-590625/#"/>
        <a href="https://www.real.gr/r.asp?catid=42930"/>
        <a href="https://www.real.gr/r.asp?catid=42927"/>
        <a href="https://media.real.gr//filesystem/Multimedia/pdf/diktio_anametadosis_RealFM_22.11.18_id25046.pdf"/>
        <a href="https://www.real.gr/poioi_eimaste/"/>
        <a href="https://www.real.gr/epikoinonia/"/>
        <a href="https://www.real.gr/oroi_xrisis/"/>
        <a href="https://www.real.gr/prostasia_prosopikon_dedomenon/"/>
      </related>
    </article>
  </body>
</html>