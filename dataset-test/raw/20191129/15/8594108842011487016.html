<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/matchday-novy-originalny-dokumentarny-serial-od-fc-barcelona-producent-barca-studios-distribucia-rakuten/266247"/>
    <meta property="og:site_name" content="touchIT"/>
    <meta property="article:published_time" content="2019-11-29T15:17:10+00:00"/>
    <meta property="og:title" content="Matchday – Nový originálny dokumentárny seriál od FC Barcelona: Producent: Barça Studios; distribúcia: Rakuten"/>
    <meta property="og:description" content="Pôvodný seriál, ktorý ponúka exkluzívny pohľad do nedávnej histórie tímu a do súkromia hráčov ako Messi, Piqué, ter Stegen a Suárez. ● Úplne nový a exkluzívny obsah vytvorený produkčným štúdiom FC"/>
  </head>
  <body>
    <article>
      <h1>Matchday – Nový originálny dokumentárny seriál od FC Barcelona: Producent: Barça Studios; distribúcia: Rakuten</h1>
      <address><time datetime="2019-11-29T15:17:10+00:00">29 Nov 2019, 15:17</time> by <a rel="author">redakcia touchIT</a></address>
      <p>
        <b>Pôvodný seriál, ktorý ponúka exkluzívny pohľad do nedávnej histórie tímu a do súkromia hráčov ako Messi, Piqué, ter Stegen a Suárez.</b>
      </p>
      <p>● Úplne nový a exkluzívny obsah vytvorený produkčným štúdiom FC Barcelona ponúka jedinečný pohľad do súkromia tímu na jaho ceste za víťazstvami, ale aj v momentoch prehry. ● Pemiéra exkluzívne ne Rukuten TV už v novembri: osem 45-minútových epizód dostupných na tejto platforme už teraz.</p>
      <p>Rakuten, Inc., FC Barcelona a Rakuten TV predstavujú <i>Matchday </i>– <i>Inside FC Barcelona</i>, ktorý je oficiálnym seriálom prinášajúcim exkluzívne zábery zo sezóny klubu 2018-2019. Ponúka nový pohľad na tím a ukazuje, prečo je Barça „viac ako klub.“</p>
      <p><i>Matchday</i> – <i>Inside FC Barcelona</i> bol vytvorený pod záštitou spoločnosti Barça Studios v spolupráci so spoločnosťami Kosmos Studios, Rakuten, Inc., Rakuten H Collective a Producciones del Barrio.   Rakuten je od roku 2017 hlavným globálnym partnerom FC Barcelona. Hlavným cieľom spolupráce je motivovať ľudí pomocou športu. Rakuten tiež prináša unikátne zábery fanúšikom po celom svete.</p>
      <figure>
        <img src="https://touchit.sk/wp-content/uploads/2019/11/3200x2000-MATCHDAY-ENG_nowat-1024x640.jpg"/>
      </figure>
      <p>Seriál pozostáva z ôsmich epizód, ktoré ponúkajú pohľad do života hráčov a tímu v priebehu neuveriteľnej sezóny 2018 – 2019. Seriál ukazuje nový pohľad na kultúru a filozofiu Barça, jedného z najpopulárnejších futbalových klubov na svete. Seriál ukazuje divákom zábery zo života klubu a jeho hráčov v momentoch radosti z víťazstva i smútku po prehranom zápase. Matchday dokumentuje životy hráčov aj mimo ihriska a ponúka pohľad do ich súkromných životov. Diváci tak uvidia piknik v dome Luisa Suáreza, ktorého sa zúčastnili Leo Messi a Jordi Alba; ako si Gerard Piqué užíva voľný čas so svojou rodinou; Marc-André a Stegen zariaďujú nový dom alebo ako Ivan Rakitič varí a pripravuje svoje obľúbené špeciality.</p>
      <p>Matchday tiež ukazuje kultové zábery vybraných zápasov FC Barcelona v priebehu minulej sezóny, ako „El Clasico“, zápas proti Real Madrid, ktorý je tiež jednou z najsledovanejších športových udalostí na svete. V dvoch epizódach uvidíme, ako sa hráči pripravujú na El Clásico, ako zvládajú tlak na túto významnú udalosť a čo zažijú v priebehu 90 minút, na hracom poli. Dokument nahovoril John Malkovich. V dokumente sú tiež zahrnuté osobné príspevky od rôznych ľudí, ktorí sú súčasťou života Barçy. Jedným z nich je Rafa, hasič, ktorý prišiel pri záchrannej akcii a následnej explózii o zrak, ale nikdy nevynechá zápasy klubu na Camp Nou. A Andrey, fanúšik z Ruska, ktorý nasleduje FC Barcelona, ​​kamkoľvek ide.</p>
      <p>Premiéra Matchday prebehne dnes 29. novembra výlučne na Rakuten TV, len v Európe, po ktorej nasleduje japonská premiéra a distribúcia prostredníctvom spoločnosti Rakuten alebo v partnerstve s inými operátormi v regiónoch APAC a USA. FC Barcelona má na dokument práva v Afrike, Latinskej Amerike, regióne MENA a Kanade.</p>
      <p>Pre všetkých fanúšikov Barça, ktorí chcú mať  blízko ku svojim hrdinom i po zhliadnutí seriálu Matchday, exkluzívne na Rakuten TV, je k dispozícii oficiálna Barça komunita na platforme Rakuten Viber, kde sa pravidelne objavuje nový aktualizovaný obsah zo života klubu. Komunita má v súčasnosti viac ako 2 milióny členov, spája fanúšikov FC Barcelona z celého sveta. Tí môžu sledovať  novinky, informácie o nadchádzajúcich zápasoch, rôzne kvízy a informácie zo zákulisia. Okrem toho môžu prostredníctvom  chatbota hlasovať, aké bude skóre alebo, kto bude hráčom zápasu a vyhrávať zaujímavé ceny, ktoré sa inak nedajú kúpiť. Rakuten Viber tak umožňuje fanúšikom komunikovať so svojim obľúbeným klubom.</p>
      <related>
        <h4>Súvisiace články</h4>
        <a href="https://touchit.sk/acer-for-education-obnovuje-pre-rok-2020-program-innovative-school/266255"/>
        <a href="https://touchit.sk/zdielat-auta-so-susedmi-budu-ako-prvi-na-slovensku-obyvatelia-projektu-nuppu/266252"/>
        <a href="https://touchit.sk/skupina-renault-darovala-papezovi-frantiskovi-exkluzivnu-dacia-duster/266232"/>
      </related>
    </article>
  </body>
</html>