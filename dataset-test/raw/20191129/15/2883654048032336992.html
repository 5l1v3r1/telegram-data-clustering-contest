<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/voormalig-topscheidsrechter-merk-moet-kaiserslautern-redden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T15:15:40+00:00"/>
    <meta property="og:title" content="Voormalig topscheidsrechter Merk moet Kaiserslautern redden"/>
    <meta property="og:description" content="Voormalig topscheidsrechter Markus Merk moet 1. FC Kaiserslautern uit de sportieve en financiële malaise leiden. De voormalig arbiter onderbreekt deze week zelfs zijn huwelijksreis in Zuid-oost Azië om zondag bij de algemene ledenvergadering van de club de leiding over te nemen."/>
  </head>
  <body>
    <article>
      <h1>Voormalig topscheidsrechter Merk moet Kaiserslautern redden</h1>
      <address>
        <time datetime="2019-11-29T15:15:40+00:00">29 Nov 2019, 15:15</time>
      </address>
      <p>Voormalig topscheidsrechter Markus Merk moet 1. FC Kaiserslautern uit de sportieve en financiële malaise leiden. De voormalig arbiter onderbreekt deze week zelfs zijn huwelijksreis in Zuid-oost Azië om zondag bij de algemene ledenvergadering van de club de leiding over te nemen.</p>
      <p>“Als de FCK me nodig heeft, dan ben ik er”, zei Merk. “Ik zou het mezelf niet vergeven als ik het niet geprobeerd zou hebben. Ik wil de verantwoordelijkheid nemen en er niet alleen over praten.”</p>
      <p>Merk denkt dat hij met de voormalig profvoetballer Martin Wagner, de voormalige voorzitter Reiner Kessler, een jurist en een financieel expert een “ervaren en breed team” heeft samengesteld. Kaiserslautern gaat gebukt onder een schuldenlast van 20 miljoen euro. De roemruchte club, nog landskampioen in de Bundesliga in 1998, is ondertussen afgezakt naar de 3. Bundesliga en staat na zestien speelronden zestiende. “Als we geen hoop zouden hebben, zouden we er niet aan beginnen. Dat zou pas fataal zijn”, kijkt Merk vooruit.</p>
      <p>De Duitser nam in april 2008 afscheid als scheidsrechter. Merk was actief op het WK voetbal in 2002 en 2006 en het EK in 2000 en 2004. Op dat laatste toernooi floot hij de finale tussen Griekenland en Portugal. De Duitser had ook de leiding tijdens de eindstrijd van de Champions League in 2003 (AC Milan-Juventus).</p>
      <p>BUZZS</p>
    </article>
  </body>
</html>