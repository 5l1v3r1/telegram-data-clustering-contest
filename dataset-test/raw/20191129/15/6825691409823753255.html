<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/kaunas/miesto-pulsas/apie-automobiliu-eisma-maironio-gatveje-greitu-metu-sias-tvoras-pamirsime-941885"/>
    <meta property="og:site_name" content="Kauno diena"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Apie automobilių eismą Maironio gatvėje: greitu metu šias tvoras pamiršime"/>
    <meta property="og:description" content="Kauno miesto savivaldybė skelbia, kad po savaitgalio vairuotojai vėl galės laisvai važiuoti visa Maironio gatve. Kelis mėnesius trukę Laisvės alėjos dalies, kuri kertasi su Maironio gatve, darbai jau baigti."/>
  </head>
  <body>
    <article>
      <h1>Apie automobilių eismą Maironio gatvėje: greitu metu šias tvoras pamiršime</h1>
      <address><time datetime="2019-11-29T15:16:00+00:00">29 Nov 2019, 15:16</time> by <a rel="author">Kauno.diena.lt inf.</a></address>
      <p>
        <b>Kauno miesto savivaldybė skelbia, kad po savaitgalio vairuotojai vėl galės laisvai važiuoti visa Maironio gatve. Kelis mėnesius trukę Laisvės alėjos dalies, kuri kertasi su Maironio gatve, darbai jau baigti.</b>
      </p>
      <p>Rekonstruojant Laisvės alėją teko beveik dviem mėnesiams uždrausti eismą atkarpoje, kusi susikerta su Maironio gatve. Šioje sankryžoje buvo pakeistos komunikacijos, paklota nauja granito danga. Vairuotojai galėjo tik privažiuoti iki Laisvės alėjos, bet jos kirsti nebuvo galimybių.</p>
      <p>Tačiau miesto atstovai skelbia geras naujienas. Jau po savaitgalio automobilių eismas Laisvės alėjos ir Maironio gatvės sankryža bus atnaujintas.</p>
      <p>„Jau greitu metu šias tvoras pamiršime – Maironio gatvėje baigiami darbai ir pirmadienį bus atnaujintas eismas“, – skelbiama Kauno miesto savivaldybės feisbuko puslapyje.</p>
      <p>Tad vairuotojai galės greičiau pasiekti kelionės tikslą. Taip pat sumažės automobilio apkrova kitoms gatvėms, kuriomis teko važiuoti tol, kol buvo uždaryta Maironio gatvė.</p>
    </article>
  </body>
</html>