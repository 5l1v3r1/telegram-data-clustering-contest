<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/ts-lkd-regioniniu-vizitu-ciklas-girdime-lietuva-tesiasi---numatytas-apsilankymas-jonavoje/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="TS-LKD regioninių vizitų ciklas „Girdime Lietuvą“ tęsiasi – numatytas apsilankymas Jonavoje"/>
    <meta property="og:description" content="Tėvynės sąjunga-Lietuvos krikščionys demokratai tęsia regioninių vizitų ciklą „Girdime Lietuvą“. Projekto metu planuojama aplankyti įvairius Lietuvos regionus ir miestelius, kuriuose TS-LKD politikai susitiks su vietos bendruomenėmis bei viešo"/>
  </head>
  <body>
    <article>
      <h1>TS-LKD regioninių vizitų ciklas „Girdime Lietuvą“ tęsiasi – numatytas apsilankymas Jonavoje</h1>
      <address>
        <time datetime="2019-11-29T15:14:00+00:00">29 Nov 2019, 15:14</time>
      </address>
      <p>
        <i>Tėvynės sąjunga-Lietuvos krikščionys demokratai tęsia regioninių vizitų ciklą „Girdime Lietuvą“. Projekto metu planuojama aplankyti įvairius Lietuvos regionus ir miestelius, kuriuose TS-LKD politikai susitiks su vietos bendruomenėmis bei viešojo sektoriaus darbuotojais – mokytojais, gydytojais, socialiniais darbuotojais, ugniagesiais ir kitais.</i>
      </p>
      <p>Šio vizitų ciklo tikslas – susitikti su bendruomenėmis ir viešojo sektoriaus darbuotojais, kuriuos ypatingai liečia kitų metų biudžetas, pasižymintis gausybe netesimų pažadų. TS-LKD politikai yra įsitikinę, kad norint ieškoti ilgalaikių sprendimų, būtina plati diskusija su visuomene, būtina klausyti, suprasti ir girdėti, ko nori mūsų šalies piliečiai.</p>
      <p>Pirmadienį kampanija „Girdime Lietuvą“ vyksta į Skuodo r., Šakius, Gargždus ir Jonavą.</p>
      <p>Jonavoje pirmadienį, gruodžio 2 d.,  lankysis Seimo nariai Raimundas Martinėlis, Antanas Matulas, Dainius Kreivys ir Andrius Kupčinskas, kurie 11 val. susitiks Jonavos ligoninėje su medicinos darbuotojais, profesinėmis sąjungomis (Žeimių g. 19), 14.30 val. lankysis Ruklos Pabėgėlių priėmimo centre bei susipažins su Jonušo Radvilos mokomuoju pulku (Karaliaus Mindaugo g. 18), 16 val. susitiks su Jonavos savivaldybės verslo atstovais kavinėje (J. Ralio g. 14), o 18 val. – su Jonavos miesto gyventojais (ten pat).</p>
      <p> </p>
      <p>
        <i>TS-LKD inf.</i>
      </p>
    </article>
  </body>
</html>