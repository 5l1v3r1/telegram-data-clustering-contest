<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-naftogazi-prokomentuvali-dvostoronni-peregovori-z-rf-643408.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T15:30:05+00:00"/>
    <meta property="og:title" content="У «Нафтогазі» прокоментували двосторонні переговори з РФ"/>
    <meta property="og:description" content="Вітренко стверджує, що перемовини торкалися «цілої низки технічних документів»"/>
  </head>
  <body>
    <article>
      <h1>У «Нафтогазі» прокоментували двосторонні переговори з РФ</h1>
      <address>
        <time datetime="2019-11-29T15:30:05+00:00">29 Nov 2019, 15:30</time>
      </address>
      <h4>Вітренко стверджує, що перемовини торкалися «цілої низки технічних документів»</h4>
      <p>На останньому раунді тристоронніх технічних консультацій по газу було узгоджено, що російська та українська сторони у двосторонньому форматі мають почати обговорювати технічні деталі, а також спробувати знайти вирішення проблеми з виконанням рішень Стокгольмского арбітражу. Про це заявив виконавчий директор «Нафтогазу України» Юрій Вітренко в інтерв’ю «<a href="https://www.radiosvoboda.org/">Радіо Свобода</a>».</p>
      <p>«Двосторонні переговори були продовженням тристоронніх переговорів, і на останньому раунді тристоронніх технічних консультацій було узгоджено, що сторони у двосторонньому форматі мають почати обговорювати технічні деталі, а також, спробувати принаймні, знайти певне вирішення проблеми з виконанням рішень Стокгольмского арбітражу і нового арбітражу, який вже почали сторони і який зараз іде», — сказав Вітренко.</p>
      <p>З його слів, це було продиктовано тим, що є , наприклад угода про з’єднання між операторами.</p>
      <p>«Я особисто брав участь з боку «Нафтогазу» у перемовинах щодо рішень Стокгольмького арбітражу, оскільки я особисто веду цей арбітраж», — повідомив виконавчий директор «Нафтогазу».</p>
      <p>Нагадаємо, 28 листопада <a href="https://glavcom.ua/news/ukrajina-i-rf-proveli-gazovi-peregovori-u-vidni--643172.html">у Відні відбулися російсько-українські переговори щодо газу</a> з участю міністра енергетики РФ Олександра Новака, міністра енергетики та захисту навколишнього середовища України Олексія Оржеля, Голови Правління ПАТ «Газпром» Олексія Міллера, керівників НАК «Нафтогаз України» і ТОВ «Оператор газотранспортної системи України». </p>
      <p>До слова, напередодні прем'єр Олексій <a href="https://glavcom.ua/news/goncharuk-ukrajina-ne-vede-peregovori-pro-kupivlyu-gazu-z-rosiji-642951.html">Гончарук запевнив, що Україна не веде переговори</a> про купівлю газу з Росії.</p>
      <p>У Міністерстві енергетики та захисту довкілля України <a href="https://glavcom.ua/news/u-minenergo-prokomentuvali-gazovi-peregovori-predstavnikiv-ukrajini-i-rf-u-vidni-643203.html">прокоментували двосторонні переговори України і Росії щодо транзиту газу,</a> які відбулися 28 листопада у Відні.</p>
      <related>
        <a href="https://glavcom.ua/economics/finances/dorozhche-abo-shche-dorozhche-uryad-zaproponuvav-naselennyu-gazoviy-atrakcion-643363.html"/>
        <a href="https://glavcom.ua/news/za-desheviy-rosiyskiy-gaz-ukrajina-vzhe-zaplatila-vtratoyu-svojih-teritoriy-klimpush-cincadze-643357.html"/>
        <a href="https://glavcom.ua/news/ukrajina-i-rf-proveli-gazovi-peregovori-u-vidni--643172.html"/>
      </related>
    </article>
  </body>
</html>