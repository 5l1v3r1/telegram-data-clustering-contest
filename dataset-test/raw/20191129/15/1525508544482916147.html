<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784002/%D9%85%D8%AD%D9%85%D8%AF-%D8%A8%D9%86%D8%A7-%D9%87%DB%8C%DA%86%DA%AF%D8%A7%D9%87-%D9%88%D8%B9%D8%AF%D9%87-%D9%85%D8%AF%D8%A7%D9%84-%D8%B7%D9%84%D8%A7%DB%8C-%D8%A7%D9%84%D9%85%D9%BE%DB%8C%DA%A9-%D8%B1%D8%A7-%D9%86%D8%AF%D8%A7%D8%AF%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:03:43+00:00"/>
    <meta property="og:title" content="در واکنش به اظهارات وزیر ورزش؛ محمد بنا: هیچگاه وعده مدال طلای المپیک را ندادم"/>
    <meta property="og:description" content="سرمربی تیم ملی کشتی فرنگی ایران به اظهارات اخیر وزیر ورزش مبنی بر توقع مدال آوری در المپیک واکنش نشان داد."/>
  </head>
  <body>
    <article>
      <h1>در واکنش به اظهارات وزیر ورزش؛ محمد بنا: هیچگاه وعده مدال طلای المپیک را ندادم</h1>
      <address><time datetime="2019-11-29T15:03:43+00:00">29 Nov 2019, 15:03</time> by <a rel="author" href="https://www.mehrnews.com/archive?jr=51" target="_blank">علیرضا هنرمنش</a></address>
      <p>به گزارش <a href="https://www.mehrnews.com/">خبرگزاری مهر</a>،  محمد بنا سرمربی تیم‌ملی کشتی فرنگی در خصوص برخی اظهارات مبنی بر وعده  کسب دو مدال طلا در المپیک ۲۰۲۰ اظهار داشت: هیچوقت سعی نکردم دروغ بگویم، مسابقات المپیک نزدیک و شرایط هم سخت است، امکانات کمی هم داریم اما ما جوانان بسیار خوبی داریم که به پیروزی های آنها امیدوار هستیم.</p>
      <p>محمد بنا تصریح کرد: شنیدم از طرف من برخی گفته اند قول دو یا چهار مدال طلا در المپیک را داده ام، اصلاً این طور نیست ما سعی و تلاش خود را می کنیم اما با وجود کمبود امکانات و شرایط موجود و زمان کمی که در اختیار داریم من هیچ قولی نمی توانم به شما بدهم.</p>
      <p>وی خاطر نشان کرد: تنها قولی که می توانم بدهم این است که با همه وجود می جنگیم، برای رسیدن به موفقیت و شاد کردن دل مردم عزیز تلاش می‌کنیم، امیدوارم در این روزهای سخت بتوانیم برای لحظه ای هم که شده شما را شاد کنیم.</p>
    </article>
  </body>
</html>