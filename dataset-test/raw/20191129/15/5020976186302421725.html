<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinter1908.it/ultimora/boninsegna-inter-ecco-cosa-marotta-deve-regalare-a-conte-a-gennaio/"/>
    <meta property="og:site_name" content="FC Inter 1908"/>
    <meta property="article:published_time" content="2019-11-29T15:00:14+00:00"/>
    <meta property="og:title" content="Boninsegna: “Inter, ecco cosa Marotta deve regalare a Conte a gennaio”"/>
    <meta property="og:description" content="Le parole dell'ex nerazzurro a proposito dell'andamento della squadra di Antonio Conte"/>
  </head>
  <body>
    <article>
      <h1>Boninsegna: “Inter, ecco cosa Marotta deve regalare a Conte a gennaio”</h1>
      <h2>Le parole dell’ex nerazzurro a proposito dell’andamento della squadra di Antonio Conte</h2>
      <address><time datetime="2019-11-29T15:00:14+00:00">29 Nov 2019, 15:00</time> by <a rel="author" href="https://www.fcinter1908.it/author/dvitiello/" target="_blank">Daniele Vitiello</a></address>
      <p>Anche Roberto Boninsegna, ex attaccante di Inter e Juventus, ha parlato ai microfoni del Corriere della Sera del tandem Lautaro Martinez-Lukaku, che sta trascinando i nerazzurri: «Come coppia ricordano me e Bettega, sono diversi e complementari, direi perfetti. Noi facemmo insieme tre anni splendidi. Avevo dei dubbi all’inizio, mi devo ricredere. È una grande coppia, soprattutto perché non c’è egoismo, un fatto raro tra attaccanti. Lasciar partire Icardi, uno che i gol li fa sempre, era un rischio. Marotta e Conte hanno avuto un grande coraggio, è stata una mossa azzardata ma indovinata. Scudetto? La Juventus di Sarri ha un organico migliore. Se davanti si fa male Lukaku non ci sono cambi: a gennaio una punta Marotta deve regalarla a Conte».</p>
    </article>
  </body>
</html>