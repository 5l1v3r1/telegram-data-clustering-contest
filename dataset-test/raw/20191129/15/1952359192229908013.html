<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191129_04743516"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Woning beschoten en nieuwe granaataanval: parket onderzoekt reeks incidenten in Antwerpen"/>
    <meta property="og:description" content="Donderdagnacht is er opnieuw een granaat gegooid in het Antwerpse. Ditmaal aan Leiebos in Merksem. Een buurtbewoonster belde de politie nadat ze schade vas..."/>
  </head>
  <body>
    <article>
      <h1>Woning beschoten en nieuwe granaataanval: parket onderzoekt reeks incidenten in Antwerpen</h1>
      <address>
        <time datetime="2019-11-29T15:11:00+00:00">29 Nov 2019, 15:11</time>
      </address>
      <p>Merksem - <b>Donderdagnacht is er opnieuw een granaat gegooid in het Antwerpse. Ditmaal aan Leiebos in Merksem. Een buurtbewoonster belde de politie nadat ze schade vaststelde aan haar rolluik. En donderdagavond heeft een man zich aangeboden bij de politie met een schotwonde. Het parket onderzoekt de zaken. Ook de dood van een man in Merksem werd mogelijk aan het drugsmilieu gelinkt, maar intussen blijkt het om een natuurlijk overlijden te gaan.</b></p>
      <p>In Merksem belde een buurtbewoonster de politie. “De politie kwam ter plaatse om vaststellingen te doen en vond de lepel van een granaat in het grasveld. Daarop kwam DOVO ter plaatse. De federale politie is ter plaatse om een onderzoek te doen”, aldus Kristof Aerts van het Antwerpse parket.</p>
      <p>Het gerecht zoekt twee mogelijke verdachten.</p>
      <p>Het is het zoveelste incident in korte tijd. Donderdagnacht werd een woning van een <a href="https://www.nieuwsblad.be/cnt/dmf20191129_04743489">74-jarige vrouw</a> beschoten met een zwaar machinegeweer. De vrouw was binnen op het moment van de feiten. De kogels sloegen in op enkele meters van haar.</p>
      <p>Nog donderdagochtend werd <a href="https://www.nieuwsblad.be/cnt/dmf20191128_04741659">een granaat in een woning gegooid</a>. Het springtuig belandde in de kelder, maar ging niet af. Uiteindelijk moest DOVO ter plaatse komen om de granaat gecontroleerd te laten afgaan. Het parket situeert dat incident in de drugswereld.</p>
      <p>Vrijdagmorgen werd ook nog een <a href="https://www.nieuwsblad.be/cnt/dmf20191129_04743512">lichaam </a>teruggevonden in Merksem. Maar na een autopsie blijkt het om een natuurlijk overlijden te gaan.</p>
      <p>
        <b>LEES OOK: <a href="https://www.nieuwsblad.be/cnt/dmf20191128_04741907">Omwonenden na zoveelste granaataanslag: “Het mag nu wel stoppen. Kan de politie een camera plaatsen?”</a> (+)</b>
      </p>
    </article>
  </body>
</html>