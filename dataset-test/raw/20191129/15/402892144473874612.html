<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/vakara-zinas/298383-vakara-zinas-narkobarons-priverts-dodas-stradat-uz-boliviju.htm"/>
    <meta property="og:site_name" content="nra.lv"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="VAKARA ZIŅAS. &quot;Narkobarons&quot; Priverts dodas strādāt uz Bolīviju"/>
    <meta property="og:description" content="Uzņēmēju un grāmatas «Nebaidies ne no kā» autoru, par «narkobaronu» dēvēto Rolandu Privertu sastapām starptautiskajā mākslas izstādē «Art Riga Fair 2019». Kad žurnāls »Vakara Ziņas« būs nonācis pie lasītājiem, Priverts būs devies ceļā uz Bolīviju, lai pārraudzītu, kā norit darbi viņam piederošajā desu fabrikā."/>
  </head>
  <body>
    <article>
      <h1>VAKARA ZIŅAS. "Narkobarons" Priverts dodas strādāt uz Bolīviju</h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">Lauma Lapsa, Dana Dravniece</a></address>
      <p>Uzņēmēju un grāmatas «Nebaidies ne no kā» autoru, par «narkobaronu» dēvēto Rolandu Privertu sastapām starptautiskajā mākslas izstādē «Art Riga Fair 2019». Kad žurnāls »Vakara Ziņas« būs nonācis pie lasītājiem, Priverts būs devies ceļā uz Bolīviju, lai pārraudzītu, kā norit darbi viņam piederošajā desu fabrikā.</p>
      <blockquote>«Esmu Bolīvijas rezidents, kur man pieder desu fabrika. Tāpēc braukšu strādāt. Šoreiz pirmo reizi mūžā jauno gadu nesagaidīšu Latvijā, bet ārzemēs. Ar skumjām braucu prom, bet man tur ir jābūt.</blockquote>
      <p>Man arī vēl joprojām ir problēmas ar veselību. Līdzko no kājas noņēma dzelžus, tā ir šķība. Tā nav ārstu vaina, jo laboratorijā nevarēja redzēt pareizo dzelžu leņķi. Kāju izstiepa, bet tā palika šķība. Nākamā gada 29. janvārī man ir jauna operācija. Un atkal viss būs jāpārdzīvo, atkal būs jāpavada laiks gultas režīmā. Mati pat saceļas stāvus no tam mocībām, kas jāpārcieš. Bija piecas operācijas, tagad būs sestā. Tā šis gads ir pagājis. Briesmās un mocībās. Mēģināšu uztrenēt kāju, taču tā, kā bija agrāk, vairs nebūs nekad. Es nekad vairs nespēlēšu futbolu, tenisu un hokeju. Nekad vairs neskriešu tā, kā skrēju agrāk. Labākajā gadījumā, ja vispār varēšu paiet ar savu samocīto kāju. Tagad esmu otrās grupas invalīds un automašīnu varu novietot, kurā vietā gribu un par velti,» humora dzirksti savai šī brīža situācijai piešķir Priverts.</p>
      <p>Kā sarunā ar žurnālu »Vakara Ziņas« atklāja Priverts, grāmata «Nebaidies ne no kā», kurā aprakstīts narkotiku bizness un viņa atmiņas, ir ļoti iecienīta lasītāju vidū, kas ir viena no šī gada pozitīvajām lietām. Taujājam arī, vai ir kādas izmaiņas saistībā ar viņa tiesas procesiem. «Viens tiesas process ir beidzies, kas arī ir pozitīvi. To, ko gribēju, es panācu. Ir palicis tiesas process par tējas paciņu, kas maksā vienu eiro, un tas velkas triju gadu garumā. Iesaistīti liecinieki un tiesas par vienu tējas paciņu. Es gribēju uzdāvināt tējas paciņu, ko nopirku lidostā. Tagad trīs gadus rit tiesas process. Tas ir smieklīgi! Drošībnieki domāja, ka tējas paciņā ir kokaīns. Tas nevarēja būt, jo kokaīns ir sintētiska viela. Jā, šajā tējā bija viena no substancēm, kas ir nepieciešama laboratorijai, kurā ražo kokaīnu, bet šī tēja tika pirkta lidostā,» pastāsta Priverts.</p>
      <p><a href="https://nra.lv/vakara-zinas/298383-vakara-zinas-narkobarons-priverts-dodas-stradat-uz-boliviju.htm#">Lasīt visu</a>  </p>
    </article>
  </body>
</html>