<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/pella-eklepse-chrimata-ke-ta-klidia-enos-ich-mesa-apo-katastima"/>
    <meta property="og:site_name" content="Voria.gr"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="ΠΕΛΛΑ: ΕΚΛΕΨΕ ΧΡΗΜΑΤΑ ΚΑΙ ΤΑ ΚΛΕΙΔΙΑ ΕΝΟΣ ΙΧ ΜΕΣΑ ΑΠΟ ΚΑΤΑΣΤΗΜΑ"/>
    <meta property="og:description" content="Ένας 39χρονος έκλεψε κλειδιά αυτοκινήτου από κατάστημα σε περιοχή της Πέλλας και στη συνέχεια το όχημα που ήταν παρκαρισμένο από έξω."/>
  </head>
  <body>
    <article>
      <h1>ΠΕΛΛΑ: ΕΚΛΕΨΕ ΧΡΗΜΑΤΑ ΚΑΙ ΤΑ ΚΛΕΙΔΙΑ ΕΝΟΣ ΙΧ ΜΕΣΑ ΑΠΟ ΚΑΤΑΣΤΗΜΑ</h1>
      <h2>Ένας 39χρονος έκλεψε κλειδιά αυτοκινήτου από κατάστημα σε περιοχή της Πέλλας και στη συνέχεια το όχημα που ήταν παρκαρισμένο από έξω.</h2>
      <address><time datetime="2019-11-29T15:26:00+00:00">29 Nov 2019, 15:26</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Το ποσό των 300 ευρώ και τα <b>κλειδιά</b> ενός οχήματος αφαίρεσε μέσα από κατάστημα ένας 39χρονος σε περιοχή της <b>Πέλλας</b>. Ο δράστης συνελήφθη σήμερα τα ξημερώματα από αστυνομικούς του Τμήματος Ασφάλειας Έδεσσας, με την συνδρομή αστυνομικών του Αστυνομικού Τμήματος και του Τμήματος Τροχαίας Έδεσσας. <br/><br/>Ο 39χρονος χρησιμοποιώντας τα παραπάνω κλειδιά, αφαίρεσε όχημα που ήταν σταθμευμένο εξωτερικά του καταστήματος και διέφυγε. <br/><br/>Στην κατοχή του βρέθηκε και κατασχέθηκε μέρος των κλεμμένων χρημάτων, ενώ το όχημα εντοπίσθηκε εγκαταλελειμμένο από τους αστυνομικούς και αποδόθηκε στο νόμιμο κάτοχό του.<br/><br/>Εξάλλου, χθες το απόγευμα συνελήφθη σε περιοχή της Ημαθίας ένας 29χρονος αλλοδαπός. <br/><br/>Νωρίτερα, αφαίρεσε από κατάστημα διάφορα είδη αξίας 200 ευρώ, τα οποία βρέθηκαν στην κατοχή του και αποδόθηκαν σε υπεύθυνο του καταστήματος. <br/><br/>Επίσης στην κατοχή του, βρέθηκε και κατασχέθηκε μία μεταλλική λάμα μήκους 31 εκατοστών.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/thessalonikiepaftoforo-sillipsi-diarrikton-tous-prodosan-i-kameres"/>
        <a href="https://www.voria.gr/article/thessaloniki-sta-cheria-tis-elas-melos-spiras-epikindinon-diarrikton"/>
        <a href="https://www.voria.gr/article/thessaloniki-mpikan-spiti-tou-ke-tou-piran-alisides-ke-kinito"/>
        <a href="https://www.voria.gr/article/thessaloniki-anixan-tria-aftokinita-mesa-se-mia-nichta-sto-kordelio"/>
        <a href="https://www.voria.gr/article/thessaloniki-dierrixe-amaxi-sto-papanikolaou-ke-pige-gia-analipsi"/>
        <a href="https://www.voria.gr/article/thessaloniki-thimata-diarrikton-se-ikies-2300-polites-se-9-mines"/>
      </related>
    </article>
  </body>
</html>