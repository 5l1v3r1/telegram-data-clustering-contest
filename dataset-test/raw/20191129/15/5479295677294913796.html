<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/home/economia/economia-veronese/melegatti-il-ritorno-%C3%A8-consolidato-150-assunti-per-natale-1.7807904"/>
    <meta property="og:site_name" content="L'Arena"/>
    <meta property="article:published_time" content="2019-11-29T15:59:08+00:00"/>
    <meta property="og:title" content="Melegatti, il ritorno è consolidato: 150 assunti per Natale"/>
    <meta property="og:description" content="A un anno dal cambio di mano"/>
  </head>
  <body>
    <article>
      <h1>Melegatti, il ritorno <br/>è consolidato: 150 <br/>assunti per Natale</h1>
      <address>
        <time datetime="2019-11-29T15:59:08+00:00">29 Nov 2019, 15:59</time>
      </address>
      <p>Dal primo dicembre prende il via la nuova campagna natalizia di <b>Melegatti </b>che ritorna in televisione, nel digital e nei social. Ad un anno dall’<a href="https://www.larena.it/home/economia/economia-veronese/melegatti-ha-riaperto-ci-abbiamo-sempre-creduto-1.6922273">acquisizione dell’azienda da parte dell’industriale Roberto Spezzapria</a> e di suo figlio Giacomo il piano di sviluppo accelera la sua marcia.</p>
      <p>Per la campagna di <b>Natale </b>oltre ai 50 dipendenti a tempo indeterminato sono stati assunti 150 lavoratori stagionali per assicurare la produzione necessaria a garantire la distribuzione in tutta Italia. «È un importante tassello nello sviluppo e nella crescita di Melegatti quello di poter tornare a comunicare in tv in maniera significativa. Sfornare buoni prodotti e creare posti di lavoro sono per noi obiettivi primari» dichiara Giacomo Spezzapria, presidente Melegatti 1894.</p>
    </article>
  </body>
</html>