<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/29/sarkvideki-levego-tor-rank-a-hetvegen-havazas-es-minusz-8-fok-is-lehet"/>
    <meta property="og:site_name" content="infostart"/>
    <meta property="article:published_time" content="2019-11-29T15:15:00+00:00"/>
    <meta property="og:title" content="Sarkvidéki levegő tör ránk a hétvégén - havazás és mínusz 8 fok is lehet"/>
    <meta property="og:description" content="Hétvégén országos fagyra készülhetünk, mínusz 8 fok is lehet. Évszakváltó hidegfront érkezik péntek estétől."/>
  </head>
  <body>
    <article>
      <h1>Sarkvidéki levegő tör ránk a hétvégén - havazás és mínusz 8 fok is lehet</h1>
      <address><time datetime="2019-11-29T15:15:00+00:00">29 Nov 2019, 15:15</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/eletmod/2019/11/29/komoly-lehules-kezdodik-a-hetvegen"/>
      </related>
      <h3>Hétvégén országos fagyra készülhetünk, mínusz 8 fok is lehet. Évszakváltó hidegfront érkezik péntek estétől.</h3>
      <p>Szombatra virradóan hidegfront vonul át fölöttünk, amely mögött az eddiginél jóval hidegebb levegő érkezik fölénk.</p>
      <p>Vasárnap reggelre a nyugalomba jutó hideg levegőben országos fagy várható, majd hétfőn vegyes halmazállapotú csapadék érkezik.</p>
      <h4>Szombat reggeltől szombat éjfélig</h4>
      <p>Felhőátvonulások lesznek többnyire kevés, északkeleten több felhővel, többórás napsütéssel. Néhol futó zápor, az Északi-középhegységben és a Bakonyban hózápor is lehet.</p>
      <p>Az északnyugati szél megélénkül, több helyen meg is erősödik.</p>
      <blockquote>A legalacsonyabb éjszakai hőmérséklet -1 és +5 fok között valószínű. A legmagasabb nappali hőmérséklet 4 és 9 fok között alakul szombaton.</blockquote>
      <h4>Vasárnap:</h4>
      <p>Kezdetben nagyrészt derült lesz az ég, majd nyugat felől fátyolfelhők érkeznek. Estére nyugaton megvastagszik a felhőzet, de késő estig még nem valószínű csapadék. A déli, délkeleti szél napközben megélénkül, a Dunántúl északi felén többfelé meg is erősödik.</p>
      <p>
        <mark>A legalacsonyabb éjszakai hőmérséklet -1 és -8, a legmagasabb nappali hőmérséklet 3 és 6 fok között várható.</mark>
      </p>
      <figure>
        <iframe src="https://www.youtube.com/embed/hQFll6Q1vbs" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>