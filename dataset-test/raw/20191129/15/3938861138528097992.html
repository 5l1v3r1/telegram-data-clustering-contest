<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_ukrayina-pochne-zbivati-rosijski-bezpilotniki-z-okupovanogo-krimu/940635"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T15:29:00+00:00"/>
    <meta property="og:title" content="Україна почне збивати російські безпілотники з окупованого Криму"/>
    <meta property="og:description" content="Україна зенітно-ракетними комплексами Бук-М1 почне збивати російські безпілотники, які летять з окупованого Криму. Безпілотники квадрокоптерного поля бою збиватимуть зі стрілецької зброї, заявив речник командування повітряних сил України Юрій Ігнат, пише Крим.Реалії. &quot;Якщо мова про ..."/>
  </head>
  <body>
    <article>
      <h1>Україна почне збивати російські безпілотники з окупованого Криму</h1>
      <address><time datetime="2019-11-29T15:29:00+00:00">29 Nov 2019, 15:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940635_w_300.jpg?v=0"/>
        <figcaption>Російський безпілотник "Форпост". Фото: росзмі</figcaption>
      </figure>
      <p>Україна зенітно-ракетними комплексами Бук-М1 почне збивати російські безпілотники, які летять з окупованого Криму.</p>
      <p>Безпілотники квадрокоптерного поля бою збиватимуть зі стрілецької зброї, заявив речник командування повітряних сил України <b>Юрій Ігнат</b>, пише <a href="https://www.radiosvoboda.org/a/news-viyskovi-bezpilotnyky-krym/30298905.html">Крим.Реалії</a>.</p>
      <p>"Якщо мова про серйозні БПЛА типу "Орлан" або "Форпост", то тоді вже застосовуються зенітні ракети. Бук-М1 часто застосовувався до цих безпілотників, тому що була істотна загроза нашим військам на Донбасі. Були випадки, коли безпілотники ворожі збивали і вертольоти армійської авіації – Мі-24", – розповів Ігнат.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_ditinstvo-u-chobotyah-rosiyani-proveli-vijskovu-gru-u-shkoli/939663"/>
      </related>
      <p>Безпілотні літальні апарати "Орлан" та "Форпост" знаходяться на російських військових базах в окупованому Криму.</p>
      <blockquote>Сьогодні, 19 листопада, в акваторії Чорного моря<a href="https://gazeta.ua/articles/krym/_flot-rf-trenuyetsya-zavdavati-udariv-po-ukrayinskomu-uzberezhzhyu/938880"> розпочалися навчання ВМФ Росії</a>, в яких беруть участь понад десять кораблів і суден флоту та авіація.<br/>В ході маневрів заплановано виконання ракетних і артилерійських стрільб, повідомляє пресслужба російського флоту.<br/>Зокрема, до навчання залучено фрегат "Адмірал Ессен", малий ракетний корабель "Вишній Волочек", великий десантний корабель "Азов", морські тральщики "Турбініст" і "Ковровець", а також допоміжні судна.</blockquote>
    </article>
  </body>
</html>