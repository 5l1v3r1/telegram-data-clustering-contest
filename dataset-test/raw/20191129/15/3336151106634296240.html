<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/once-sen-kendi-beyin-olumunu-kontrol-ettir-29111945.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="Erdoğan'dan tepki: &quot;Önce sen kendi beyin ölümünü kontrol ettir&quot;"/>
    <meta property="og:description" content="Cumhurbaşkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma töreninde konuştu."/>
  </head>
  <body>
    <article>
      <h1>Erdoğan'dan tepki: "Önce sen kendi beyin ölümünü kontrol ettir"</h1>
      <h2>Cumhurbaşkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma töreninde konuştu.</h2>
      <address>
        <time datetime="2019-11-29T15:45:00+00:00">29 Nov 2019, 15:45</time>
      </address>
      <p>Cumhurbaşkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma töreninde konuştu.</p>
      <p>Cumhurbaşkanı Erdoğan, Fransa Cumhurbaşkanı Emmanuel Macron’un “NATO’nun beyin ölümü gerçekleşti” sözleri için<b> “önce sen kendi beyin ölümünü kontrol ettir” </b>dedi.</p>
      <p>
        <b>GERİLİM BÜYÜYOR</b>
      </p>
      <p>AFP'nin aktardığına göre, Türkiye’nin Paris Büyükelçisi, Erdoğan’ın Macron’a yönelik sözleri sonrası Fransa Dışişlerine çağırıldı.</p>
      <p>
        <b>Erdoğan’ın konuşmasının satır başları şöyle:</b>
      </p>
      <p>-Ülkemizdeki üniversite sayısını 76'dan 207'ye çıkarırken sadece skor amaçlı hareket etmedik. En köklüsünden en yenisine kadar, tüm üniversitelerimizin yüksek öğrenimden beklediğimiz işlevleri yerine getirebilecek anlayışa, donanıma, altyapıya sahip olması için de çalıştık.</p>
      <p>-Üniversitelerimizin başarıları ülkemizin en büyük gururu, övünç kaynağı olmalıdır. Cumhurbaşkanı olarak bu konuda üzerimize düşen her türlü görevi yerine getireceğiz.</p>
      <p>-İlk 500, ilk 100 listelerinde ülkemizden bir elin parmağı kadar değil göğsümüzü kabartacak düzeyde üniversitelerin yer almasını bekliyoruz.</p>
      <p>-​Bu coğrafya, inancıyla ilgili hassasiyetlerine dokunulmaması şartıyla her imkanı, her değeri, her birikimi kucaklama kültürüne sahiptir.</p>
      <p>
        <b>SEBEBİ İSLAM DEĞİL</b>
      </p>
      <p>-İslam dünyasının sıkıntılarının sebebi nasıl İslam değilse, ülkemizin geçmişte yaşadığı krizleri de milletimize ve kültürümüze mal edemeyiz.</p>
      <p>-Kendimiz olmayı, kendimiz üretmeyi, kendimiz düşünmeyi bırakıp başkalarına benzemeyi hayatımızın merkezine yerleştirdiğimiz gün, kaybetmeye başlarız.</p>
      <p>-Başımıza gelenlerin nedeni son birkaç asırdır medeniyet ufkunu yitirmiş, öz güvenini kaybetmiş, Batı karşısında ezik, kendi kültürüne karşı nobran, kendisi üretmek yerine kopyalamayı bilim diye yutturmuş bir zihniyetin üzerimize karabasan gibi çökmüş olmasıdır.</p>
      <p>-Türkiye, son 17 yılda yaşadığı büyük dönüşümün ardından sadece bilim alanında değil her konuda çok farklı bir kulvara girmiştir. Artık kendisine inanan, gücüne inanan, hedeflerine kilitlenen, tuzakları bozan bir Türkiye var.</p>
      <p>-Üniversitelerimizden beklentimiz, medeniyet davamızı her türlü ön yargıdan arınmış olarak, insanlığın tüm birikimini kullanarak güçlendirmeyi yükseltmeleri ve yüceltmeleridir.</p>
      <p>-Arnavutluk'a inşallah, en uygun yerde ekiplerimiz çalışmalarını yapacak ve 500 konutu Türk kardeşleri olarak orada inşa etmiş olacağız.</p>
      <p>-Başka yerlerde üretilen bilginin ezbercisi, kopyacısı, tekrarcısı değil bizatihi bilginin membaı haline gelen üniversitelere sahip olmanın hayaliyle yaşıyoruz.</p>
      <p>-Türkiye ile ilgili hazım sorunu yaşayanların giderek arttığını görüyoruz. Son örneği NATO tartışmalarıdır. Hiç risk almayan hep kazanmaya alışmış kimi ülkeler, Türkiye'nin kendi hakkını, hukukunu, egemenliğini koruma çabalarına tahammül edemiyor. Fransa Cumhurbaşkanı'nın son açıklamaları bu hastalıklı anlayışın örneklerinden biridir. 'NATO'nun beyin ölümü gerçekleşmiştir' diyor.</p>
      <p>-Fransa Cumhurbaşkanı Sayın Macron bak Türkiye'den sesleniyorum, NATO'da da söyleyeceğim, önce sen kendi beyin ölümünü bir kontrol ettir.</p>
      <p>
        <b>"SENİN NE HADDİNE"</b>
      </p>
      <p>-Türkiye'yi NATO'dan çıkarmak-çıkarmamak... Bu senin haddine mi? Böyle bir şeyin kararını senin verme yetkin var mı?</p>
      <p>-NATO için Fransa ne anlam ifade ediyoruz bilemeyiz ama Türkiye bu kurumun en önemli üyesidir. Türkiye olmasa, dünyanın dört bir yanındaki teröristlerin Avrupa'ya yığılacağından kimsenin şüphesi olmasın.</p>
      <p>-Ülkemizin haklı hassasiyetlerini hiçe sayıp en küçük bir ilgilerinin olmadığı Suriye'de tırnak tutturmaya çalışan Fransa'nın ta kendisidir.</p>
      <p>-(Fransa'nın Suriye'de bulunması) Senin orada bulunmaya hak ve selahiyetin yok. Seni rejim de davet etmiş değil.</p>
      <p>
        <b>Odatv.com</b>
      </p>
      <figure>
        <a href="https://odatv.com/natonun-beyin-olumu-gerceklesiyor-07111913.html">
          <img src="https://odatv.com/images2/2019_11/2019_11_29/natonun-beyin-olumu-gerceklesiyor-07111913_m2.jpg"/>
        </a>
      </figure>
      <figure>
        <a href="https://www.odakitap.com/dunya-tarihi-101-kitabi-tom-head">
          <img src="https://odatv.com/images2/2019_01/2019_01_16/antik-mezopotamya-ve-viking-fetihlerinden-nato-ve-wikileaks_e-dnya-tarihi.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>12,843 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/natonun-birlikleri-turkiyeyi-terk-mi-ediyor-18101920.html"/>
        <a href="https://odatv.com/macrondan-itiraf-27081953.html"/>
        <a href="https://odatv.com/s-400ler-10-gun-icerisinde-geliyor-01071951.html"/>
        <a href="https://odatv.com/gorus-farkliliklarimizin-dava-arkadasligimizin-onune-gecmesine-musaade-etmemeliyiz-11051924.html"/>
        <a href="https://odatv.com/siyasal-islam-bir-tehdit-25041924.html"/>
        <a href="https://odatv.com/duyuyorum-ki-partimizde...-19031948.html"/>
        <a href="https://odatv.com/baktilar-cilgin-turkler-geliyor...-14031946.html"/>
        <a href="https://odatv.com/bunu-soylemek-cok-agrima-gidiyor-ama-boyle-natocu-milliyetciler-18081849.html"/>
        <a href="https://odatv.com/hangi-unlu-ismin-memleketinde-erdogan-ne-kadar-oy-aldi-28061833.html"/>
        <a href="https://odatv.com/erdogan-icin-kritik-gun-carsamba-25061852.html"/>
        <a href="https://odatv.com/erdoganin-sandigindan-ne-cikti-24061809.html"/>
        <a href="https://odatv.com/ohali-secimden-sonra-kaldiracagiz-14061845.html"/>
        <a href="https://odatv.com/o-haberden-sonra-erdogan-bana-kustu-31051821.html"/>
        <a href="https://odatv.com/neden-3-cocuk-dedigimi-anliyorsunuz-degil-mi-19051839.html"/>
        <a href="https://odatv.com/kaosa-dogru-dortnala-1310141200.html"/>
        <a href="https://odatv.com/sali-gununden-sonra...-1110141200.html"/>
        <a href="https://odatv.com/teroristlere-kimyasal-silah-sagladi-yargilanmali-1110141200.html"/>
        <a href="https://odatv.com/boyle-olur-tarafsiz-cumhurbaskani-1010141200.html"/>
        <a href="https://odatv.com/erdogan-o-toplantiya-turk-gazetecileri-almadi-0310141200.html"/>
        <a href="https://odatv.com/bozuk-asilarla-15-cocugu-oldurduler-0310141200.html"/>
      </related>
    </article>
  </body>
</html>