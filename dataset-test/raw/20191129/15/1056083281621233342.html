<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805331/%D9%86%DA%A9%D9%88%D9%86%D8%A7%D9%85-%D8%B9%D9%84%DB%8C%D9%87-%D8%A8%D8%B9%D8%B6%DB%8C-%D9%87%D8%A7-%D8%A7%D9%81%D8%B4%D8%A7%DA%AF%D8%B1%DB%8C-%D9%85%DB%8C-%DA%A9%D9%86%D9%85-%D8%A8%D9%87-%D9%85%D8%B1%DB%8C%D8%AF%DB%8C-%D8%B3%D9%84%D8%A7%D9%85-%D9%85%D9%86-%D8%B1%D8%A7-%D8%A8%D8%B1%D8%B3%D8%A7%D9%86%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T15:59:51+00:00"/>
    <meta property="og:title" content="نکونام: علیه بعضی‌ها افشاگری می‌کنم/ به مریدی سلام من را برسانید"/>
    <meta property="og:description" content="سرمربی تیم فوتبال فولاد خوزستان می‌گوید هافبک تاثیرگذار تیمش مدت‌هاست در تمرینات این تیم حاضر نشده است."/>
  </head>
  <body>
    <article>
      <h1>نکونام: علیه بعضی‌ها افشاگری می‌کنم/ به مریدی سلام من را برسانید</h1>
      <address><time datetime="2019-11-29T15:59:51+00:00">29 Nov 2019, 15:59</time> by <a rel="author">محمدحسین رضوی</a></address>
      <p>سرمربی تیم فوتبال فولاد خوزستان می‌گوید هافبک تاثیرگذار تیمش مدت‌هاست در تمرینات این تیم حاضر نشده است.</p>
      <p>به گزارش ایسنا، جواد نکونام سرمربی تیم فوتبال فولاد خوزستان پس از برتری ۲ بر صفر تیمش برابر گل گهر در نشست خبری این دیدار حاضر شد و اظهار کرد: به بازیکنان تیمم تبریک می‌گویم. با  اینکه کمبود بازیکنان داشتیم، بازیکنانم تلاش زیادی کردند.</p>
      <p>وی ادامه داد: تیمی که ۵ – ۴ – ۱ بازی می کنند، کار حریفش را سخت می کند. گل گهر می‌توانست شهرخودرو را ببرد زیرا بسته بازی می‌کنند و دل به بازی مستقیم و ضدحمله‌ها دارند. ما این را می‌دانستیم و به جز ابتدای نیمه دوم، فرصتی به آن‌ها ندادیم. در نیمه دوم آن‌ها بازتر شدند و ما هم تغییر تاکتیک دادیم و می‌توانستیم زودتر به گل دوم برسیم. از بازیکنانم راضی هستم و امیدوارم به این روند ادامه دهیم.</p>
      <p>نکونام در پاسخ به این سوال که زیبایی بازی همراه با بردن برایش اهمیت دارد یا نه، گفت: بازی با ذوب‌آهن خوب بازی کردیم و موقعیتی به حریف ندادیم اما اتفاقی نیفتاد. متاسفانه در فوتبال آمار، تعداد پاس و این داستان‌ها مد شده اما باید ببینیم ظرفیت تیم چقدر است. داور بازی امروز قضاوت خوبی داشت و در همه صحنه‌ها تصمیم درستی گرفت. نکته دیگر این است که افرادی در خوزستان حضور دارند که می خواهند این تیم بالا نباشند اما روزی می‌رسد نام آن ها را افشا می کنم. اگر ببینم ادامه پیدا کند، اسم آن‌ها را می گویم زیرا تا روزی که سرمربی فولاد هستم برای این تیم می‌جنگم.</p>
      <p>سرمربی فولاد در خصوص پا به توپ نشدن بازیکنان تکنیکی‌اش توضیح داد: حسن بیت‌سعید ۲ یا ۳ حرکت تکنیکی انجام داد و می‌توانست زودتر گل بزند. تیمی که بازی مستقیم انجام می دهد و بسته بازی می کند باعث می‌شود که هافبک‌ها از تیم خارج شوند. امروز صابر حردانی و بیت‌سعید چند باز این کارها را انجام دادند اما بازی مستقیم حریف ما را سخت کرد. امیدوارم بازیکنانم ایوب والی را الگو قرار دارند زیرا او به معنای واقعی کاپیتان تیم است. او در تیم بزرگی می کند و من از او ممنونم.</p>
      <p>او درباره این که سینا مریدی مدت‌ها است در ترکیب این تیم حضور ندارد تصریح کرد: شما اگر مریدی را دیدید، سلام من را به او برسانید.</p>
      <p>نکونام در پایان درباره شعارهایی که علیه فولاد در این بازی در استادیوم شنیده شد، گفت: حرف مردم همیشه برای من مهم است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090805327/%D8%AC%D9%84%D8%A7%D9%84%DB%8C-%D8%A7%D8%B2-%D8%AA%DB%8C%D9%85%D9%85-%D9%86%D8%A7%D8%A7%D9%85%DB%8C%D8%AF-%D9%86%DB%8C%D8%B3%D8%AA%D9%85-%D8%A7%D9%85%D8%A7-%D8%A8%DA%86%DA%AF%D8%A7%D9%86%D9%87-%DA%AF%D9%84-%D9%85%DB%8C-%D8%AE%D9%88%D8%B1%DB%8C%D9%85-%D9%87%D8%AC%D9%88%D9%85-%D8%A8%D8%A7%D8%B2%DB%8C%DA%A9%D9%86%D8%A7%D9%86"/>
        <a href="https://www.isna.ir/news/98090805325/%D8%A8%D8%B1%D8%AA%D8%B1%DB%8C-%D9%81%D9%88%D9%84%D8%A7%D8%AF-%D8%A8%D8%B1%D8%A7%D8%A8%D8%B1-%DA%AF%D9%84-%DA%AF%D9%87%D8%B1-%D9%86%DA%A9%D9%88%D9%86%D8%A7%D9%85-%D9%85%DA%86-%D8%A7%D8%B3%D8%AA%D8%A7%D8%AF%D8%B4-%D8%B1%D8%A7-%D8%AE%D9%88%D8%A7%D8%A8%D8%A7%D9%86%D8%AF"/>
      </related>
    </article>
  </body>
</html>