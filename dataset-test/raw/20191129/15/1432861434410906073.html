<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/ancheloti-se-pohvali-che-znae-tajnata-kak-se-udyrzha-livyrpul-1411001.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T15:02:00+00:00"/>
    <meta property="og:title" content="Анчелоти се похвали, че знае тайната как се удържа Ливърпул"/>
    <meta property="og:description" content="Треньорът на Наполи Карло Анчелоти заяви, че е разгадал тайната как да удържи Ливърпул Италианският тим, воден от големия специалист, е този, който втори пореден сезон създава сериозни проблеми на европейския клубен шампион в Шампионска лига"/>
  </head>
  <body>
    <article>
      <h1>Анчелоти се похвали, че знае тайната как се удържа Ливърпул</h1>
      <address><time datetime="2019-11-29T15:02:00+00:00">29 Nov 2019, 15:02</time> by <a rel="author">Sportlive.bg</a></address>
      <p>Треньорът на Наполи Карло Анчелоти заяви, че е разгадал тайната как да удържи <b><a href="https://www.sportlive.bg/tags/4688">Ливърпул</a></b>. Италианският тим, воден от големия специалист, е този, който втори пореден сезон създава сериозни проблеми на европейския клубен шампион в Шампионска лига. В последния кръг на груповата фаза на турнира Наполи и Ливърпул завършиха наравно 1:1.</p>
      <p><i>"Не е лесно да постигнеш равенство там. Изпитвахме проблеми, оказахме се под натиск и започнахме да се браним твърде дълбоко, но друг начин да се върнеш "жив" от "Анфийлд" не съществува. Оцеляхме и това е важното. Беше добра вечер, спечелихме точка и класирането на плейофите, както и първото място в групата, все още са в нашите ръце"</i>, коментира Анчелоти, цитиран от "Sky Italia".</p>
      <p><i>"Сменихме няколко играчи, но не и основната структура на отбора. Ди Лоренцо игра по левия фланг, когато държахме топката, а в отбрана той се връщаше в полузащитата, построена според схемата 4-4-2. Ливърпул притежава огромни качества, но стават по-контролируеми, когато са принудени да играят в ограничено пространство</i>", допълни италианският треньор.<b><i><a href="https://www.sportlive.bg/worldfootball/spain/Yurgen-Klop-posochi-iznenadvasht-stadion-kato-naj-omrazniq-si-za-gostuvane-1408101.html"> А на кой стадион ненавижда да гостува Юрген Клоп - вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Klop-Ne-sym-i-ochakval-che-shte-otidem-v-Zalcburg-na-vakanciq-1410513.html"/>
        <a href="https://www.sportlive.bg/worldfootball/championsleague/Koshmaryt-na-Livyrpul-otnovo-nadvisna-nad-Anfijld-v-Shampionska-liga-1410130.html"/>
        <a href="https://www.sportlive.bg/worldfootball/italy/Zapodozrqha-Alegri-che-se-gotvi-da-poeme-evropejski-grand-1409266.html"/>
        <a href="https://www.sportlive.bg/worldfootball/italy/Bivsh-trenxor-na-Milan-favorit-za-posta-na-Ancheloti-v-Napoli-1405380.html"/>
        <a href="https://www.sportlive.bg/worldfootball/championsleague/Klop-obqsni-zashto-Livyrpul-dopuska-golove-vyv-vseki-ot-poslednite-si-machove-1403487.html"/>
      </related>
    </article>
  </body>
</html>