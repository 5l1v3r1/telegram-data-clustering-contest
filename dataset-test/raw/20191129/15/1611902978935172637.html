<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/29/mentzen-w-tvp-konfederata-wypomnial-ozdobie-klamstwo-wyborcze-a-ten-wpadl-w-furie-a-u-was-hajluja-video/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-29T15:55:01+00:00"/>
    <meta property="og:title" content="Mentzen w TVP. Konfederata wypomniał Ozdobie kłamstwo wyborcze, a ten wpadł w furię. „A u was hajlują” [VIDEO]"/>
    <meta property="og:description" content="Sławomir Mentzen w programie „Minęła 8” w TVP Info przypomniał posłowi Jackowi Ozdobie, że – mimo podpisana tzw. „deklaracji młodego pokolenia”, w której znajdowała się m.in. obietnica niegłosowania za podwyższeniem podatków, zrobił to już na pierwszym posiedzeniu Sejmu. Poseł Ozdoba wpadł w furię i wyciągnął temat… „hajlowania” sprzed lat."/>
  </head>
  <body>
    <article>
      <h1>Mentzen w TVP. Konfederata wypomniał Ozdobie kłamstwo wyborcze, a ten wpadł w furię. „A u was hajlują” [VIDEO]</h1>
      <address><time datetime="2019-11-29T15:55:01+00:00">29 Nov 2019, 15:55</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>Sławomir Mentzen w programie „Minęła 8” w TVP Info przypomniał posłowi Jackowi Ozdobie, że – mimo podpisana tzw. „deklaracji młodego pokolenia”, w której znajdowała się m.in. obietnica niegłosowania za podwyższeniem podatków, zrobił to już na pierwszym posiedzeniu Sejmu. Poseł Ozdoba wpadł w furię i wyciągnął temat… „hajlowania” sprzed lat.</b>
      </p>
      <p>– <i>Bardzo zabawnie słucha się pana posła Ozdoby mówiącego o standardach w polityce oraz o hipokryzji. Przypomnę, że pan podczas kampanii wyborczej podpisał deklarację młodego pokolenia, że nigdy pan nie zagłosuje za podniesieniem podatków, po czym gdy został już pan posłem, na pierwszym posiedzeniu Sejmu, zagłosował pan za podniesieniem podatku</i> – mówił Mentzen, co wywołało furię u Jacka Ozdoby.</p>
      <p>– <i>Ja widziałem pana Berkowicza hailującego i pana Dobromira Sośnierza, który hajluje</i> – powiedział Ozdoba próbując zmienić temat. – <i>To jest coś nienormalnego, jak poseł w przeszłości może pokazywać gesty faszystowskie, wyciągać prawą rękę. Naprawdę, przestańcie pokazywać gesty, które dotyczą najgorszych czasów w Polsce i nie mówcie o tym</i> – kontynuował Ozdoba.</p>
      <p>Należy przy tym zaznaczyć, że to poseł Ozdoba wyciągnął ten temat, zaś zdjęcie z „hajlującymi” wolnościowcami – pochodzące zresztą sprzed wielu lat – nie pojawiło się niedawno w sieci jako „chwalenie się” polityków Konfederacji.</p>
      <p>Mentzen odniósł się też do sprawy szefa NIK Mariana Banasia.</p>
      <p>–<i> Zaniżanie kwoty, po której wynajmuje się swoją nieruchomość, tym bardziej czterokrotne, jest przestępstwem karno-skarbowym. To jest nielegalna optymalizacja podatkowa</i> – ocenił Mentzen, który z zawodu jest doradcą podatkowym.</p>
      <p>– <i>Jest to naganne w wykonaniu polityka i jeszcze bardziej naganne w wykonaniu wiceministra i ministra finansów. Pracownicy Urzędów Skarbowych są zbulwersowani tą sprawą, czemu dają wyraz na wielu forach dyskusyjnych w Internecie</i> – zaznaczył.</p>
      <figure>
        <iframe data-src="https://twitter.com/polskalogiczna/status/1200372466553671680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/polskalogiczna/status/1200373337572163585?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Reklama / Advertisement</p>
      <figure>
        <a href="https://sklep-niezalezna.pl/pl/c/Wydania-Biblioteki-Wolnosci-najlepsza-cena/81">
          <img src="https://nczas.com/wp-content/uploads/2019/11/czarny-piatek-sklep-niezalezna-pl-biblioteka-wolnosci.jpg"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/29/prawybory-w-po-to-fikcja-kolejny-dzialacz-tej-partii-to-potwierdza-wedlug-mnie-cos-tutaj-nie-gra/"/>
        <a href="https://nczas.com/2019/11/29/konfederacja-w-obronie-rolnikow-i-konsumentow-korwin-mikke-i-braun-oglaszaja-powstanie-organizacji-nie-chcemy-rownych-doplat-tylko-rownej-konkurencji-video/"/>
        <a href="https://nczas.com/2019/11/29/szymon-holownia-wystartuje-w-wyborach-prezydenckich-jest-odpowiedz-dziennikarza-tvn/"/>
        <a href="https://nczas.com/2019/11/29/black-friday-wszystkie-ksiazki-po-19-zl-a-na-targach-ksiazki-historycznej-w-warszawie-dzisiaj-stanislaw-michalkiewicz-i-tomasz-sommer/"/>
        <a href="https://nczas.com/2019/11/29/niecodzienna-operacja-w-polskim-szpitalu-pacjentowi-wycieli-serce-bo-nie-mogli-sie-dostac-do-nowotworu/"/>
        <a href="https://nczas.com/2019/11/29/szokujace-odkrycie-naukowcow-stosowanie-antybiotykow-moze-prowadzic-do-choroby-parkinsona/"/>
        <a href="https://nczas.com/2019/11/29/to-rekord-polski-a-moze-i-swiata-zdawal-na-prawo-jazdy-juz-162-razy/"/>
        <a href="https://nczas.com/2019/11/29/morawiecki-juz-nie-stoi-murem-za-banasiem-zapoznal-sie-z-tajnym-raportem-cba-mysle-ze-dzisiaj-poda-sie-do-dymisji-jezeli-tak-sie-nie-stanie-to/"/>
        <a href="https://nczas.com/2019/11/29/skandaliczna-decyzja-prokuratury-zdaniem-sledczych-nergal-nie-sprofanowal-wizerunku-matki-bozej/"/>
      </related>
    </article>
  </body>
</html>