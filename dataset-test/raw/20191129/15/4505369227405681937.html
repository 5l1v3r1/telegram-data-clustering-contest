<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/avocata-familiei-melencu-sa-i-fie-rusine-presedintelui-iohannis_499831.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T15:30:38+00:00"/>
    <meta property="og:title" content="Avocata familiei Melencu: Să-i fie ruşine preşedintelui Iohannis!"/>
    <meta property="og:description" content="Carmen Ob&amp;acirc;rşan, avocata familiei Melencu, &amp;icirc;l atacă pe preşedinte Klaus Iohannis pentru că şi-a trimis consilierul să stea de vorbă cu mama şi bunicul fetei dispărute, &amp;icirc;n loc să vină personal la discuţiile care au loc."/>
  </head>
  <body>
    <article>
      <h1>Avocata familiei Melencu: Să-i fie ruşine preşedintelui Iohannis!</h1>
      <address><time datetime="2019-11-29T15:30:38+00:00">29 Nov 2019, 15:30</time> by <a rel="author" href="https://plus.google.com/111828348678880759933" target="_blank">Filip Stan</a></address>
      <p>Carmen Obârşan, avocata familiei Melencu, îl atacă pe preşedinte Klaus Iohannis pentru că şi-a trimis consilierul să stea de vorbă cu mama şi bunicul fetei dispărute, în loc să vină personal la discuţiile care au loc.</p>
      <p>"Dovadă ce mult ţine preşedintele la cetăţenii români. A spus "am rugat un consilier" - aşa că la a șaptea spiţă  - "să vorbească cu doamna Melencu". Faţă de această exprimare a domnului preşedinte, nu pot să spun decât să îi fie ruşine!", a declarat avocata familiei Melencu.</p>
      <p>
        <a href="https://www.romaniatv.net/cum-a-fost-ucisa-luiza-melencu-ultimele-marturisiri-ale-lui-gheorghe-dinca-rastoarna-total-dosarul-caracal_499799.html"> Cum a fost ucisă Luiza Melencu. Ultimele mărturisiri ale lui Gheorghe Dincă răstoarnă total dosarul Caracal</a>
      </p>
      <p>Familia Melencu merge la Cotroceni pentru a afla răspunsuri la mai multe întrebări din dosar. Mama şi bunicul Luizei Melencu vor fi primiţi de consilierul prezidenţial Adrian Muraru.</p>
      <p>Avocata familiei Melencu, Carmen Obârșanu, a declarat că se așteaptă că DIICOT să rețină noi suspecți în cazul Caracal. După ce acum două zile Ștefan Risipițeanu a fost reținut sub acuzația de viol în cazul Luizei Melencu, acum, Obârșanu e convinsă că acesta e doar începutul. "Aș vrea să salut primul pas, de prindere a acestui Fane. Ce văd patru ochi și aud patru urechi e imposibil să nu vadă și să audă și alții. E categoric că mai sunt suspecți. Nu se pot rezuma la cei doi", a declarat Obârșanu, la România TV.</p>
      <p>Georgeta Melencu, mama Luizei, fata de 18 ani dispărută în luna aprilie la Caracal, a afirmat vineri că şi-ar fi dorit să vorbească personal cu preşedintele Klaus Iohannis, după ce a fost primită, la Palatul Cotroceni, de unul dintre consilierii președintelui. </p>
      <p>”Am fost primiți cum nu ne-am așteptat. Am cerut să vorbim personal cu președintele. Ni s-a spus că o să existe. Nu sunt supărată, m-a afectat discuția. Chiar am plâns. Am discutat despre caz. A zis că o să fim ajutați.”, a spus mama Luizei Melencu.</p>
    </article>
  </body>
</html>