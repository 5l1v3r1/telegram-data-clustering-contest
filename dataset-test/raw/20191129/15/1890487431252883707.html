<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521957-kryptomeny-nove-predpisy-tykajuce-sa-kryptomien-pre-nemecke-financne-spolocnosti/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T15:25:36+00:00"/>
    <meta property="og:title" content="Kryptomeny: Nové predpisy týkajúce sa kryptomien pre nemecké finančné spoločnosti?"/>
    <meta property="og:description" content="Ethereum sa obchoduje na spodnej hranici rozsahu konsolidácie Nové nariadenia o kryptomenách pre nemecké finančné inštitúcie Kryptomeny sa tento týždeň snažia zotaviť z nedávnych poklesov. Kým Bitcoin začiatkom tohto týždňa klesol na približne ..."/>
  </head>
  <body>
    <article>
      <h1>Kryptomeny: Nové predpisy týkajúce sa kryptomien pre nemecké finančné spoločnosti?</h1>
      <address><time datetime="2019-11-29T15:25:36+00:00">29 Nov 2019, 15:25</time> by <a rel="author">X-Trade Brokers</a></address>
      <ul>
        <li><a href="https://www.kurzy.cz/ethereum/">Ethereum</a> sa obchoduje na spodnej hranici rozsahu konsolidácie</li>
        <li>Nové nariadenia o kryptomenách <a href="https://akcie-cz.kurzy.cz/akcie/prazska-energetika-1053/">pre</a> nemecké finančné inštitúcie</li>
      </ul>
      <p>Kryptomeny sa tento týždeň snažia zotaviť z nedávnych poklesov. Kým <a href="https://www.kurzy.cz/bitcoin/">Bitcoin</a> začiatkom tohto týždňa klesol na približne 6500 dolárov, od tej doby sa mu podarilo zotaviť a v čase tlače sa obchoduje okolo úrovne 7500 dolárov. <a href="https://www.kurzy.cz/bitcoin/">Bitcoin</a> zaznamenal zisk po 4 priamych týždňoch poklesu. Ostatné digitálne aktíva nasledujú nárast najznámejšej kryptomeny a obchodujú sa tiež vyššie.</p>
      <p>
        <u>
          <a href="https://www.kurzy.cz/ethereum/">Ethereum</a>
        </u>
      </p>
      <figure>
        <img src="https://img3.kurzy.cz/zpravy/obrazky/57/521957-kryptomeny-nove-predpisy-tykajuce-sa-kryptomien-pre-nemecke-financne-spolocnosti/e014ac0de134dc1a98283d19f80b435340a8d538_w670h248.png"/>
      </figure>
      <p>
        <i>Zdroj: xStation5</i>
      </p>
      <p><a href="https://www.kurzy.cz/ethereum/">Ethereum</a> sa obchoduje na dolnej hranici predtým narušeného rozsahu konsolidácie. Po zlomení pod obchodné pásmo, ktoré sa časovo zhodovalo s poklesom na trhu Bitcoinov, našla digitálna mena podporu na úrovni 137 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>. Býci zaútočili smerom nahor, no neskôr sa cena vrátila naspäť. Pohyb smerom nahor sa zastavil na spodnej hranici vyššie uvedeného rozsahu. Je potrebné poznamenať, že v tejto oblasti sa tiež nachádza kĺzavý priemer s periódou 50. Veľa bude závisieť od toho, ako cena zareaguje na túto zónu. Zlom vyššie by pripravil cestu smerom k hornému limitu rozsahu, zatiaľ čo v opačnom prípade by sa mohlo stať, že <a href="https://www.kurzy.cz/ethereum/">ETHEREUM</a> bude testovať 137 dolárov.</p>
      <p>
        <u>EOS</u>
      </p>
      <figure>
        <img src="https://img3.kurzy.cz/zpravy/obrazky/57/521957-kryptomeny-nove-predpisy-tykajuce-sa-kryptomien-pre-nemecke-financne-spolocnosti/8c98ec65bc3a4c301dbbea0e61902ebd6f54221c1_w670h273.png"/>
      </figure>
      <p>
        <i>Zdroj: xStation5</i>
      </p>
      <p>Pri pohľade na EOS z technického hľadiska je zrejmé, že sa cena dostala nad štruktúru Overbalance (modrý obdĺžnik). V rámci prebiehajúcej korekcie smerom nahor, sa cene podarilo dostať nad zónu odporu na úrovni 2,66 dolárov. Prvá úroveň odporu, ktorú treba sledovať v prípade, že rastový trend ostane v platnosti, sa nachádza na úrovni 38,2% Fibo (2,83 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a>) a na 100-mesačnom kĺzavom priemere, ktorý možno nájsť v okolí. Kľúčový odpor sa nachádza na hladine 3,25 dolárov. Na druhej strane, ak by cena začala klesať, investori by sa mali zamerať na nedávne minimum.</p>
      <p>
        <u>Správy</u>
      </p>
      <p>Nemecké banky a iné finančné inštitúcie nemôžu svojim klientom ponúkať priamy prístup na trh <a href="https://www.kurzy.cz/kryptomeny/">kryptomien</a>. Môže sa to však čoskoro zmeniť, keď by nové návrhy právnych predpisov mohli umožniť poskytovanie vkladov v kryptomenách. V prípade schválenia a účinnosti právnych predpisov, sa Nemecko stane jednou z prvých veľkých ekonomík, ktoré majú pozitívny prístup k digitálnym aktívam. Zatiaľ však nie je nič jasné, pretože kryptomeny podliehajú veľkej volatilite a nie sú vhodné <a href="https://akcie-cz.kurzy.cz/akcie/prazska-energetika-1053/">pre</a> všetkých zákazníkov bankového sektora. Tento návrh by aj v prípade schválenia podliehal výrazným obmedzeniam.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/502577-trump-sa-zameral-na-kryptomeny-data-z-eurozony-sa-zlepsuju/"/>
        <a href="https://www.kurzy.cz/zpravy/510868-kryptomeny-libra-sa-pokusa-ziskat-licenciu-od-svajciarskych-regulatorov/"/>
        <a href="https://www.kurzy.cz/zpravy/512149-kryptomeny-bitcoin-sa-vymanil-z-pasma/"/>
        <a href="https://www.kurzy.cz/zpravy/514233-kryptomeny-napatie-sa-po-minulotyzdnovych-poklesoch-na-trhoch-zmiernilo/"/>
        <a href="https://www.kurzy.cz/zpravy/492445-kryptomeny-kryptomeny-zaznamenali-pokles-kvoli-obvineniam-bitfinexu/"/>
        <a href="https://www.kurzy.cz/zpravy/481741-k-fedu-sa-pridala-aj-ecb-euro-sa-podvecer-dostalo-pod-tlak/"/>
        <a href="https://www.kurzy.cz/zpravy/nazory/A-V-T-13088/"/>
        <a href="https://www.kurzy.cz/zpravy/192663-fed-dolar-sa-znehodnoti-viac-nez-sa-caka/"/>
        <a href="https://www.kurzy.cz/zpravy/505100-kryptomeny-nove-nariadenia-v-usa-na-obzore/"/>
        <a href="https://www.kurzy.cz/zpravy/489991-kryptomeny-zostanu-kryptomeny-anonymne/"/>
        <a href="https://movie.kurzy.cz/y/0iK_WBlX2w0/"/>
        <a href="https://www.kurzy.cz/zpravy/261049-cena-medi-sa-vysplhala-na-nove-historicke-maximum/"/>
      </related>
    </article>
  </body>
</html>