<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/varmland/stor-okning-av-knark-i-kristinehamns-avlopp"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T15:46:07+00:00"/>
    <meta property="og:title" content="Stor ökning av knark i Kristinehamns avlopp"/>
    <meta property="og:description" content="Efter att ha mätt halter av narkotika i avloppsvattnet i Kristinehamn kan kommunen konstatera en mycket stor ökning av cannabis och amfetamin. – Vi har ett nära samarbete med polisen, säger Mary Lind Dalevi på förebyggarenheten."/>
  </head>
  <body>
    <article>
      <h1>Stor ökning av knark i Kristinehamns avlopp</h1>
      <address><time datetime="2019-11-29T15:46:07+00:00">29 Nov 2019, 15:46</time> by <a rel="author">Amanda Moln</a></address>
      <p>
        <b>Efter att ha mätt halter av narkotika i avloppsvattnet i Kristinehamn kan kommunen konstatera en mycket stor ökning av cannabis och amfetamin. <br/>– Vi har ett nära samarbete med polisen, säger Mary Lind Dalevi på förebyggarenheten.</b>
      </p>
      <p>Proverna började tas i början av året och har tagits under storhelger och enstaka vardagar.</p>
      <p>– Vi ligger ungefär i paritet med kommuner i samma storlek, men i oktober har det stuckit iväg rejält.</p>
      <p>Det är främst halter av cannabis, kokain och amfetamin i urinsyra som har analyseras, vilket innebär att drogerna som syns på provsvaren har passerat genom kroppen.</p>
      <p>Under mätningen en vanlig vardag i oktober sköt cannabis i höjden, från 55 enheter till 255 enheter per 1000 invånare.</p>
      <h3>Kiss från flera delar av kommunen</h3>
      <p>Avloppsvattnet kommer från Kristinehamn, Ölme och Björneborg och från runt 20 000 personer.</p>
      <p>Enheterna räknas som doser och polisen har inte kunnat se ett tydligt samband som kan förklara ökningen.</p>
      <p>– Jag är inte oroad. Det kan finnas flera faktorer och det här för bara en mätning, säger kommunpolisen Fredrik Lundberg.</p>
    </article>
  </body>
</html>