<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838579-u-kiprskiy-tserkvi-zayavili-scho-rishennya-pro-avtokefaliyu-ptsu-nekanonichne"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T15:25:00+00:00"/>
    <meta property="og:title" content="У Кіпрській церкві заявили, що &quot;рішення про автокефалію ПЦУ - неканонічне&quot;"/>
    <meta property="og:description" content="КИЇВ. 29 листопада. УНН. Митрополит Кіккський і Тіллірійській Никифор під час свого виступу на міжнародній конференції “Чернецтво та сучасний …"/>
  </head>
  <body>
    <article>
      <h1>У Кіпрській церкві заявили, що "рішення про автокефалію ПЦУ - неканонічне"</h1>
      <address><time datetime="2019-11-29T15:25:00+00:00">29 Nov 2019, 15:25</time> by <a rel="author">Олексій Супрун</a></address>
      <p><b>КИЇВ. 29 листопада. УНН.</b> Митрополит Кіккський і Тіллірійській Никифор під час свого виступу на міжнародній конференції “Чернецтво та сучасний світ” в Нікосії (Кіпр) висловив занепокоєння з приводу кризи, що “вибухнула у православній церкві у зв’язку з неканонічним рішенням” Константинопольського Патріарха Варфоломія щодо визнання ПЦУ. Про це <a href="https://www.romfea.gr/epikairotita-xronika/33406-kukkou-nikiforos-mi-kanoniki-i-apofasi-tou-oikoumenikou-patriarxi-stin-oukrania">повідомляє агентство Romfea</a>, пише <b>УНН</b>.</p>
      <p>У своєму виступі ієрарх висловив “занепокоєння з приводу хворобливої кризи, що вибухнула в надрах нашої Православної Церкви з причини неканонічного рішення Вселенського Патріарха Константинопольського Варфоломія визнати розкольницьку церкву Києва і дарувати їй так звану автокефалію всупереч одностайній канонічній традиції та історичній церковній діяльності”.</p>
      <p>Він також вирішив підкреслити, що: “Ця трагедія розколу... загрожує розколоти тіло єдиної Святої Соборної і Апостольської Церкви Христової. Ми переживаємо сьогодні події, які, на жаль, нагадують переддень великого розколу 1054 року, який розділив Вселенське християнство на західних католиків і східних православних. Розкол загрожує Вселенському Православ’ю після приєднання Предстоятелів Олександрійської та Елладської Церков до вирішення Вселенського Патріарха”.</p>
      <p>Як писав <b>УНН</b> раніше, через визнання ПЦУ — РПЦ <a href="https://www.unn.com.ua/uk/news/1833495-cherez-viznannya-ptsu-rpts-opublikuvala-spisok-yeparkhiy-elladskoyi-tserkvi-palomnitstvo-v-yaki-ne-blagoslovlyaye">опублікувала</a> список єпархій Елладської церкви, паломництво в які “не благословляє”. Також у РПЦ <a href="https://www.unn.com.ua/uk/news/1832965-rpts-nazvala-elladsku-tserkvu-nesamostiynoyu-cherez-viznannya-ptsu">назвала</a> Елладську церкву “несамостійною” через визнання ПЦУ.</p>
    </article>
  </body>
</html>