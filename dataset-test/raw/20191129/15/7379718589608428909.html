<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/29/michel-il-mediatore-prende-le-redini-del-consiglio-europeo"/>
    <meta property="og:site_name" content="euronews"/>
    <meta property="article:published_time" content="2019-11-29T15:08:12+00:00"/>
    <meta property="og:title" content="Michel il mediatore prende le redini del Consiglio europeo"/>
    <meta property="og:description" content="Passaggio di testimone tra il polacco Donald Tusk e l'ex primo ministro belga, Charles MIchel"/>
  </head>
  <body>
    <article>
      <h1>Michel il mediatore prende le redini del Consiglio europeo</h1>
      <address><time datetime="2019-11-29T15:08:12+00:00">29 Nov 2019, 15:08</time> by <a rel="author">Jack Parrock </a></address>
      <figure>
        <img src="https://static.euronews.com/articles/stories/04/33/35/86/773x435_cmsv2_a99aacc2-c817-5ade-97ed-46f6224a984e-4333586.jpg"/>
      </figure>
      <p>Stesso paese, nuovo lavoro.</p>
      <p>Per il liberale belga Charles Michel è arrivato il momento di prendere le redini del Consiglio europeo, finora presieduto dal polacco Donald Tusk, della famiglia dei conservatori europei.</p>
      <p>"Voglio che l'Europa diventi il punto di riferimento globale per l'economia verde e la creazione di posti di lavoro, innovazione e alta qualità della vita", ha dichiarato Michel nel suo discorso di insediamento. "Dobbiamo trovare una via che funzioni per tutti gli Stati membri e per le persone. Per raggiungere questo obiettivo, dobbiamo utilizare tutti i nostri strumenti, talenti e intelligenza ".</p>
      <figure>
        <iframe data-src="https://twitter.com/euronewses/status/1200419223702519808" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>43 anni, Charles Michel ha vent'anni in meno di Donald Tusk ed è l'uomo più giovane che abbia mai assunto questo incarico. Dovrà abbandonare per il momento la politica nazionale, dove si fa ancora fatica a creare un governo di coalizione dopo le elezioni di maggio.</p>
      <p>E' uno dei quattro leader liberali dei paesi del vicinato: Francia, Paesi Bassi e Lussemburgo. Sono stati loro, guidati dal presidente francese Emmanuel Marcon, a sostenerlo alla guida del Consiglio europeo.</p>
      <p>Il suo compito? Garantire l'unità attorno al tavolo dove si riuniscono gli uomini e le donne più potenti dell'UE per risolvere le questioni comuni.</p>
      <p>Forse la sua reputaizone di mediatore gli sarà d'aiuto, essendo stato Primo Ministro del Belgio: un paese politicamente diviso.</p>
      <p>Ma Charles Michel ha la politica è nel sangue: è figlio maggiore di un ex commissario europeo, è diventato consigliere all'età di 18 anni e ministro del governo regionale a 25.</p>
      <p>Nel 2014 ha completato la sua ascesa ai vertici della politica belga, diventando il primo ministro più giovane della storia del paese.</p>
      <figure>
        <iframe data-src="https://twitter.com/euronewses/status/1200097396568547329" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dieci anni prima di lui Herman Van Rompuy divenne il primo belga ad assumere il ruolo di presidente del Consiglio europeo.</p>
      <p>Il primo test per il nuovo presidente del Consiglio europeo sarà il vertice UE di dicembre. Giorno cruciale anche per le elezioni nel Regno Unito, previste per il 12 del mese.</p>
      <p>Michel avrà bisogno di tutti gli strumenti a disposizione per mantenere l'UE unita dopo l'uscita del Regno Unito.</p>
    </article>
  </body>
</html>