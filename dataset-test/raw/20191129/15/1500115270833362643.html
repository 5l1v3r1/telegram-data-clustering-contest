<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4939291/bnnvara-nieuw-seizoen-jeuk-niet-aan-de-orde"/>
    <meta property="og:site_name" content="RTL Boulevard"/>
    <meta property="article:published_time" content="2019-11-29T15:15:08+00:00"/>
    <meta property="og:title" content="'Job Gosschalk mag geen nieuw seizoen van Jeuk maken'"/>
    <meta property="og:description" content="&quot;Een zesde seizoen van Jeuk is niet aan de orde&quot;. Dat is de reactie van BNNVARA op het nieuws dat het Openbaar Ministerie de omstreden regisseur Job Gosschalk niet gaat vervolgen voor mogelijk seksueel wangedrag. Zijn advocaat Gerard Spong liet vervolgens weten dat Gosschalk overweegt zijn oude werk weer op te pakken."/>
  </head>
  <body>
    <article>
      <h1>'Job Gosschalk mag geen nieuw seizoen van Jeuk maken'</h1>
      <address>
        <time datetime="2019-11-29T15:15:08+00:00">29 Nov 2019, 15:15</time>
      </address>
      <p>"Een zesde seizoen van Jeuk is niet aan de orde". Dat is de reactie van BNNVARA op het nieuws dat het Openbaar Ministerie de omstreden regisseur Job Gosschalk niet gaat vervolgen voor mogelijk seksueel wangedrag. Zijn advocaat Gerard Spong liet vervolgens weten dat Gosschalk overweegt zijn oude werk weer op te pakken.</p>
      <p>Gosschalk was de vaste regisseur van BNNVARA-serie Jeuk, met in de hoofdrollen Thomas Acda, Peter Heerschop en Jelka van Houten. Het vijfde seizoen werd gedraaid door andere regisseurs, nadat Gosschalk in november 2017 zijn werkzaamheden neerlegde omdat hij "over grenzen was heengegaan" in zijn gedrag naar acteurs toe.</p>
      <p>Eerder liet ook productiehuis More Theater, dat veel voorstellingen maakte met Gosschalk, weten geen plannen te hebben om de samenwerking met de omstreden maker te vervolgen.</p>
      <p>Het lijkt castingvakbond Dutch Casting Society, recent opgericht om seksueel wangedrag in de sector tegen te gaan, ook geen goed idee als Gosschalk weer aan het werk gaat als castingdirector, wat hij twintig jaar lang deed voor talloze grote Nederlandse films en series.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/news/artikel/4939051/job-gosschalk-overweegt-oude-werk-op-te-pakken"/>
        <a href="https://www.rtlboulevard.nl/crime/artikel/4938856/geen-strafvervolging-zaak-tegen-job-gosschalk"/>
        <a href="https://www.rtlboulevard.nl/crime/artikel/4929596/overeenkomst-gesloten-zaak-job-gosschalk"/>
        <a href="https://www.rtlboulevard.nl/entertainment/news/artikel/4939416/flinke-tegenslag-voor-verloofde-sylvie-meis"/>
        <a href="https://www.rtlboulevard.nl/lifestyle/fashion/artikel/4938926/hebben-lil-kleine-lanceert-nieuwe-collectie"/>
      </related>
      <related>
        <a href="https://www.rtlboulevard.nl/entertainment/news/artikel/4939051/job-gosschalk-overweegt-oude-werk-op-te-pakken"/>
      </related>
    </article>
  </body>
</html>