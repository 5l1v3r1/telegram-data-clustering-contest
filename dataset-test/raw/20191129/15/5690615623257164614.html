<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838589-u-radi-noviy-seks-skandal-golova-ukrayinskoyi-delegatsiyi-v-parye-zaperechuye-potsilunok-z-zhinkoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T15:53:00+00:00"/>
    <meta property="og:title" content="Новий секс-скандал у ВР: голова української делегації в ПАРЄ заперечує поцілунок з жінкою"/>
    <meta property="og:description" content="КИЇВ. 29 листопада. УНН. Екснардеп Ігор Мосійчук у своєму Telegram-каналі оприлюднив фотографію, на якій начебто нова глава української делегації до …"/>
  </head>
  <body>
    <article>
      <h1>Новий секс-скандал у ВР: голова української делегації в ПАРЄ заперечує поцілунок з жінкою</h1>
      <address><time datetime="2019-11-29T15:53:00+00:00">29 Nov 2019, 15:53</time> by <a rel="author">Саша Картер</a></address>
      <p><b>КИЇВ. 29 листопада. УНН.</b> Екснардеп Ігор Мосійчук у своєму Telegram-каналі оприлюднив фотографію, на якій начебто нова глава української делегації до Парламентської асамблеї Ради Європи, депутатка від партії “Слуга народу” Єлизавета Ясько цілується з іншою дівчиною. Сама Ясько в своєму Facebook запевняє, що на фото не вона, передає <b>УНН</b>.</p>
      <p>“Любов морков. Ліза Ясько нардеп-слуга і голова української делегації в ПАРЄ. Тепер живіть з цим, друзі!” — написав Мосійчук під фото, на якому цілується двоє дівчат.</p>
      <p>Ясько невдовзі відповіла колишньому нардепу на Facebook-сторінці, назвавши інформацію фейком.</p>
      <p>“З гумором і соромом. Соромно, що, колись один з очільників „Айдару“, сьогодні Ігор Мосійчук займається створенням та розповсюдженням фейків. Не треба бути зі мною знайомим, чи колись мене бачити, варто просто нагуглити будь-яке моє фото, аби зрозуміти, мене немає на цьому фото, як би цього не хотілося бажанню Ігоря Мосійчука... Я не знаю, хто ці дівчата, та мені прикро, що їх було втягнуло у цю ганебну провокацію”, — написала вона.</p>
      <p>Сьогодні Мосійчук відповів на пост “Слуги народу”, зазначивши, що йому байдуже, хто на фото.</p>
      <p>“По-перше, я ніколи не служив у батальйоні „Айдар“. Насправді, в буремному 2014 році я був заступником добровольчого батальйону „Азов“, чим і пишаюся. По-друге, в сотий раз повторюю, що мені абсолютно байдуже, хто з ким і як спить та живе. По-третє, якщо Ви, шановна кажете, що то не Ви на фото — я готовий Вам вірити, а якби то були і Ви, то, повторюся, мені байдуже. По четверте, щиро бажаю Вам успіху у відстоюванні національних інтересів України в ПАРЄ”, — написав він.</p>
      <p>Нагадаємо, фракція “Слуга народу” планує провести праймеріз щодо обрання нового голови Комітету з питань зовнішньої політики та міжпарламентського співробітництва на зміну Богдану Яременку, звільненому через секс-скандал. На місце Яременка наразі <a href="https://www.unn.com.ua/uk/news/1835315-sluga-narodu-planuye-provesti-praymeriz-schodo-obrannya-zaminu-yaremenkovi">претендує Єлизавета Ясько</a>. </p>
    </article>
  </body>
</html>