<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotiniagorazo-stin-poli-poy-spoydazo/"/>
    <meta property="og:site_name" content="ert.gr"/>
    <meta property="article:published_time" content="2019-11-29T15:37:30+00:00"/>
    <meta property="og:title" content="Κομοτηνή:“Αγοράζω στην πόλη που σπουδάζω”"/>
    <meta property="og:description" content="Σε πρόσφατη επίσκεψη στο κτίριο Διοίκησης του Δ.Π.Θ. η κα Κική Κωνσταντινίδου, πρόεδρος του Εμπορικού Συλλόγου Κομοτηνής,συνοδευόμενη με τα μέλη του Δ.Σ. του Συλλόγου, συνάντησε τον Πρύτανη Καθηγητή κ. Αλέξανδρο Πολυχρονίδη ανταλλάσσοντας απόψεις και ιδέες για μελλοντικές δράσεις από κοινού με το Πανεπιστήμιο."/>
  </head>
  <body>
    <article>
      <h1>Κομοτηνή:“Αγοράζω στην πόλη που σπουδάζω”</h1>
      <address><time datetime="2019-11-29T15:37:30+00:00">29 Nov 2019, 15:37</time> by <a rel="author">Μαρία Νικολάου</a></address>
      <figure>
        <img src="https://www.ert.gr/wp-content/uploads/2019/11/%CE%9B%CE%9F%CE%93%CE%8C%CE%A4%CE%A5%CE%A0%CE%9F-%CE%94%CE%A1%CE%91%CE%A3%CE%97%CE%A3-.jpg"/>
      </figure>
      <p>Από την θεωρεία στην πράξη περνά το Δημοκρίτειο Πανεπιστήμιο Θράκης και αποδεικνύει έμπρακτα για ακόμη μία φορά τον κοινωνικό του χαρακτήρα. Σε συνεργασία με τον Εμπορικό Σύλλογο Κομοτηνής οργανώνεται η δράση “Αγοράζω στην πόλη που σπουδάζω”. Πρόκειται για μια δράση που επιφέρει τη διασύνδεση του Πανεπιστημίου με την αγορά της πόλης, αλλά κυρίως με τα καταστήματα τα οποία θα παρέχουν εκπτώσεις και προσφορές στους φοιτητές καθ΄ όλη τη διάρκεια του χρόνου.</p>
      <p>Σε πρόσφατη επίσκεψη στο κτίριο Διοίκησης του Δ.Π.Θ. η κα Κική Κωνσταντινίδου, πρόεδρος του Εμπορικού Συλλόγου Κομοτηνής,συνοδευόμενη με τα μέλη του Δ.Σ. του Συλλόγου, συνάντησε τον Πρύτανη Καθηγητή κ. Αλέξανδρο Πολυχρονίδη ανταλλάσσοντας απόψεις και ιδέες για μελλοντικές δράσεις από κοινού με το Πανεπιστήμιο.</p>
      <figure>
        <img src="https://www.ert.gr/wp-content/uploads/2019/11/DSCN6606.jpg"/>
      </figure>
      <p>Δήλωσε την ικανοποίησή της για το ενδιαφέρον και τη συνεργασία του Ιδρύματος σε αυτή τηνπρωτοβουλία σε μια τόσο δύσκολη περίοδο για τον επιχειρηματικό κόσμο. Ο Πρύτανης του Δημοκριτείου Πανεπιστημίου Θράκης Καθηγητής κ. Αλέξανδρος Χ. Πολυχρονίδης διαβεβαίωσε ότι το Ίδρυμα θα βρίσκεται πάντα αρωγός σε τέτοιου είδους δράσεις ευχαριστώντας για την αγαστή συνεργασία σε αυτό το πιλοτικό πρόγραμμα. Οι παραβρισκόμενοι Αντιπρυτάνεις, Οικονομικών Αν.Καθηγητής κ. Φώτης Μάρης, Έρευνας και Δια Βίου Εκπαίδευσης κα Μαρία Μιχαλοπούλου, και Διοικητικών Υποθέσεων κ. Ραφαήλ Σανλδατζόπουλος εξέφρασαν την επιθυμία τους η δράση αυτή να βρει μιμητές και στις άλλες πανεπιστημιουπόλεις.</p>
      <p>Μέχρι στιγμής 35 επιχειρήσεις έχουν εκδηλώσει ενδιαφέρον συμμετέχοντας στη δράση,με προϊόντα ένδυσης, υπόδησης, βιβλία-χαρτικά και προϊόντα τεχνολογίας,ενώ όποιος επιχειρηματίας επιθυμεί να συμμετέχει μπορεί να επικοινωνεί με την γραμματεία του εμπορικού συλλόγου.</p>
      <p>Την έκπτωση θα λαμβάνουν οι φοιτητές σε όσα καταστήματα φέρουν το σχετικό σήμα με την ένδειξη,“Αγοράζω στην πόλη που σπουδάζω” με την επίδειξη της φοιτητικής τους ταυτότητας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/diimero-foititikon-kinitopoiiseon-28-29-noemvrioy/"/>
        <a href="https://www.ert.gr/eidiseis/ellada/kinonia/stoys-dromoys-oi-foitites-syllalitirio-sto-kentro-tis-athinas-video/"/>
        <a href="https://www.ert.gr/perifereiakoi-stathmoi/komotini/kentro-aristeias-sto-eyropaiko-dikaio-apo-to-dpth-kai-tin-nomiki/"/>
        <a href="https://www.ert.gr/perifereiakoi-stathmoi/komotini/komotini-ochi-alli-eleni/"/>
        <a href="https://www.ert.gr/perifereiakoi-stathmoi/orestiada/foitites-nosileytikis-didymoteichoy-na-stamatisei-i-koroidia/"/>
        <a href="https://www.ert.gr/perifereiakoi-stathmoi/komotini/komotini-v-sampatakakis-oi-anthropistikes-spoydes-tha-mas-dosoyn-ena-oneiro-gia-to-mellon/"/>
      </related>
    </article>
  </body>
</html>