<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191129-magyar-footgolf-szovetseg-hrutka-janos-footgolf-elnok-valasztas.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:25:00+00:00"/>
    <meta property="og:title" content="A Ferencváros korábbi sztárja új szerepben"/>
    <meta property="og:description" content="Hrutka János elnöki feladatokat fog ellátni."/>
  </head>
  <body>
    <article>
      <h1>A Ferencváros korábbi sztárja új szerepben</h1>
      <address><time datetime="2019-11-29T15:25:00+00:00">29 Nov 2019, 15:25</time> by <a rel="author">Origo</a></address>
      <p>
        <b>A Magyar Footgolf Szövetség csütörtökön tartott közgyűlésén leköszönt elnöki posztjáról az alapító, Gelencsér Gábor. A küldöttgyűlés Hrutka Jánost választotta meg a szövetség új elnökének.</b>
      </p>
      <p>A Magyar Footgolf Szövetség (MFGSZ) közgyűlést hívott össze november 28-ra, melyen Gelencsér Gábor lemondott elnöki pozíciójáról. A közgyűlés az elnökség által támogatott Hrutka Jánost szavazta meg a szervezet új vezetőjének. A volt válogatott labdarúgó, a Royal Footgolf Club elnökének megbízatása 2022. március 31-ig érvényes.</p>
      <p>A Nemzetközi Footgolf Szövetség (FIFG) elnöki posztját augusztus óta ellátó alapító elnök, Gelencsér Gábor a megnövekedett feladatok miatt mondott le, hogy teljes erővel a sportág globális fejlődését segíthesse. A hazai sportági vezetésben is részt vállal a továbbiakban, miután nyolc elnökségi tagjelölt közül nagy aránnyal megválasztották elnökségi tagnak.</p>
    </article>
  </body>
</html>