<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/folle-inseguimento-treviso-prima-lincidente-poi-imboccano-strada-contromano-220170"/>
    <meta property="og:site_name" content="Oggi Treviso"/>
    <meta property="article:published_time" content="2019-11-29T15:50:10+00:00"/>
    <meta property="og:title" content="Folle inseguimento a Treviso: prima l'incidente, poi imboccano la strada contromano"/>
    <meta property="og:description" content="TREVISO – Controlli straordinari della polizia a Treviso, Silea e Villorba. Durante l’attività, un equipaggio si è imbattuto in un’auto con a bordo due giovani di carnagione chiara, che, solo dopo ripetuti inviti ad accostare a destra, anche azionando i lampeggianti e sirene e acustici, si è fermata sul ciglio stradale nei pressi di viale della Repubblica."/>
  </head>
  <body>
    <article>
      <h1>Folle inseguimento a Treviso: prima l'incidente, poi imboccano la strada contromano</h1>
      <h2>La polizia ha trovato nell'auto guanti e passamontagna</h2>
      <address>
        <time datetime="2019-11-29T15:50:10+00:00">29 Nov 2019, 15:50</time>
      </address>
      <p><b>TREVISO</b> – <b>Controlli straordinari della polizia a Treviso, Silea e Villorba.</b> Durante l’attività, un equipaggio si è imbattuto in un’auto con a bordo due giovani di carnagione chiara, che, solo dopo ripetuti inviti ad accostare a destra, anche azionando i lampeggianti e sirene e acustici, si è fermata<b> </b>sul ciglio stradale nei pressi di viale della Repubblica. All’atto di avvicinarsi da parte degli agenti, l’autista del mezzo ha riacceso il veicolo, dandosi alla fuga, nonostante il semaforo rosso, andando a schiantarsi con un’altra macchina che procedeva in senso opposto.<br/><br/><b>Ne è nato un inseguimento</b>: l’auto che fuggiva è andata anche in contromano lungo viale della Repubblica, rischiando più volte scontrarsi con altri veicoli. Dopo aver svoltato in via Bastia, è andata addosso ad un marciapiedi, danneggiando irrimediabilmente la parte frontale del veicolo. Le persone a bordo, a quel punto, hanno abbandonato il mezzo, scavalcando le mura di cinta delle vicine abitazioni e degli esercizi commerciali, riuscendo a dileguarsi.<br/><br/> <br/><br/><b>All’interno dell’auto, una Opel Astra priva di copertura assicurativa e di proprietà di un cittadino straniero </b>la cui posizione è in corso di accertamento, sono state rinvenute svariate paia di guanti, un passamontagna di colore nero ed un borsone che al suo interno custodiva un flessibile di grandi dimensioni e numerosi altri strumenti atti allo scasso. Sono ora in corso le indagini da parte di personale della locale squadra mobile, volti ad identificare i responsabili dell’accaduto.<br/><br/> <br/><br/><b>Oltre alle pattuglie delle volanti</b>, i controlli sono stati effettuati con l’ausilio di sei equipaggi del Reparto Prevenzione Crimine Veneto e con una unità cinofila in forza alla di Questura di Padova, per un totale di <b>12 veicoli e 28 uomini impegnati </b>sul territorio durante l’orario pomeridiano.<br/><br/>In particolare, il personale impiegato ha effettuato sei posti di controllo, identificando e controllando complessivamente <b>138 persone, 27 con pregiudizi di polizia, e sono stati controllati 216 veicoli</b>, oltre che alcuni esercizi pubblici del centro cittadino.<br/><br/> <br/><br/>A seguito dei controlli effettuati con l’unità cinofila, sono stati rinvenute e<b> sequestrate circa 12 dosi di marijuana in bustine termosaldate</b>, presso i giardini di Sant’Andrea; erano nascoste tra la vegetazione. </p>
    </article>
  </body>
</html>