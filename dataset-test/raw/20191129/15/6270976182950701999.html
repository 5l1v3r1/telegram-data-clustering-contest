<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/29/fedorov-rozpoviv-pro-svoyi-stosunky-iz-zelenskym/"/>
    <meta property="og:site_name" content="Рубрика"/>
    <meta property="article:published_time" content="2019-11-29T15:52:17+00:00"/>
    <meta property="og:title" content="Федоров розповів про свої стосунки із Зеленським"/>
    <meta property="og:description" content="Міністр цифровий трансформації Михайло Федоров розповів про свої стосунки з президентом України Володимиром Зеленським. Про це він сказав в інтерв’ю LB, відповідаючи на питання журналістів про створення нового міністерства. “У нас достатньо довірчі відносини з президентом. Він прислухається до моєї думки, бачення проектів, якими займаюся. Тому мені особливо переконувати не довелося (у важливості створення нового […]"/>
  </head>
  <body>
    <article>
      <h1>Федоров розповів про свої стосунки із Зеленським</h1>
      <address><time datetime="2019-11-29T15:52:17+00:00">29 Nov 2019, 15:52</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/05/2019-05-27T112214Z_45926391_RC1BA3724CE0_RTRMADP_3_UKRAINE-ELECTION-860x580-c-1.jpg"/>
      </figure>
      <p>Фото Reuters<br/><b><b>Міністр цифровий трансформації Михайло Федоров розповів про свої стосунки з президентом України Володимиром Зеленським.</b></b></p>
      <p>Про це він сказав в інтерв’ю<a href="https://ukr.lb.ua/news/2019/11/28/443401_mihaylo_fedorov_ya_vpevneniy.html"> LB</a>, відповідаючи на питання журналістів про створення нового міністерства.</p>
      <p>“У нас достатньо довірчі відносини з президентом. Він прислухається до моєї думки, бачення проектів, якими займаюся. Тому мені особливо переконувати не довелося (у важливості створення нового міністерства – ред.). Важливо було донести цю думку до всіх стейкхолдерів, які в цьому беруть участь – партії, Офісу президента, регіональних осередків. Тобто, потрібно було переконати всіх, що необхідний комплексний підхід до вирішення питання”, – розповів Федоров.</p>
      <p>Він зазначив, що багато на ринку плутають їх з ІТ-міністерством.</p>
      <p>“Багато на ринку плутають нас з ІТ-міністерством. Говорили, що не можна створювати ІТ-міністерство, тому що тоді не буде сфери ІТ в країні. Жартували, що якщо заснувати міністерство інтернету, то не буде інтернету. Ми не ІТ-міністерство. Ми займаємося трансформацією державних послуг, підприємств, цифровими навичками – тих сфер, з якими щодня стикаються люди”, – пояснив міністр.</p>
      <p>Раніше <a href="https://rubryka.com/2019/11/24/fedorov-rozpoviv-za-skilky-rokiv-chekaty-yedynyj-portal-derzhavnyh-poslug/">Федоров розповів, за скільки років чекати єдиний портал державних послуг.</a></p>
    </article>
  </body>
</html>