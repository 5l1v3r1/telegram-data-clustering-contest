<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/29/letizia-diana-ultime-novita-scomparsa/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-29T15:45:30+00:00"/>
    <meta property="og:title" content="Letizia Diana: le ultime novità sulla ragazza scomparsa a Conegliano"/>
    <meta property="og:description" content="Che fine ha fatto Letizia Diana: le ultime novità sulla ragazza scomparsa a Conegliano, che potrebbe essere finita in un giro di prostituzione."/>
  </head>
  <body>
    <article>
      <h1>Letizia Diana: le ultime novità sulla ragazza scomparsa a Conegliano</h1>
      <address><time datetime="2019-11-29T15:45:30+00:00">29 Nov 2019, 15:45</time> by <a rel="author">Gabriele M.</a></address>
      <p>
        <b>Che fine ha fatto Letizia Diana: le ultime novità sulla ragazza scomparsa a Conegliano, che potrebbe essere finita in un giro di prostituzione.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-114242126.jpg"/>
        <figcaption>Letizia Diana</figcaption>
      </figure>
      <p>Da ormai 5 giorni non si hanno notizie di <b>Letizia Diana</b>, ragazza di origini rumene di appena 17 anni, che <a href="https://www.viagginews.com/2019/11/28/letizia-diana-chi-e-17enne-scappata-uomo-chat/">è scomparsa da casa domenica</a>, dopo aver detto alla madre che sarebbe andata a messa. Con il passare delle ore e dei giorni, cresce l’ansia della madre della giovane, che vorrebbe sapere che fine ha fatto la figlia. Nelle ultime ore, intanto, vi sono novità su questa vicenda.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Che fine ha fatto la giovanissima Letizia Diana</h3>
      <figure>
        <img src="https://www.viagginews.com/wp-content/uploads/2019/11/GettyImages-75424486-min-min.jpg"/>
      </figure>
      <p>La ragazza, che vive a Conegliano Veneto, si sarebbe allontanata volontariamente dall’abitazione. Come emerso nella trasmissione Pomeriggio 5, la madre di Letizia Diana avrebbe ricevuto una telefonata della figlia, che le diceva di stare bene e le chiedeva di ritirare le denunce. Intanto, la Procura di Treviso ha aperto un fascicolo di inchiesta per sottrazione di minore, che è stato affidato alla pubblico ministero Barbara Sabattini. Nel registro degli indagati è stato iscritto un 27enne, anche lui romeno, che vive in Germania. Lui e la ragazzina si sarebbero conosciuti attraverso un servizio di messaggeria istantanea.</p>
      <p>L’uomo avrebbe chiamato la mamma della ragazza dicendo: <i>“</i>Non preoccuparti, è con me. Da adesso mi occuperò io di lei”. Il sospetto degli inquirenti è invece che l’adolescente sia finita in un giro di prostituzione di giovani donne, la cosiddetta ‘tratta delle bianche’. La madre Ioana Botezatu ha lanciato un nuovo disperato appello su Facebook. Infine, c’è il ruolo di un giovane della provincia di Foggia, ma residente in Germania, che era accusato di aver prelevato la ragazza domenica. L’uomo si è presentato spontaneamente dai Carabinieri sottolineando di non avere nulla a a che vedere con la scomparsa di Letizia Diana.</p>
      <figure>
        <img src="https://www.viagginews.com/wp-content/uploads/2019/11/GettyImages-75424486-min-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/29/stasera-in-tv-quarto-grado-anticipazioni-29-novembre/"/>
        <a href="https://www.viagginews.com/2019/11/29/femminicidio-brescia-lui-uccide-ex-si-impicca/"/>
        <a href="https://www.viagginews.com/2019/11/29/londra-spari-london-bridge-video/"/>
      </related>
    </article>
  </body>
</html>