<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/bosko-nicic-jkp-higijena-ucestvovala-u-necemu-sto-se-zove-kradja/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-29T15:55:14+00:00"/>
    <meta property="og:title" content="Boško Ničić: JKP „Higijena“ učestvovala u nečemu što se zove krađa"/>
    <meta property="og:description" content="Najviše polemike na današnjoj sednici Skupštine grada Zaječara vodilo se oko tačaka o predlogu budžeta za 2020 godinu i javno privatnom partnerstvu oko usluga pogrebne delatnosti u gradu Zaječaru."/>
  </head>
  <body>
    <article>
      <h1>Boško Ničić: JKP „Higijena“ učestvovala u nečemu što se zove krađa</h1>
      <address><time datetime="2019-11-29T15:55:14+00:00">29 Nov 2019, 15:55</time> by <a rel="author">Glas Zaječara</a></address>
      <p>
        <b>Najviše polemike na današnjoj sednici Skupštine grada Zaječara vodilo se oko tačaka o predlogu budžeta za 2020 godinu i javno privatnom partnerstvu oko usluga pogrebne delatnosti u gradu Zaječaru.</b>
      </p>
      <p>Ristović kaže ako damo nadležnost privatniku znajte da moramo ukinuti tu delatnost „Higijeni“. Ničić je na izlaganje Ristovića rekao da ovo slušamo na svakoj sednici, demagiju bez argumenata, i kazao da je „Higijena“ učestvovala u nečemu što se zove krađa prilikom uređivanja starog groblja, direktno i indirektno.</p>
      <p>Rasprava o Javno privatnom partnerstvu oko usluga  poveravanja obavljanja konunalne delatnosti upravljanja i održavanja groblja, sahranjivanja i pružanja usluga pogrebne delatnosti u gradu Zaječaru izazvalo je burne reakcije na sednici Skupštine grada Zaječara.</p>
      <p>Dr Nenad Ristović postavio pitanje šta ne štima u JKP Higijena pa moramo da pribegnemo ovim merama?</p>
      <p>„Novo groblje počelo je da radi u junu mesecu 2010 godine , elaborat  koji je napravljen gde su stručni ljudi analizirali zemljište u jednom pasusu piše “Zemljište ne odgovara  za usluge sahrana posmrtnih ostataka”. U tom delu preduzeća ima 17 zaposlenih sa mnogo manjom platom nego u drugim javnim preduzećima. NJihov deo sredstava ne prelazi million i 200 hiljada dinara, odnosno negde oko 13 miliona na godišnjem nivou. Firma koja ima 18 hiljada grobnih mesta  na starom groblju dok na godišnjem nivou na starom se sahrane 400 do 500 ljudi. Cifra na godišnjem nivou  25 miliona dinara što nije malo“.- istakao je Ristović.</p>
      <p>Prema rečima Ristovića ukop košta 8.000 hiljada dinara i kada je kišno vreme ukop se vrši u raki prepunoj vode zbog nenamenski izabranog zemljišta.</p>
      <p>„Mi ako damo nadležnost privatniku znajte da moramo ukinuti tu delatnost „Higijeni“. 17 ljudi će izgubiti posao ako ih privatnik ne preuzme“.– kazao je Ristović.</p>
      <p>„Po zakonu o javnom privatnom partnerstvu i koncesijama i zakonu o javnim preduzećima kaže se da se firmi ukida ta delatnost koju preuzme koncesionar. To će se desiti sa pijacom , sat Toplanom…“– istakao je Ristović.</p>
      <p>Ristović je kazao i to da koncesioni ugovor se potpisuje na 5, 25 i 50 godina, a ono što nije dobro koncesionar ima manji godišnji promet nego naša komunalna preduzeća i ima mnogo manje zaposlenih.</p>
      <p>„Kažete da će koncesionar vršiti uplate u budžet. Hektar zemljišta na Malom stupnju je 2 miliona, stoga se grad mora obavezati da kupi zemljište koje će koncesionar raditi, što ćemo i videti u ugovorima kada ih bude bilo. Neophodno je kupiti 17 hektara dok za sada imamo 9“– kazao je on.</p>
      <p>„Možemo koncesionara obavezati da napravi kapelu, parking ali ne zaboravite da zakupci grobnog mesta moraju održavati te grobnice. U zakonu se kaže da zemljište namenjeno groblju mora biti u vlasništvu države i nad tim zemljištem se mora proglasiti javni interes pa tek onda deliti osobama koji postaju zakupci“– dodao je Ristović.</p>
      <p>Ristović je imao i zamerke na stručni tim povodom pitanja o javnom privatnom partnerstvu a to su : Marina MIlić zamenica gradonačelnika, Slobodan Videnović načelnik zaječarske uprave, Sunčica Lalić, Selena Stojanović ,Vesna Stanković, Ivan Živković, Tanja Rangelov, Srđan Golubović i Nada Jovanović.</p>
      <p>Ristović je istakao da nema ništa protiv ovih ljudi ali zatražio da u komisiji budu ljudi sa iskustvom od 3 do 5 godina rada u toj delatnosti.</p>
      <p>Ničić je na izlaganje Ristovića rekao da ovo slušamo na svakoj sednici, demagiju bez argumenata.</p>
      <p>„Naslušali smo se mase vizija kome se nekome priviđaju a da ne pričam da je sve ne istina“.– započeo je Ničić.</p>
      <p>Prema rečima gradonačelnika prva je da grad mora da kupi zemljište, drugo da novo groblje jeste počelo sa radom 2010. godine ali je dokumentacija za novo groblje pripremljena još 1996. godine.</p>
      <p>„Kada su građani upozoravali koji imaju imanja na tom potezu da zemljište nije dobrog kvaliteta ail je procedura već odmakla daleko morali smo da krenemo sve iz početka ali mi već nismo imali dovoljno mesta za sahranjivanja na starom groblju i zato je prihvaćen preglog. Pričalo se i o Zvezdanu koji je i sada alternativna opcija za neko buduće groblje“.– istakao je Ničić.</p>
      <p>Kako je Ničić kazao „JKP HIgijena“ ne radi svoj posao kako treba, ne poštuje zakon, a to je da vrši usluge na celoj teritoriji grada.</p>
      <p>„Smenjivanje direktora koji je primljen preko konkursa  nema smisla da ga sud sutra vrati na posao I da mu isplaćujemo još i nadoknadu za nerad i pravimo još veće troškove. NE!– izričit je Ničić.</p>
      <p>Ničić je kazao i to Organi uprave nisu baš mnogo moćni ali nijedan argument koji je Ristović izneo nije ljude ubedio zašto je protiv.</p>
      <p>„Približavaju se izbori i to udvaranje biračima to razumem ali argumentacije su vam tako tanane da deluju samo kod vaših pristalica i oni će glasati za vas“.– kazao je Ničić.</p>
      <p>Grad je vlasnik zemljišta i novog i starog groblja i nikakvo prodavanje kostiju predaka neće biti, kazao je Ničić.</p>
      <p>U obraćanju odborniku Stanojloviću, Ničić je kazao sledeće.</p>
      <p>„Godinama kritikujete rad „Higijene“, a sad kažete da dobro vode posao, posebno na Malom stupnju gde sam sad čuo da higijena dobro radi.</p>
      <p>Zaboravili ste da kažete da je ta Higijena učestvovala u nečemu što se zove krađa prilikom uređivanja starog groblja, direktno i indirektno. Ko je odgovoran ne znam neka se time bave policija i tužilaštvo“.- istakao je Ničić.</p>
      <p>Ničić je kazao i to da u JKP „Higijeni“ itekako stiču profit, toliko da u odnosnu na druga javna preduzeća  su mnogo jači, čak primaju i 13-tu platu, sve na uštrb tog što imaju dvostruko zahvatanje iz budžeta parama građana.</p>
      <p>„Prvo da im se kupi zemljište i omogući sve iz budžetskih para jer ar jedan nisu kupili sopstvenim sredstvima a imaju 13-tu platu. A onda te iste usluge naplaćuju tim isim građanima, kod privatnika to ne može. Svi u ovom zgradu da sam posao dogovorio sa Mikijem Vencem. Ništa nismo dogovarali čoveka poznajem koliko i vi.NJemu se ne prašta što je bogat čovek ni njemu ni mnogima u ovoj zemlji i dobijamo prozivku unapred se sve zna. Kako može da se zna unapred kada će biti javni tender i da svako može da se javi. Šta je u tome loše što će neko upravljati grobljem a neće mu biti prodato kako je prikazano. Ta teorija kojiu pokušavate da plasirate da neko prodaje kosti predaka nem nikakvog smisla jer ni ni u jednom dokumentu i aktu ne piše da se groblje prodaje privatnom licu, to ne piše nigde jer on ne postaje vlasnik zemljišta. Niko iz gradske uprave nema nikakav interes iz svega ovoga osim poboljšanja kvaliteta usluga i pokazalo se da privatni sektor uvek radi bolje“.– zaključio je Ničić.</p>
      <p>Nakon sednice kontaktirali smo direktora JKP „Higijena“ Zaječar, gospodina Trandafilovića, ali on nije želeo da govori o optužbama da je ovo preduzeće učestvovalo u krađi na starom groblju.</p>
      <h3>Povezani tekstovi:</h3>
    </article>
  </body>
</html>