<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443030/Sport/Kosarka/Jokic-o-kritikama-Statistika-mi-nije-bitna"/>
    <meta property="og:site_name" content="Politika Online"/>
    <meta property="article:published_time" content="2019-11-29T15:03:00+00:00"/>
    <meta property="og:title" content="Јокић о критикама: Статистика ми није битна"/>
    <meta property="og:description" content="ДЕНВЕР – Кошаркаш Денвера Никола Јокић рекао је да се не оптерећује статистиком и да не мари за критике које су му упућене на рачун слабијег старта сезоне у НБА лиги. Српски центар нашао се на удару медија, чије су се критике засноване на томе да му недостаје ангажованост на терену, као и да има вишак килограма. „Више ништа не читам, не смета ми то. Људи свашта претпостављају, а не могу бити у праву или не. Ако нису у праву, само слегну раменима. Ако су у праву, онда је то добро за њих”, рекао је Јокић, а преноси Денвер Пост и додаје да је разговор с новинарима, као и обично, завршио саркастичним поздравом „Било ми је задовољство”. Сомборац је на 16 утакмица ове сезоне просечно бележио 16,1 поен, 10,4 скока и шест асистеницја, што је лошији учинак у односу на прошлу сезону када"/>
  </head>
  <body>
    <article>
      <h1>Јокић о критикама: Статистика ми није битна</h1>
      <address>
        <time datetime="2019-11-29T15:03:00+00:00">29 Nov 2019, 15:03</time>
      </address>
      <p><b>ДЕНВЕР</b> – Кошаркаш Денвера Никола Јокић рекао је да се не оптерећује статистиком и да не мари за критике које су му упућене на рачун слабијег старта сезоне у НБА лиги.</p>
      <p>Српски центар нашао се на удару медија, чије су се критике засноване на томе да му недостаје ангажованост на терену, као и да има вишак килограма.</p>
      <p>„Више ништа не читам, не смета ми то. Људи свашта претпостављају, а не могу бити у праву или не. Ако нису у праву, само слегну раменима. Ако су у праву, онда је то добро за њих”, рекао је Јокић, а преноси Денвер Пост и додаје да је разговор с новинарима, као и обично, завршио саркастичним поздравом „Било ми је задовољство”.</p>
      <p>Сомборац је на 16 утакмица ове сезоне просечно бележио 16,1 поен, 10,4 скока и шест асистеницја, што је лошији учинак у односу на прошлу сезону када је имао просек од 20,1 поен, 10,8 скокова и 7,3 асистенције, што показује и пад у свим шутерским и обрамбеним категоријама.</p>
      <p>На последњој утакмици против Вашингтона када су Нагтетси су дошли до 13. победе у сезони, најбољи центар НБА од прошле године одиграо је 25 минута, убацио је осам поена, поделио пет асистенција и сакупио 20 скокова.</p>
      <p>Јокић је истако да га статистички параметри не занимају.</p>
      <p>„Више не. Кад сам дошао у лигу, било ми је то у подсвести јер се ипак НБА врти око статистике и бројева, али више ме није брига ни за то ни за скандирања „МВП” која ми упућују. Готово је с тим. Мислим да тренер, власник, генерални менаџер и играчи, сви само желимо да побеђујуемо. То је поента”, закључио је Јокић, јавља Танјуг.</p>
      <p>Екипа Мајка Мелоуна има скор од 13-3 и тренутно заузима другу позицију на табели Западне конфереције, иза ЛА Лејкерса.</p>
    </article>
  </body>
</html>