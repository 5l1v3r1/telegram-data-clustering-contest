<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/laisvalaikis-ir-kultura/zvaigzdes-ir-pramogos/m-vyganto-gerbejams-dziugi-zinia-naujai-suskambo-daina-krintanti-zvaigzde-941889"/>
    <meta property="og:site_name" content="Kauno diena"/>
    <meta property="article:published_time" content="2019-11-29T15:05:00+00:00"/>
    <meta property="og:title" content="M. Vyganto gerbėjams – džiugi žinia: naujai suskambo daina „Krintanti žvaigždė“"/>
    <meta property="og:description" content="Londone gyvenantis dainininkas Mantas Vygantas gerbėjams turi puikią žinią – naujai suskambo jo kūrinys „Krintanti žvaigždė“."/>
  </head>
  <body>
    <article>
      <h1>M. Vyganto gerbėjams – džiugi žinia: naujai suskambo daina „Krintanti žvaigždė“</h1>
      <address><time datetime="2019-11-29T15:05:00+00:00">29 Nov 2019, 15:05</time> by <a rel="author">Kauno.diena.lt inf.</a></address>
      <slideshow>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/76773190_800861907010463_8926758850908913664_n.jpg?itok=EJsR8Wyi"/>
          <figcaption>Mantas Vygantas – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/72219145_489234341630814_1063455557714706432_n.jpg?itok=4l8xpq-B"/>
          <figcaption>Mantas Vygantas su mylimąja Jolanta Naruševičiūte – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/76976834_679096405952520_6067028599980949504_n.jpg?itok=m1nGNhp5"/>
          <figcaption>Mantas Vygantas su Jolanta Naruševičiūte ir grupės „Kava“ nariais Raimundu Valatka (antras iš kairės) ir Alvydu Avižieniu – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/79264285_757218238123941_2051012660987691008_n.jpg?itok=1UJ8cehB"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/73040851_2245098165595472_98933369072517120_n.jpg?itok=vSGTrq0Y"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/74662494_2581108268609204_2539410241372553216_n.jpg?itok=laavbr1f"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/76930775_599383887533963_4667128153523617792_n.jpg?itok=paZgI9Vy"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/77128577_779116619219413_1330926033347543040_n.jpg?itok=qPzxAQ5p"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/78164508_2567705520132747_327429700848713728_n.jpg?itok=W77dqXeI"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
        <figure>
          <img src="https://kauno.diena.lt/sites/default/files/styles/940x000/public/Vilniausdiena/Vartotoju%20zona/eglmor/78167213_1766783753454712_5640365449284681728_n.jpg?itok=bk8mU5x4"/>
          <figcaption>M. Vyganto gerbėjams – džiugi žinia: naujai suskambo daina „Krintanti žvaigždė“ – Asmeninio arch. nuotr.</figcaption>
        </figure>
      </slideshow>
      <p>
        <b>Londone gyvenantis dainininkas Mantas Vygantas gerbėjams turi puikią žinią – naujai suskambo jo kūrinys „Krintanti žvaigždė“.</b>
      </p>
      <p>„Krintanti žvaigždė“ yra kūrinys iš mano <a href="https://kauno.diena.lt/naujienos/laisvalaikis-ir-kultura/zvaigzdes-ir-pramogos/albuma-pristatantis-dainininkas-m-vygantas-meile-pati-tikriausia-regilija-visatoje-874510">naujausios, prieš metus pasirodžiusios, kompaktinės plokštelės „Tik dėl tavęs“.</a> Šiemet šovė mintis šį kūrinį pateikti truputėlį linksmiau ir pritaikyti jį platesnei auditorijai – ir jaunimui. Pasitariau su grupės „Kava“ atlikėju Raimundu Valatka ir pabandėme paeksperimentuoti – padaryti šios dainos remiksą“, – pasakoja daug lyrinių dainų apie meilę ir gyvenimą atliekantis M. Vygantas.</p>
      <p>Paklaustas, ar sukurti naują dainos versiją neįkvėpė artėjančios didžiosios metų šventės, atlikėjas teigė, kad ir dainos pavadinimas yra susijęs su stebuklų metu. „Kai žvaigždės krinta iš dangaus, tuomet reikia sugalvoti norą, kad jis išsipildytų. Tai man asocijuojasi ir su paslaptingu, stebuklingu metu, kai pildosi norai – Kalėdomis. Norėčiau, kad mano kūrinys jį klausantiems žmonėms padėtų realizuoti savo norus“, – sakė dainininkas, kuris prieš savaitę naują „Krintančios žvaigždės“ versiją įrašė Lietuvoje, grupės „16 Hz“ studijoje.</p>
      <figure>
        <iframe src="https://www.youtube.com/embed/mW2-K-H6-Kw" width="640" height="360" data-service="Youtube" scrolling="no"/>
      </figure>
      <p>Tiesa, artimiausiu metu gerbėjai Lietuvoje šio kūrinio, atliekamo gyvai, greičiausiai neišgirs.  „Kiekvienas atlikėjas stengiasi save motyvuoti ir judėti į priekį, todėl ir gimsta nauji kūriniai, o kartu su jais ir koncertai. Koncertų mano gyvenime – daug, tik reikia spėti suktis. Gaila, kad Lietuvoje šiuo metu nepavyksta nieko suorganizuoti, nes visą savo širdį atiduodame koncertuose Didžiojoje Britanijoje – Londone ar už jo ribų“, – pasakoja dainininkas. </p>
      <p>Kūrinio „Krintanti žvaigždė“ dainos ir teksto autorius yra Rolandas Noreika. Aranžuotę sukūrė grupės „Kava“ lyderis Raimundas Valatka.</p>
      <p>
        <b>Originali dainos „Krintanti žvaigždė“ versija:</b>
      </p>
      <figure>
        <iframe src="https://www.youtube.com/embed/r8gEOL5dVCk" width="640" height="360" data-service="Youtube" scrolling="no"/>
      </figure>
    </article>
  </body>
</html>