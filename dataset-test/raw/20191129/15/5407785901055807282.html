<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/gaziosmanpasa-da-enistesini-oldurup-basinda-12670091-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-29T15:03:42+00:00"/>
    <meta property="og:title" content="Eniştesini öldürüp başında polisin gelmesini bekledi"/>
    <meta property="og:description" content="Gaziosmanpaşa'da cezaevinden bir süre önce çıkan süpheli, cadde ortasında eniştesini silahla vurarak öldürdü. Cinayette katil zanlısının daha önce karısıyla eniştesinin ilişkisini öğrendiği ve karısının bu durum üzerine intihar ettiği ortaya çıktı. Hapse girip çıkan şahsın eniştesiyle buluşarak cinayeti işlediği öğrenildi."/>
  </head>
  <body>
    <article>
      <h1>Eniştesini öldürüp başında polisin gelmesini bekledi</h1>
      <address>
        <time datetime="2019-11-29T15:03:42+00:00">29 Nov 2019, 15:03</time>
      </address>
      <p><a href="https://www.haberler.com/gaziosmanpasa/"><b>Gaziosmanpaşa</b></a>'da cezaevinden bir süre önce çıkan Z.Y., cadde ortasında eniştesi B.Ö'yü silahla vurarak öldürdü. Cesedin başında bekleyerek polise teslim olan Z.Y.'nin, eşinin 1 ay önce intihar ettiği ileri sürüldü.</p>
      <p>Olay, Gaziosmanpaşa Salihpaşa Caddesi üzerinde saat 16.00 sıralarında meydana geldi. Edinilen bilgiye göre, aylar önce bir doktorla tartışması üzerine mahkemelik olan Z.Y., 3 gün hapse girdi. Hapisten çıkan Z.Y., karısıyla eniştesi B.Ö.'nün ilişkisi olduğunu öğrendi. Bunun üzerine karısının yanına konuşmaya giden Z.Y.'nin geldiğini öğrenen karısı, Sancaktepe'deki evlerinin camından atlayarak intihar etti. Karısının intiharından sonra tekrar hapse giren Z.Y., yaklaşık 50 gün hapiste yattıktan sonra dün tahliye edildi.</p>
      <h3>ENİŞTESİNİ KONUŞMAK İÇİN ÇAĞIRDI, KURŞUN YAĞDIRDI</h3>
      <p>Eniştesini arayarak konuşmak istediğini söyleyen Z.Y., eniştesiyle Salihpaşa Caddesi üzerinde buluştu. Enişte B.Ö.'nün "Karına sahip çıksaydın" demesi üzerine silahını ateşleyen Z.Y., eniştesini 6 yerinden vurdu.</p>
      <h3>"NAMUS CİNAYETİ" DEDİ KİMSEYİ YAKLAŞTIRMADI</h3>
      <p>Kanlar içinde yerde yatan B.Ö.'nün başında silahıyla bekleyen Z.Y., 'namus cinayeti' diyerek çevredekileri yaklaştırmadı. Olay yerine gelen ambulansla hastaneye kaldırılan B.Ö. hayatını kaybetti. Olay yerinde bekleyen Z.Y. ise sivil polisler tarafından gözaltına alındı.</p>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_8052_m.jpg"/>
      </figure>
      <h3>ENİŞTESİNİN BAŞINDA GÖZALTINA ALINMAYI BEKLEDİ</h3>
      <p>Z.Y. olay yerinde kaçmayarak eniştesinin başında polislerin kendisini gözaltına almasını bekledi. İhbar üzerine olay yerine polis ve sağlık ekipleri sevk edildi. Saldırgan silahıyla birlikte sivil polisler tarafından gözaltına alınırken ağır yaralanan B.Ö. hastaneye kaldırıldı. B.Ö. doktorların tüm müdahalelerine rağmen hastanede hayatını kaybetti.</p>
      <h3>SALDIRGANIN EŞİ 1 AY ÖNCE İNTİHAR ETMİŞ</h3>
      <p>Şüpheli Z.Y.'nin eşinin, 1 ay önce ağabeyinin Sancaktepe'deki evinde intihar ettiği iddia edildi.</p>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_6235_m.jpg"/>
      </figure>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_9305_m.jpg"/>
      </figure>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_7487_m.jpg"/>
      </figure>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_5563_m.jpg"/>
      </figure>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_8040_m.jpg"/>
      </figure>
      <figure>
        <img src="https://foto.haberler.com/haber/2019/11/29/enistesini-oldurup-basinda-polisin-gelmesini-12670091_6210_o.jpg"/>
      </figure>
      <p>Kaynak: DHA<br/>Haber Videosu: <a href="https://www.haberler.com/video/gaziosmanpasa-da-enistesini-oldurup-basinda-12670091-videosu/">Eniştesini hem öldürdü hem cesedinin başında bekledi!</a></p>
    </article>
  </body>
</html>