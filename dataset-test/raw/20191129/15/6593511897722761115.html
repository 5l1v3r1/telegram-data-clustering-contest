<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7924650"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="Мариана Попова се възмути от сцена в &quot;Пътят на честта&quot;, в който играе Веселин Плачков"/>
    <meta property="og:description" content="&quot;По телевизора ми показаха как се шмърка, брат.... И проститутки за разкош...Спокойна съм за Мария Магдалена и целият &quot;4 г&quot; на 104 училище, те вече знаят... Как се прави!!!"/>
  </head>
  <body>
    <article>
      <h1>Мариана Попова се възмути от сцена в "Пътят на честта", в който играе Веселин Плачков</h1>
      <address><time datetime="2019-11-29T15:26:00+00:00">29 Nov 2019, 15:26</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>"По телевизора ми показаха как се шмърка, брат.... И проститутки за разкош...Спокойна съм за Мария Магдалена и целият "4 г" на 104 училище, те вече знаят... Как се прави!!!! Поздравявам Милена Фурнаджиев за невероятния сценарий. ... Децата са луди по този филм... Гордейте се", Това написа във фейсбук певицата Мариана Попова. Поводът за думите й са сцени в сериала "Пътят на честта", в който една от главните роли изпълнява любимият ѝ - Веселин Плачков.</p>
      <p>В епизода, излъчен в сряда вечерта, адвокатът Симеон (Симеон Лютаков) гостуваше в дома на Киро Християни (Веселин Плачков), където бизнесменът бе подготвил специални изненади за приятеля си. Именно те възмутиха Мариана, която реагира с пост във Фейсбук и кадри от сериала, пише <a href="https://life.dir.bg/shou/mariana-popova-se-vazmuti-ot-seriala-v-koyto-igrae-veselin-plachkov">life.dir.bg</a>.</p>
      <p>Сериалът се излъчва в делнични дни от 22 часа и коментарите под поста на Мариана гласят точно това. Приятелите и феновете ѝ смятат, че в този час децата би трябвало вече да са си в леглата.</p>
      <p>Героят на Плачков е мутра, който се завръща в България след дългогодишно странство, и влиза отново в живота и бизнеса на семейство Станкови. От една страна работи с Мария Станкова, от друга - се опитва да влезе в съдружие в строителната фирма на сина ѝ - Калоян Станков, а от трета - има връзка с дъщерята Жаклин, на която предлага и съвместен бизнес. Симеон е техният доверен адвокат, от когото Киро решава да се отърве.</p>
    </article>
  </body>
</html>