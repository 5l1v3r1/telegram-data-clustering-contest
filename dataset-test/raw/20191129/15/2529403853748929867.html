<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/ponte-di-piave-vietato-bere-alcool-nelle-zone-sensibili-del-paese-220164"/>
    <meta property="og:site_name" content="Oggi Treviso"/>
    <meta property="article:published_time" content="2019-11-29T15:10:48+00:00"/>
    <meta property="og:title" content="Ponte di Piave, vietato bere alcool nelle zone sensibili del paese"/>
    <meta property="og:description" content="PONTE DI PIAVE - Il Sindaco Paola Roma ha firmato l’ordinanza contingibile ed urgente che vieta il temporaneo consumo di bevande alcoliche e di bivacco nelle aree sensibili del capoluogo come, il piazzale della Stazione Ferroviaria, l’area degli impianti sportivi e nei pressi dell’Istituto Comprensivo."/>
  </head>
  <body>
    <article>
      <h1>Ponte di Piave, vietato bere alcool nelle zone sensibili del paese</h1>
      <h2>Ordinanza di divieto di consumo di bevande alcoliche e bivacco in alcune zone del territorio comunale</h2>
      <address>
        <time datetime="2019-11-29T15:10:48+00:00">29 Nov 2019, 15:10</time>
      </address>
      <p><b>PONTE DI PIAVE</b> - Il Sindaco Paola Roma oggi ha firmato l’ordinanza contingibile ed urgente che vieta il temporaneo consumo di bevande alcoliche e di bivacco nelle aree sensibili del capoluogo come, il piazzale della Stazione Ferroviaria, l’area degli impianti sportivi e nei pressi dell’Istituto Comprensivo.<br/><br/>“L’ordinanza – ha dichiarato il Sindaco<b> Paola Roma</b> – nasce alla luce dei fatti che accadono in questo ultimo periodo, relativamente alla presenza di gruppi di persone dedite all’assunzione di alcolici che <b>bivaccano in alcune zone</b> centrali del capoluogo e soprattutto delle areee sensibili, recando disturbo ai cittadini stessi.<br/><br/>Il consumo e l’abuso di alcol soprattutto fra i giovani e gli adolescenti è un fenomeno preoccupante e in forte crescita sia a livello internazionale che nazionale, il Sindaco, ha il dovere di mettere in campo tutti i mezzi per poter contrastare tale fenomeno e l’ordinanza vuole essere un primo passo.”<br/><br/>“E’ stato constatato - aggiunge l’Assessore alla Sicurezza<b> Stefano Picco </b>- che il bivacco di persone dedite all’uso di alcolici causa un evidente disagio alla popolazione, e accresce un senso di insicurezza.<br/><br/>Per porre un freno a tale fenomeno è stato deciso di emanare un provvedimento mirato ad impedire la detenzione ed il consumo di alcolici soprattutto in una<b> zona strategica del centro paese </b>a ridosso degli impianti sportivi e del polo scolastico”.<br/> </p>
      <related>
        <h4>Dello stesso argomento</h4>
        <a href="http://oggitreviso.it/ponte-di-piave-inquinato-torrente-muoiono-centinaia-di-pesci-219776"/>
        <a href="http://oggitreviso.it/incompatibile-lassessore-si-dimette-dalla-commissione-218912"/>
        <a href="http://oggitreviso.it/troppa-burocrazia-ponte-di-piave-salta-sagra-di-busco-217540"/>
        <a href="http://oggitreviso.it/palazzetto-dello-sport-dedicato-sara-anzanello-scoppia-polemica-ponte-di-piave-212879"/>
        <a href="http://oggitreviso.it/palasport-di-ponte-di-piave-potrebbe-essere-dedicato-sara-anzanello-212521"/>
        <a href="http://oggitreviso.it/ecco-nuova-giunta-di-ponte-di-piave-211043"/>
        <a href="http://oggitreviso.it/ponte-di-piave-chi-ci-sar%C3%A0-giunta-210505"/>
        <a href="http://oggitreviso.it/paola-roma-confermata-sindaco-di-ponte-di-piave-209882"/>
        <a href="http://oggitreviso.it/al-sfida-tra-alvise-tommaseo-ponzetta-paola-roma-208890"/>
        <a href="http://oggitreviso.it/paola-roma-inaugura-sua-nuova-sede-elettorale-205707"/>
      </related>
    </article>
  </body>
</html>