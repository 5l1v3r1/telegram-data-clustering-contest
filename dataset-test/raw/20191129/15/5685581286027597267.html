<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/irak-ta-tansiyon-dusmuyor-21-olu-basbakan-istifa-etti-1287815-dunya/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T15:38:00+00:00"/>
    <meta property="og:title" content="Irak'ta tansiyon düşmüyor: 21 ölü! Başbakan istifa etti"/>
    <meta property="og:description" content="Irak'ın Nasiriye kentinde devam eden hükümet karşıtı protestolarda son 48 saatte 21 kişi hayatını kaybetti."/>
  </head>
  <body>
    <article>
      <h1>Irak'ta tansiyon düşmüyor: 21 ölü! Başbakan istifa etti</h1>
      <h2>Irak'ın Nasiriye kentinde devam eden hükümet karşıtı protestolarda son 48 saatte 21 kişi hayatını kaybetti.<br/><br/>Irak Başbakanı Adil Abdulmehdi istifa kararı aldığını duyurdu.</h2>
      <address>
        <time datetime="2019-11-29T15:38:00+00:00">29 Nov 2019, 15:38</time>
      </address>
      <p>Irak'ta Ekim ayında başlayan hükümet karşıtı protestolarda ölü sayısı giderek artıyor. Nasiriye kentinde son 48 saatte 21 protestocu hayatını kaybetti, 580 kişi ise hastanede tedavi altına alındı. Protestocular şehir merkezinde bulunan Zeytin Köprüsü'nü ele geçirmeye çalışırken <a href="http://www.gazetevatan.com/arama/?Keyword=Irak">Irak</a> parlamentosu söz konusu cinayetlerden kimin sorumlu olduğunun bulunması için acil durum çağrısı yaptı.</p>
      <p>Güvenlik güçlerinin ateş atması sonucu 30 göstericinin hayatını kaybettiği, 250'den fazla kişinin de yaralandığı Zikar'da da yaşanan olayların ardından Vali Adil el-Duhyli istifa etti. <a href="http://www.gazetevatan.com/arama/?Keyword=%C4%B0ran">İran</a> Konsolosluğunun ateşe verildiği Necef kentinde ise yaklaşık 50 kişinin öldürüldüğü bildirildi.</p>
      <p>Öte yandan Irak’ta Ekim ayından bu yana devam eden hükümet karşıtı gösterilerde yaklaşık 400 kişi hayatını kaybederken 15 binden fazla kişi de yaralandı.</p>
      <p>
        <b>Irak Başbakanı Abdulmehdi istifa kararı aldı</b>
      </p>
      <p>Irak Başbakanı Adil Abdulmehdi istifa kararı aldığını duyurdu. Yolsuzluk, fakirlik ve işsizliğe karşı gösterilerin 1 Ekimden beri devam ettiği Irakta ölenlerin sayısı her geçen gün artarken, Başbakan Abdulmehdi istifasını duyurdu. Abdulmehdi, yaptığı yazılı açıklamada, Şiillerin lideri Ayetullah Ali es-Sistaninin ülkenin kaosa sürüklenmemesi çağrısına uyarak istifasına dair resmi yazıyı Irak Meclisine göndereceğini duyurdu.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4310250.Jpeg"/>
      </figure>
      <p>Öte yandan ülkede devam eden protestolarda Nasiriye kentinde en az 3 göstericinin güvenlik güçleri tarafından vurulmasının ardından protestocular, güvenlik güçlerine ait 5 aracı ele geçirdi ve araçlardan 3ünü ateşe verdi.</p>
    </article>
  </body>
</html>