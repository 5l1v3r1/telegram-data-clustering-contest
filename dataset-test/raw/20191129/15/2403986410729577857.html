<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/irena_karpa_znyalasya_v_ekstsentrichniy_fotosesiyi_dlya_ukrayinskogo_vidannya_lofficiel_n1241478"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:12:00+00:00"/>
    <meta property="og:title" content="Ірена Карпа знялася в ексцентричній фотосесії для українського видання L'Officiel"/>
    <meta property="og:description" content="Відома письменниця, співачка та культурний аташе посольства України у Франції Ірена Карпа знялася у неочікуваних образах для українського видання L'Officiel. Автором фотосесії стала Юлія Вебер."/>
  </head>
  <body>
    <article>
      <h1>Ірена Карпа знялася в ексцентричній фотосесії для українського видання L'Officiel</h1>
      <address><time datetime="2019-11-29T15:12:00+00:00">29 Nov 2019, 15:12</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>Відома письменниця, співачка та культурний аташе посольства України у Франції Ірена Карпа знялася у неочікуваних образах для українського видання L'Officiel. Автором фотосесії стала Юлія Вебер.</b>
      </p>
      <p>В інтерв'ю для <a href="https://officiel-online.com/lichnosti/intervju/irena-karpa/">L'Officiel </a>Ірена Карпа заговорила про жіночність, літературу та про життя в Україні і Франції. Так, письменниця зазначила, що їй завжди хочеться створити читачам почуття, ніби вони перебувають всередині книжки. Тому Карпа найбільше акцентує увагу на деталях у своїх творах.</p>
      <blockquote>Читайте також:<a href="https://24tv.ua/lifestyle/pripinit_znetsinyuvati_sebe__irena_karpa_zvernulasya_do_zhinok_n1166209"> Припиніть знецінювати себе, – Ірена Карпа звернулася до жінок</a></blockquote>
      <p>"Звісно, є якісь тенденції, теми, наприклад активізація крайніх правих сил у Європі, але і про них я буду розповідати за допомогою підслуханої у кав’ярні розмови, того, що кажуть по радіо... Знаю, що після мого останнього роману є люди, які самі почали писати книжки", – розповіла вона.</p>
      <p>Також Ірена заговорила про відмінності між українськими і французькими жінками: "Надлишкова емпатія зсуває всі можливі кордони. І в українок з цим взагалі все погано, бо ми звикли, що треба жити для когось, а не для себе".</p>
      <p>Карпа зазначила, що за кордоном найчастіше існує філософія "буття заради себе".</p>
      <aside>Скажімо, українська бабця, вийшовши на пенсію, ще працюватиме, скільки зможе, потім продасть свою хату і все віддасть дітям. Французька бабця доживе до пенсії, продасть на фіг все, що у неї було, і поїде подорожувати, вона буде ходити з подружками в кафе, пити шампанське,<cite>– пояснила вона.</cite></aside>
      <figure>
        <img src="https://24tv.ua/resources/photos/news/620_DIR/201911/1241478_10280228.jpg?201911144611"/>
        <figcaption>Ірена Карпа / L'Officiel Ukraine</figcaption>
      </figure>
      <p>Також письменниця рекомендує багатьом не боятися спілкуватися з психоаналітиками, коли боляче, щоб отримувати фахову допомогу.</p>
      <p>"Нам хтось нахамив, і замість того, щоб сказати: "Та ти сам дурний", ми думаємо над тим, чому ж ця людина так вчинила, в чому тут моя особиста провина. Замість того, щоб відфутболити, ми приймаємо агресію на себе. В українців з цим велика проблема: ми у всьому звинувачуємо себе. Французи, наприклад, не намагаються склеїти розбиту вазу, вони вміють зупинитися, переключитися на щось інше або просто сісти й випити вина. І з цим треба працювати професійно, а не виливати на чоловіка чи дружину", – наголосила Ірена Карпа.</p>
      <p>
        <b>Ірена Карпа для L'Officiel Ukraine: дивіться більше фото</b>
      </p>
      <slideshow>
        <figure>
          <img src="https://24tv.ua/resources/photos/news/620_DIR/201911/1241478_10280226.jpg?201911144611"/>
        </figure>
        <figure>
          <img src="https://24tv.ua/resources/photos/news/620_DIR/201911/1241478_10280227.jpg?201911144611"/>
        </figure>
        <figure>
          <img src="https://24tv.ua/resources/photos/news/620_DIR/201911/1241478_10280229.jpg?201911144611"/>
        </figure>
        <figure>
          <img src="https://24tv.ua/resources/photos/news/620_DIR/201911/1241478_10280230.jpg?201911144611"/>
        </figure>
        <figure>
          <img src="https://24tv.ua/resources/photos/news/620_DIR/201911/1241478_10280231.jpg?201911144611"/>
        </figure>
      </slideshow>
      <p>
        <i>Ірена Карпа / L'Officiel Ukraine</i>
      </p>
    </article>
  </body>
</html>