<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/bellezza/tightlining-cosa-e-e-come-utilizzare-la-tecnica-di-makeup-per-avere-subito-uno-sguardo-piu-intenso-ma-naturale/661036/"/>
    <meta property="og:site_name" content="DiLei"/>
    <meta property="article:published_time" content="2019-11-29T15:30:56+00:00"/>
    <meta property="og:title" content="Tightlining: cosa è e come utilizzare la tecnica di makeup per avere subito uno sguardo più intenso, ma naturale"/>
    <meta property="og:description" content="Sguardo magnetico, pieno, ma al tempo stesso naturale? È possibile con il tightlining, una tecnica makeup per sottolineare l’occhio con matita o eyeliner, ecco come fare!"/>
  </head>
  <body>
    <article>
      <h1>Tightlining: cosa è e come utilizzare la tecnica di makeup per avere subito uno sguardo più intenso, ma naturale</h1>
      <h2>Sguardo magnetico, pieno, ma al tempo stesso naturale? È possibile con il thigtlining, una tecnica di makeup per sottolineare l’occhio con l’eyeliner, ecco come fare</h2>
      <address><time datetime="2019-11-29T15:30:56+00:00">29 Nov 2019, 15:30</time> by <a rel="author">Camilla Cantini</a></address>
      <p>Il <b>tightlining o tightliner</b> è una tecnica di makeup perfetta per chi vuole sottolineare lo sguardo, rendendolo più intenso e magnetico rendendo anche le <b>ciglia più folte</b> e piene. È perfetto per chi predilige un <b>trucco molto naturale</b> o per chi fatica a realizzare una linea di eyeliner o matita sottile o per chi ha un occhio leggermente incappucciato e poca palpebra mobile. È utilizzata da tanti makeup artist e tante star, perché regala un <b>aspetto fresco</b>, curato e non troppo truccato, adatto quindi a tutte le età, dalle <b>giovanissim</b>e che iniziano a truccarsi ma anche alle <b>donne più mature</b>, che non hanno più una palpebra liscia e distesa e potrebbero trovare difficoltà nel tracciare una linea definita o omogenea.</p>
      <p>La tecnica consiste nel <b>riempire gli spazi tra le ciglia</b>, in modo che non rimangano buchetti di pelle libera. Oltre che per un <b>makeup naturale</b>, quindi, si presta anche per <b>trucchi più elaborati</b>, per fare in modo che tra il trucco, il mascara e le ciglia, non rimangano spazi non colorati, andando a creare continuità ed un look più completo.</p>
      <figure>
        <img src="https://dileidemosite.files.wordpress.com/2019/11/tightliner-1.jpg?w=2560&amp;strip=all&amp;quality=100"/>
      </figure>
      <p>
        <i>Fonte: <a href="https://www.instagram.com/tayabaxmercier/">Instagram</a></i>
      </p>
      <p>Realizzarlo è semplice e, con un po’ di pratica, anche veloce. Il metodo più facile è quello di utilizzare una <b>matita khôl</b>, morbida ma resistente, possibilmente <b>waterproof</b>, in modo che il colore non si stampi anche nella rima inferiore ma che, soprattutto, <b>resista alla lacrimazione</b> e all’umidità della zona. Si <b>solleva leggermente la palpebra</b> superiore e, guardando in basso, si procede ad applicare la matita nella r<b>ima interna superiore</b>, andando a scurire anche la zona tra le ciglia. Poi, con un pennellino sottile ad angolato, si <a href="https://dilei.it/bellezza/video/eyeliner-sfumato-semplice-e-veloce-ecco-come-realizzarlo/601451/">sfuma il colore</a> tra le ciglia, in modo che non ci siano zone con più prodotto. C’è chi, invece, preferisce utilizzare un <b><a href="https://dilei.it/bellezza/eyeliner-gel-o-liquido-come-scegliere/621241/">eyeliner in gel</a></b>, sicuramente <b>più duraturo</b>. In questo caso serve un pennellino piccolo e piatto, da sporcare con il prodotto: sempre tirando leggermente la palpebra e guardando verso il basso, si picchietta il pennello all’attaccatura delle ciglia, procedendo dall’esterno verso l’interno, senza esagerare nella parte interna per non chiudere lo sguardo. A questo punto non resta altro che <b>applicare tanto mascara</b> per un look naturale, “no makeup-makeup”, ma niente vieta di realizzare una linea di <b>eyeliner</b> o procedere con un <b>look sfumato</b> con ombretti. È infatti una tecnica versatile che si adatta ad ogni tipo di look.</p>
      <figure>
        <img src="https://dileidemosite.files.wordpress.com/2019/11/tightliner-2.jpg?w=2560&amp;strip=all&amp;quality=100"/>
      </figure>
      <p>
        <i>Fonte: <a href="https://www.instagram.com/alwaysprettywithaurora/">Instagram</a></i>
      </p>
      <p>L’effetto finale è quello di <b>ciglia più folte</b>, <b>sguardo esaltato</b>, definito ed è una tecnica che aiuta anche ad ingrandire lo sguardo, regalando un <b>effetto lifting</b> all’occhio. Se poi avete le ciglia molto chiare, niente vi vieta di non utilizzare il classico nero, ma di giocare con un <b>marrone scuro</b>, per un effetto ancora più naturale ed impercettibile. Provate anche a realizzare la stessa tecnica con le <b>matite colorate</b>, andando ad abbinarle a trucchi più saturi, creando contrasti particolari. Infatti, qualsiasi trucco scegliate di realizzare, sarebbe sempre meglio delineare l’occhio e coprire i buchetti tra le ciglia, in modo da creare un effetto più continuativo ed omogeneo e dare maggiore intensità.</p>
      <related>
        <h4>Leggi anche</h4>
        <a href="https://dilei.it/bellezza/trasformare-un-look-da-giorno-in-uno-da-sera-ecco-come-fare/648636/"/>
        <a href="https://dilei.it/bellezza/dal-cut-crease-al-collirio-occhi-grandi-in-poche-mosse/501872/"/>
        <a href="https://dilei.it/bellezza/cut-crease-ecco-come-realizzare-un-makeup-occhi-in-stile-instagram/629906/"/>
        <a href="https://dilei.it/bellezza/smokey-eyes-occhi-marroni/613157/"/>
        <a href="https://dilei.it/bellezza/palpebre-cadenti-come-rimediare-con-il-make-up/522773/"/>
      </related>
    </article>
  </body>
</html>