<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233414/"/>
    <meta property="og:site_name" content="Українська правда"/>
    <meta property="article:published_time" content="2019-11-29T15:27:30+00:00"/>
    <meta property="og:title" content="Стрілянина в Лондоні: закрили метро, евакуюють магазини, є поранені"/>
    <meta property="og:description" content="Поблизу Лондонського мосту, де сталася стрілянина, евакуюють магазини, також закрили станцію метро."/>
  </head>
  <body>
    <article>
      <h1>Стрілянина в Лондоні: закрили метро, евакуюють магазини, є поранені</h1>
      <address>
        <time datetime="2019-11-29T15:27:30+00:00">29 Nov 2019, 15:27</time>
      </address>
      <p>Поблизу Лондонського мосту, де сталася стрілянина, евакуюють магазини, також закрили станцію метро.</p>
      <p><b>Джерело:</b> "<a href="https://www.eurointegration.com.ua/news/2019/11/29/7103663/">Європейська правда</a>" з посиланням на <a href="https://www.independent.co.uk/">Independent</a></p>
      <p><b>Поліція:</b> "Викликали о 13.58 у зв’язку з ножовим нападом в будівлях поблизу Лондонського мосту. На місце прибули і екстрені служби...</p>
      <p>Поліція затримала одного чоловіка. Ми гадаємо, декілька людей отримали поранення".</p>
      <p><b>Деталі: </b>Персонал станції Monument стверджує, що <b>5 осіб отримали </b><b>поранення</b>.</p>
      <p>Інцидент трапився неподалік від місця теракту 2017 року.</p>
      <p>Додаткових деталей інциденту в поліції не надали. Очевидці повідомляють про п'ять чи шість пострілів, які пролунали під час інциденту.</p>
      <p>Повідомляється, що найближчу до Лондонського мосту станцію метро закрили.</p>
      <p>Також повідомляється про евакуацію магазинів і офісів в районі інциденту.</p>
      <p><b>Що передувало:</b> У п’ятницю в другій половині дня перекрили Лондонський міст над річкою Темза, який сполучає центральні райони міста.</p>
      <p>Столична поліція заявила, що її <a href="https://www.eurointegration.com.ua/news/2019/11/29/7103661/">викликали на інцидент</a> з різаниною в приміщенні біля мосту. Постріли пролунали, коли на місце прибули силовики.</p>
      <p>
        <b>Нагадаємо:</b>
      </p>
      <ul>
        <li>Менш як через тиждень, 3-4 грудня, у Лондоні відбудеться<a href="https://www.eurointegration.com.ua/articles/2019/11/28/7103581/"><b> саміт НАТО.</b></a></li>
      </ul>
      <related>
        <a href="https://www.pravda.com.ua/news/2019/11/24/7232882/"/>
        <a href="https://www.eurointegration.com.ua/news/2019/11/24/7103419/"/>
        <a href="https://www.pravda.com.ua/news/2019/11/24/7232866/"/>
      </related>
    </article>
  </body>
</html>