<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Muzyka/The-Weeknd-Blinding-Lights-nowy-singiel-piatkowa-premiera-w-Radiu-ZET"/>
    <meta property="og:site_name" content="The Weeknd i nowy singiel „Blinding Lights”. Piątkowa premiera w Radiu ZET"/>
    <meta property="article:published_time" content="2019-11-29T15:37:00+00:00"/>
    <meta property="og:title" content="The Weeknd i nowy singiel „Blinding Lights”. Piątkowa premiera w Radiu ZET"/>
    <meta property="og:description" content="The Weekend powrócił z nową muzyką. Słuchacze Radia ZET usłyszą premierowo jego nowy singiel „Blinding Lights”. Kanadyjski artysta zaprezentował także inną nową piosenkę zatytułowaną „Heartless”."/>
  </head>
  <body>
    <article>
      <h1>The Weeknd i nowy singiel „Blinding Lights”. Piątkowa premiera w Radiu ZET</h1>
      <address><time datetime="2019-11-29T15:37:00+00:00">29 Nov 2019, 15:37</time> by <a rel="author">Eurozet Sp. z o.o.</a></address>
      <p>
        <i>The Weekend powrócił z nową muzyką. Już w piątek po godz. 19:00 słuchacze Radia ZET usłyszą premierowo jego nowy singiel „Blinding Lights”. Co ciekawe, kanadyjski artysta zaprezentował także inną nową piosenkę zatytułowaną „Heartless”.</i>
      </p>
      <p>— <i>Rozpoczynamy nowy, rozwalający mózg, psychotyczny rozdział. Jedziemy!</i> — napisał<b> The Weeknd</b> na Twitterze chwilę przed udostępnieniem premierowego singla <b>„Heartless”</b>.</p>
      <p><b>„Heartless”</b> to pierwszy premierowy solowy materiał The Weeknd od czasu wydanej w marcu 2018 EP-ki „My Dear Melancholy”. W swoim nowym utworze Abel Tesfaye, bo tak naprawdę nazywa się artysta, śpiewa o szukaniu głębszego sensu oraz uzdrowienia —najlepiej z rąk tej jedynej. Potem dodaje jednak: „Próbuję być lepszym człowiekiem, ale jestem bez serca”.</p>
      <p>The Weeknd rozpoczął zapowiadanie nowych utworów tajemniczymi wpisami na Twitterze. W poniedziałek udostępnił wiadomość „jutro zaczyna się jesień”, a następnie ogłosił: „Rozpoczynamy nowy, rozwalający mózg, psychotyczny rozdział. Jedziemy!”. Poza „Heartless”, artysta zaprezentował także piosenkę <b>„Blinding Lights”</b>. W internecie pojawił się już oficjalny teledysk promujący singiel.</p>
      <p>Wkrótce The Weeknd pojawi się u boku Adama Sandlera w filmie „Uncut Gems” (amerykańska premiera zaplanowana jest na 13 grudnia) – będzie to aktorski debiut wokalisty. W tym roku mogliśmy usłyszeć Kanadyjczyka na albumie „For the Thrones”, zainspirowanym „Grą o tron”. The Weeknd pojawił się z SZA i Travisem Scottem w kawałku „Power is Power”.</p>
      <figure>
        <iframe src="https://www.youtube.com/embed/GZ7oIT9VVvQ" width="640" height="360" data-service="Youtube" scrolling="no"/>
      </figure>
      <p>RadioZET.pl/mat.prasowe/PK</p>
    </article>
  </body>
</html>