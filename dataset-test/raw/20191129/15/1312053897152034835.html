<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/attentato-london-bridge-diversi-feriti/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T15:32:51+00:00"/>
    <meta property="og:title" content="Sparatoria al London Bridge: zona evacuata, diversi feriti. Scotland Yard conferma: si tratta di terrorismo"/>
    <meta property="og:description" content="Attimi di panico a Londra quando un uomo ha cominciato a sparare sulla folla al London Bridge, la polizia ha evecuato la zona e arrestato un uomo."/>
  </head>
  <body>
    <article>
      <h1>Sparatoria al London Bridge: zona evacuata, diversi feriti. Scotland Yard conferma: si tratta di terrorismo</h1>
      <address><time datetime="2019-11-29T15:32:51+00:00">29 Nov 2019, 15:32</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Attentato.jpg"/>
      </figure>
      <p>
        <b>Attimi di panico a Londra quando un uomo ha cominciato a sparare sulla folla al London Bridge, la polizia ha evacuato la zona e arrestato un uomo.</b>
      </p>
      <p>Erano all’incirca le 14 (15 ora italiana) quando i cittadini britannici hanno cominciato a correre il più lontano possibile dal <b>London Bridge</b> per rifugiarsi nella zona del <b>Borough Market</b>. Poco prima i presenti avevano sentito il fragore di alcuni spari, qualcuno che urlava “Tornate indietro” e qualche istante dopo è cominciata la fuga. La <b>polizia</b> è arrivata sul luogo della sparatoria nel giro di pochi minuti ed ha completato l’evacuazione del ponte.</p>
      <p>Le notizie sull’accaduto sono ancora frammentarie e potrebbero rivelarsi imprecise, ma secondo quanto emerso dai <b>media britannici</b> è stato effettuato almeno un <b>arresto</b>: gli agenti hanno immobilizzato e portato via dal ponte un uomo armato di coltello. Non è chiaro se questo fosse lo stesso che ha sparato qualche minuto prima (sono stati avvertiti almeno 20 colpi d’arma da fuoco) o se ci fossero anche uno o più complici.</p>
      <h3>London Bridge evacuato e chiuso al traffico</h3>
      <p>Ciò che è certo è che al momento la zona è stata recintata dalle forze dell’ordine e non è permesso l’accesso a nessuno. Secondo le prime voci è molto probabile che ci siano diversi feriti. Allo stato attuale, però, non è possibile confermare quanti siano i feriti e quali siano le loro condizioni. Possibile, dunque, che nelle prossime ore emergano maggiori dettagli sul numero dei feriti e sull’entità dei danni che la sparatoria o l’accoltellamento ha causato.</p>
      <h4>Si tratta di attentato, la conferma ufficiale</h4>
      <p>In questi istanti è giunta la conferma da <b>Scotland Yard</b> che quello appena verificatosi sul London Bridge è un attentato. In Italia la notizia è stata data in diretta da ‘<b>Skytg 24</b>‘ ma quasi tutte le testate nostrane stanno confermando l’annuncio. Non è la prima volta che gli attentatori colpiscono il noto ponte, il primo attentato in questa zona si era verificato nel 2017, in quella occasione i terroristi <b><a href="https://www.newnotizie.it/2017/06/04/theresa-may-lattacco-londra-non-fermera-le-elezioni/">avevano ucciso 8 persone</a></b>.</p>
    </article>
  </body>
</html>