<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58823/ghost-recon-breakpoint-w-grze-pojawil-sie-pierwszy-rajd-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-10-29T15:51:00+00:00"/>
    <meta property="og:title" content="Ghost Recon Breakpoint: W grze pojawił się pierwszy rajd [WIDEO]"/>
    <meta property="og:description" content="Duchy wybierają się na wulkaniczną wyspę."/>
  </head>
  <body>
    <article>
      <h1>Ghost Recon Breakpoint: W grze pojawił się pierwszy rajd [WIDEO]</h1>
      <address><time datetime="2019-10-29T15:51:00+00:00">29 Oct 2019, 15:51</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>Duchy wybierają się na wulkaniczną wyspę.</p>
      <p>Breakpoint <b><a href="https://www.cdaction.pl/news-58282/ghost-recon-breakpoint-gra-zbiera-fatalne-oceny-recenzje.html">zawiódł oczekiwania recenzentów</a></b> i <b><a href="https://www.cdaction.pl/news-58477/ghost-recon-breakpoint-rozczarowujaca-sprzedaz-ubisoft-wskazuje-przyczyny.html">kiepsko się sprzedał</a></b>, ale Ubisoft nie zamierza się poddawać i wytrwale pracuje nad zatarciem złego wrażenia. Elementem tego podejścia jest wprowadzenie pierwszego z obiecywanych jeszcze przed premierą rajdów. Na PC, XBO i PS4 wylądowała darmowa łatka, dzięki której czteroosobowe drużyny duchów mogą wybrać się na wulkaniczną wyspę, by stawić czoła wielu przeciwnościom, w tym kilku potężnym bossom. Wyzwanie przygotowano dla postaci ze sprzętem na przynajmniej 150 poziomie, jednak w przyszłości mają pojawić się też łatwiejsze i trudniejsze warianty.</p>
      <figure>
        <iframe src="https://www.youtube.com/embed/xRHzzeeMVgo" width="615" height="346" data-service="Youtube" scrolling="no"/>
      </figure>
      <p>PS: „You are not prepared” brzmiało jednak lepiej.  </p>
      <related>
        <h4>Podobne newsy</h4>
        <a href="https://www.cdaction.pl/news-58477/ghost-recon-breakpoint-rozczarowujaca-sprzedaz-ubisoft-wskazuje-przyczyny.html"/>
        <a href="https://www.cdaction.pl/news-58282/ghost-recon-breakpoint-gra-zbiera-fatalne-oceny-recenzje.html"/>
        <a href="https://www.cdaction.pl/news-58253/ghost-recon-breakpoint-ubisoft-usuwa-kontrowersyjne-mikrotransakcje-zostaly-wlaczone-przypadkiem.html"/>
        <a href="https://www.cdaction.pl/news-58237/ghost-recon-breakpoint-duchy-sa-juz-prawie-gotowe-do-akcji-wideo.html"/>
        <a href="https://www.cdaction.pl/news-58088/ghost-recon-breakpoint-lil-wayne-udowadnia-ze-multiplayer-to-pieklo-wideo.html"/>
      </related>
    </article>
  </body>
</html>