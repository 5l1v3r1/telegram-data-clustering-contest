<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/jog/20191128-das-jogszerviz-szabadsag-kivetele-munkavallalo-naptari-ev.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:28:00+00:00"/>
    <meta property="og:title" content="A ki nem vett szabadság az érintett év elteltét követően sem veszik el"/>
    <meta property="og:description" content="Az év vége felé közeledve gondot okozhat az aktív munkavállalók számára a szabadság kivétele."/>
  </head>
  <body>
    <article>
      <h1>A ki nem vett szabadság az érintett év elteltét követően sem veszik el</h1>
      <address><time datetime="2019-11-29T15:28:00+00:00">29 Nov 2019, 15:28</time> by <a rel="author">Origo</a></address>
      <p>
        <b>Az év vége felé közeledve gondot okozhat az aktív munkavállalók számára a szabadság kivétele. Téves feltevés, hogy a ki nem vett szabadság az érintett év elteltét követően elveszik. A D.A.S. JogSzerviz szakértői aktuálisan azokat a szabályokat tekintik át, amelyek lehetőséget biztosítanak a ki nem vett szabadság következő évre történő átvitelére.</b>
      </p>
      <p>A Munka törvénykönyve alapján alapvető tétel, hogy a rendes szabadságot, az esedékesség évében kell a munkáltatónak kiadnia és a munkavállalónak kivennie. Persze mindig adódhatnak olyan körülmények, amelyek miatt ez mégsem lehetséges – fejtették ki a D.A.S. JogSzerviz szakértői.</p>
      <p>Ugyanakkor a szabadság kiadása, kivétele visszaélésszerű módon nem gyakorolható, itt is terheli a feleket a munkajogból eredő tájékoztatási és együttműködési kötelezettség.</p>
      <p>A szabadság kiadását a munkáltató eszközöli és legkésőbb a kezdete előtt 15 naptári nappal közölnie kell ezt a munkavállalóval.</p>
      <p>Nem lehet általános szabály és önmagában jogellenes, ha a ki nem vett szabadságot a munkavállaló „átviszi" a következő évre. Ez csak – a törvényben meghatározott esetekben lehetséges.</p>
      <p>Sőt, a törvény még azt is meghatározza, hogy az esetlegesen következő évre átvitt szabadság napjait pontosan milyen határidőig kell kiadni és kivenni.</p>
      <p>A következő évre halasztott szabadságot legkésőbb március 31. napjáig kell kiadni, amennyiben az érintett munkavállaló munkaviszonya az előző év október 1. napját követően létesült.</p>
      <figure>
        <img src="https://cdn.nwmgroups.hu/s/img/i/1902/20190219maldivszigetek-soneva-fushi-strand.jpg?w=644&amp;h=322"/>
        <figcaption>
          <cite>Forrás: Shutterstock</cite>
        </figcaption>
      </figure>
      <p>Ugyanígy ez a határnap érvényes azokra az esetekre is, amikor a munkáltató kivételesen fontos gazdasági érdek vagy a működését közvetlenül és súlyosan érintő ok esetén kezdeményezte munkavállalónál, hogy a szabadságát szakítsa meg, vagy egyszerűen emiatt az ok miatt nem adta ki a szabadságot az esedékesség évében.</p>
      <p>Ha a munkavállaló az esedékességé évében megkezdi a szabadságát, de az maximum 5 munkanappal „átnyúlik" a következő évre, akkor ezt még úgy kell tekinteni, hogy a szabadságot az esedékességének évében adta ki a munkáltató – hangsúlyozták végezetül a D.A.S. JogSzerviz szakértői.</p>
    </article>
  </body>
</html>