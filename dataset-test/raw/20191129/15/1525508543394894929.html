<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783955/%D8%B4%DA%A9%D8%B3%D8%AA-%D9%85%D8%AF%D8%A7%D9%81%D8%B9-%D8%B9%D9%86%D9%88%D8%A7%D9%86-%D9%82%D9%87%D8%B1%D9%85%D8%A7%D9%86%DB%8C-%D8%A8%D8%B1%D8%A7%D8%A8%D8%B1-%D8%AA%DB%8C%D9%85-%D8%AA%D8%A7%D8%B2%D9%87-%D9%88%D8%A7%D8%B1%D8%AF-%D9%81%D8%AA%D8%AD-%D8%AF%D8%B1-%D8%B5%D8%AF%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:36:08+00:00"/>
    <meta property="og:title" content="لیگ برتر تکواندو بانوان؛ شکست مدافع عنوان قهرمانی برابر تیم تازه وارد/ فتح در صدر"/>
    <meta property="og:description" content="رقابتهای لیگ برتر تکواندو باشگاههای با شکست مدافع عنوان قهرمانی و صعود تیم تازه وارد فتح صدرالبرز به صدر جدول پیگیری شد."/>
  </head>
  <body>
    <article>
      <h1>لیگ برتر تکواندو بانوان؛ شکست مدافع عنوان قهرمانی برابر تیم تازه وارد/ فتح در صدر</h1>
      <address>
        <time datetime="2019-11-29T15:36:08+00:00">29 Nov 2019, 15:36</time>
      </address>
      <p>به گزارش <a href="https://www.mehrnews.com/">خبرنگار مهر</a>، از هفته های پنجم و ششم رقابتهای لیگ برتر تکواندو بانوان کشور، امروز جمعه هشتم آذرماه ۱۴ دیدار در سالن خانه تکواندو برگزار شد که در مهمترین بازی «کن» مدافع عنوان قهرمانی برابر فتح صدر البرز ۵ بر ۳ بازنده میدان مبارزه را ترک کرد. </p>
      <p>مدافع عنوان قهرمانی که برای تداوم صدرنشینی خود برابر تیم تازه وارد لیگ صف آرایی کرده بود به صخره سختی برخورد کرد و طعم تلخ شکست را پس از مدتها چشید و صدر جدول را نیز از دست داد. در این دیدار مریم ملکوتی خواه، ناهید کیانی،طیبه پارسا، ملیکا میرحسینی و زهرا پوراسماعیل ۵ پیروزی برای تیم فتح صدرالبرز کسب کردند. غزل سلطانی، تینا مدانلو و زهرا شیدایی نیز بانوان پیروز «کن » بودند.</p>
      <p>در دیگر دیدار مهم این هفته استریچو ۶ بر ۲ از سد داتیس عبور کرد. نگار قدیانی، نرگس میرنوراللهی، هانیه بخشی، یلدا ولی نژاد، اکرح خدابنده و شهربانو دامغانی نژاد  شش بانوی پیروز تیم استریچو بودند و زهرا کیانی و کیانا احمدی هم دو پیروزی برای داتیس بدست آوردند.</p>
      <p>در پایان هفته ششم فتح صدرالبرز با  ۱۸ امتیاز به تنهایی در صدر ایستاد. تیم های کن، فرمانیه و داتیس هم با ۱۲ امتیاز و تقاضل متفاوت مکانهای دوم تا چهارم را در اختیار گرفتند.</p>
      <p>
        <b>نتایج کامل بازیهای هفته پنجم:</b>
      </p>
      <p>* باشگاه فتح صدر البرز ۵  –  لوازم خانگی کن ۳<br/>* هیات تکواندو هفتگل ۴ – هیات تکواندو ورامین ۴<br/>* هیات تکواندو استان ایلام ۴ –  روپایی الکترونیکی کین۴<br/>* باشگاه ورزشی داتیس یزد ۲ –  اسپریچو ۶<br/>* هیات تکواندو بهار ۳ – شوکا لاوین مریوان ۵<br/>* هیات تکواندو استان مرکزی ۵ – هیات تکواندو شهرستان نظرآباد۳<br/>* فرمانیه  ۶ – هیات تکواندو جنوب‌شرق۲</p>
      <p><b>نتایج کامل بازیهای هفته ششم:</b><br/>* دانشگاه آزاداسلامی ۳–  فرمانیه ۵<br/>* باشگاه فتح صدر البرز ۸ – روپایی الکترونیکی کین صفر<br/>* هیات تکواندو هفتگل۲ – هیات تکواندو استان ایلام۶<br/>* هیات تکواندو ورامین صفر – اسپریچو۸<br/>* لوازم خانگی کن ۸- شوکا لاوین مریوان صفر<br/>* داتیس یزد۸ -  هیات تکواندو شهرستان نظرآباد صفر<br/>* هیات تکواندو بهار۴ - هیات تکواندو جنوب‌شرق۳</p>
    </article>
  </body>
</html>