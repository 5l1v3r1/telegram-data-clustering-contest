<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-alimenty-v-ukrayini-2020-rozmir-vyplat/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T15:41:31+00:00"/>
    <meta property="og:title" content="Аліменти в Україні 2020: розмір виплат"/>
    <meta property="og:description" content="У поточному році змінився порядок виплати аліментів на дітей. Факти ICTV дізналися розмір виплат аліментів в Україні в 2020 році та розібралися в нових правилах нарахування грошей на дитину."/>
  </head>
  <body>
    <article>
      <h1>Аліменти в Україні 2020: розмір виплат</h1>
      <address>
        <time datetime="2019-11-29T15:41:31+00:00">29 Nov 2019, 15:41</time>
      </address>
      <p>У поточному році змінився порядок виплати аліментів на дітей. Факти ICTV дізналися розмір виплат аліментів в Україні в 2020 році та розібралися в нових правилах нарахування грошей на дитину.</p>
      <p>З 1 липня збільшився прожитковий мінімум і сума аліментів, яка прив’язана до нього. Мінімальний розмір виплат аліментів в Україні в 2020 році залежить від віку дитини. Дошкільнята можуть розраховувати мінімум на <b>1 754 грн</b>, школярі до їхнього повноліття – на <b>2 187 грн</b>, студенти ВНЗ – від <b>2 073 грн</b>.</p>
      <p>
        <b>3 варіанти виплати аліментів в Україні</b>
      </p>
      <p>Варіант виплати аліментів визначає той з батьків, хто живе з дитиною:</p>
      <ol>
        <li>Сума попередньо визначається батьками.</li>
        <li>Сума стягується із зарплатні залежно від її розміру.</li>
        <li>50% від прожиткового мінімуму (мінімальні виплати) або 10 прожиткових мінімумів (максимальні виплати), встановлених державою.</li>
      </ol>
      <p>Згідно з новим законом, під час визначення суми виплат суд повинен враховувати зарплату платника аліментів, наявність у нього майна, банківських заощаджень, кількість осіб, яких він утримує.</p>
      <p>При цьому якщо дружина знає про більш високі доходи екс-чоловіка, вона може пред’явити докази.</p>
      <p><b>Читайте:</b> <a href="https://fakty.com.ua/ua/ukraine/20190805-yak-splachuvaty-alimenty-v-inozemnij-valyuti/">Як сплачувати аліменти в іноземній валюті</a></p>
      <p>Якщо доходи з часом зменшуються, платник може попросити зменшити суму аліментів.</p>
      <p>
        <b>Більше однієї дитини: на які аліменти в Україні можна розраховувати</b>
      </p>
      <p>Чим більше спільних дітей у екс-подружжя, тим на більшу суму аліментів можна розраховувати:</p>
      <ul>
        <li>1 дитина – ¼ від доходів;</li>
        <li>2 дитини – ⅓ від загальної суми доходів;</li>
        <li>3 і більше – ½ від доходу.</li>
      </ul>
      <p>
        <b>До якого віку виплачуються аліменти в Україні</b>
      </p>
      <p>Відповідно до закону, виплати аліментів в Україні відбуваються, поки дитині не виповниться<b> 18 років</b>. Якщо ж дитина навчається у ВНЗ, суд може зобов’язати платника аліментів виплачувати гроші <b>до 23-річного віку</b>.</p>
      <p>
        <b>Що буде, якщо не платити</b>
      </p>
      <p>Новий закон про аліменти в Україні дає можливість обмежувати боржників в правах. Після того, як платник аліментів потрапляє в єдиний реєстр боржників за заборгованість протягом більше ніж трьох місяців, суд може його покарати:</p>
      <ul>
        <li>заборонити виїжджати за кордон (навіть у відрядження);</li>
        <li>вилучити водійські права;</li>
        <li>заборонити використовувати і зберігати зброю;</li>
        <li>арештувати майно і передати його дитині;</li>
        <li>зобов’язати до громадських робіт;</li>
        <li>позбавити волі на строк від 10 днів до 2 років;</li>
        <li>звільнити з державної служби.</li>
      </ul>
      <p>Обмеження діятимуть, доки борг не буде погашено. При цьому за кожен день прострочення нараховується пеня – <b>1%</b> від суми невиплачених аліментів.</p>
      <p>Раніше Факти ICTV писали про те, <a href="https://fakty.com.ua/ua/lifestyle/20190624-yak-podaty-na-alimenty-dokumenty-ta-rozmiry-vyplat-infografika/">як подати на аліменти</a>.</p>
    </article>
  </body>
</html>