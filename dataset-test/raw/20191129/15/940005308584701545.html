<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/zeci-de-migranti-prinsi-intr-un-tunel-sapat-pe-sub-frontiera-ungariei-su-serbia.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T15:29:00+00:00"/>
    <meta property="og:title" content="Zeci de migranți prinși într-un tunel săpat pe sub frontiera Ungariei su Serbia"/>
    <meta property="og:description" content="Poliţia ungară a anunţat vineri că a descoperit 44 de migranţi într-un tunel ”clandestin” săpat pe sub frontiera cu Serbia, aparent menit să evite gardul de sârmă ghimpată ridicat de Viktor Orban între cele două ţări, relatează AFP."/>
  </head>
  <body>
    <article>
      <h1>Zeci de migranți prinși într-un tunel săpat pe sub frontiera Ungariei su Serbia</h1>
      <h2>Poliţia ungară a anunţat vineri că a descoperit 44 de migranţi într-un tunel ”clandestin” săpat pe sub frontiera cu Serbia, aparent menit să evite gardul de sârmă ghimpată ridicat de Viktor Orban între cele două ţări, relatează AFP.</h2>
      <address>
        <time datetime="2019-11-29T15:29:00+00:00">29 Nov 2019, 15:29</time>
      </address>
      <p>Cele 44 de persoane de aflau în tunelul ascuns în plină natură, în apropiere Asotthalom, o comună situată în sudul Ungariei, la frontiera cu Serbia, precizează poliţia într-un comunicat.</p>
      <p>Contactată de AFP, poliţia nu a precizat nici naţionalitatea persoanelor arestate şi nici circumstanţele descoperirii.</p>
      <p>Alt tunel, de acelaşi tip - dar gol - a fost descoperit la o distanţă de 30 de kilometri, în apropiere de oraşul de frontieră Csikeria, se mai arată în comunicat, informează <a href="https://www.news.ro/externe/update-incident-pe-podul-londrei-un-barbat-a-fost-retinut-si-mai-multe-persoane-au-fost-ranite-video-1922404429002019111619185336">News.ro</a>.</p>
      <p>În plin val al migraţiei, în 2015, când sute de mii de migranţi au tranzitat Ungaria, Guvernul suveranistului Viktor Orban a construit o barieră parţial electrificată de-a lungul frontierei cu Serbia şi Croaţia, cu scopul de a împiedica intrarea ilegală în ţară a migranţilor.</p>
      <p>Cele două tuneluri au fost ”săpate manual, nu erau susţinute şi puneau în pericol viaţa potenţialilor utilizatori”, se arată în comunicat.</p>
      <p>Poliţia precizează că în ambele cazuri intrările/ieşirile erau camuflate cu vegetaţie.</p>
      <p>Tunelul în care au fost descoperiţi migranţi avea o lungime de 34 de metri, iar celălalt de 21,7 metri, însă ”nu a fost folosit”, potrivit aceleiaşi surse.</p>
      <p>Guvernul Orban este cunoscut, din 2015 încoace, printr-un discurs vindicativ împotriva primirii migranţilor din afara europei şi printr-o serie de măsuri de înăsprire a politicii migratorii a ţării.</p>
      <p>Sârma ghimpată şi supraveherea consolidată la frontiera Ungariei au rărit tentativele de trecere, pe care le-au făcut mai periculoase.</p>
      <p>Budapesta a înfiinţat două tabere în apropierea frontierei cu Serbia, pentru migranţi care vor să ceară azil.</p>
      <p>Numărul migranţilor primiţi în aceste zone de tranzit a scăzut puternic, potrivit unor organizaţii de apărarea drepturilor omului, care denunţă totodată condiţiile examinării cererior de azil.</p>
    </article>
  </body>
</html>