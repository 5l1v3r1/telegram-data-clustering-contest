<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/to-1o-kai-2o-epal-komotinis-stin-toyrkia-me-erovet/"/>
    <meta property="og:site_name" content="ert.gr"/>
    <meta property="article:published_time" content="2019-11-29T15:47:57+00:00"/>
    <meta property="og:title" content="Το 1ο και 2ο ΕΠΑΛ Κομοτηνής στην Τουρκία με Erovet+"/>
    <meta property="og:description" content="H Τουρκία φιλοξένησε στις 25-26/11/2019 την πρώτη συνάντηση της ομάδας διαχείρισης (steeringmeeting) της Δεύτερης φάσης του ευρωπαϊκού προγράμματος EROVET+ με τίτλο «Filling the SkillsGap of European VET Students«. "/>
  </head>
  <body>
    <article>
      <h1>Το 1ο και 2ο ΕΠΑΛ Κομοτηνής στην Τουρκία με Erovet+</h1>
      <address><time datetime="2019-11-29T15:47:57+00:00">29 Nov 2019, 15:47</time> by <a rel="author">Μαρία Νικολάου</a></address>
      <p>H Τουρκία φιλοξένησε στις 25-26/11/2019 την πρώτη συνάντηση της ομάδας διαχείρισης (steeringmeeting) της Δεύτερης φάσης του ευρωπαϊκού προγράμματος <b>EROVET+ </b>με τίτλο «<b>Filling the SkillsGap of European VET Students</b>«. </p>
      <figure>
        <img src="https://www.ert.gr/wp-content/uploads/2019/11/EROVET-%CE%86%CE%B3%CE%BA%CF%85%CF%81%CE%B12.jpg"/>
      </figure>
      <p>Το EROVET είναι ένα ERASMUS+ πρόγραμμα στο οποίο συμμετέχει η Διεύθυνση Δευτεροβάθμιας Εκπαίδευσης Ροδόπης μαζί με το 1ο και 2ο ΕΠΑΛ Κομοτηνής και σκοπός του είναι η βελτίωση και η προώθηση της πρόσβασης στην αγορά εργασίας για νέους μαθητές της Τεχνικής Εκπαίδευσης. </p>
      <p>H συνάντηση πραγματοποιήθηκε στους χώρους του σχολείου συνεργασίας στην Άγκυρα της Τουρκίας.H συζήτηση επικεντρώθηκε στο σχεδιασμό των δραστηριοτήτων του προγράμματος και στον εντοπισμό επιτυχημένων πρακτικών για μελλοντική εφαρμογή. </p>
      <p>Συντονιστής της κοινότητας EROVET είναι το ισπανικό ινστιτούτο εκπαίδευσης InstitutEscoladelTreballαπό τηνLleida (Ισπανία). Στο έργο συμμετέχουν οχτώ ινστιτούτα – σχολεία Επαγγελματικής Εκπαίδευσης και Κατάρτισης: </p>
      <ul>
        <li>Ortaköy 80.Yıl MeslekiveTeknikAnadoluLisesi, Άγκυρα (Τουρκία) </li>
        <li>Escola Profissional AMAR TERRA VERDE, Vila Verde (Πορτογαλία) </li>
        <li>istitutoTecnico Commerciale Statale e per GeometriAuloCeccato (Ιταλία) </li>
        <li>Vilnius tourism and commerce school, Βίλνιους (Λιθουανία) </li>
        <li>Institut Escola del Treball, Lleida (Ισπανία) </li>
        <li>LYCEE GENERAL TECHNIQUE GASTON, BERGER (Γαλλία) </li>
      </ul>
      <p>καθώς και δύο τοπικές οντότητες εκπαίδευσης: </p>
      <ul>
        <li>Διεύθυνση Δευτεροβάθμιας Εκπαίδευσης Ροδόπης (Ελλάδα) </li>
        <li>UTC Crewe, (Αγγλία)</li>
      </ul>
      <figure>
        <img src="https://www.ert.gr/wp-content/uploads/2019/11/EROVET-%CE%86%CE%B3%CE%BA%CF%85%CF%81%CE%B13.jpg"/>
      </figure>
      <p>Το πρόγραμμα επιχορηγείται με πόρους του προγράμματος Erasmus+ KA2 από την Ευρωπαϊκή Ένωση. Το έργο εστιάζει τη δραστηριότητά του στην ανταλλαγή εμπειριών, δραστηριοτήτων, μεθοδολογιών και προγραμμάτων που θα βελτιώσουν τις ευκαιρίες πρόσβασης στην αγορά εργασίας για τους σπουδαστές των ΕΠΑΛ, είτε με δικά τους μέσα είτε μέσω της επιχειρηματικότητας. Το EROVET στοχεύει στη βελτίωση των επαγγελματικών δεξιοτήτων μέσω της επαγγελματικής καθοδήγησης και της διεθνοποίησης της επαγγελματικής εμπειρίας, στην προσαρμογή των επαγγελματικών προσόντων των υποψηφίων εργαζομένων στις πραγματικές απαιτήσεις των εταιρειών, στην προώθηση ενός δικτύου κινητικότητας μαθητών που εγγυάται τη σωστή διαχείριση της πρακτικής τους στο εξωτερικό και την προσφορά εργασίας σε ευρωπαϊκό επίπεδο. </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-anagkaia-i-katagrafi-olon-ton-rematon-tis-perifereias-an-m-th/"/>
        <a href="https://www.ert.gr/perifereiakoi-stathmoi/komotini/se-etoimotita-o-dimos-komotinis-gia-tin-antimetopisi-ton-plimmyrikon-fainomenon/"/>
        <a href="https://www.ert.gr/perifereiakoi-stathmoi/komotini/komotini-tetarti-pame-akadimia/"/>
        <a href="https://www.ert.gr/perifereiakoi-stathmoi/komotini/eperotisi-gia-to-dimosio-meionotiko-gymnasio-lykeio-xanthis/"/>
        <a href="https://www.ert.gr/perifereiakoi-stathmoi/tripoli/peloponnisos-enischysi-mikromesaion-agrotikon-epicheiriseon/"/>
        <a href="https://www.ert.gr/perifereiakoi-stathmoi/komotini/komotini-70-mpangkalooys-sto-fanari-rodopis-tha-ekmisthothoyn-stis-arches-toy-neoy-etoys/"/>
      </related>
    </article>
  </body>
</html>