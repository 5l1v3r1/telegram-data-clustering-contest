<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/giovanna-abate-furiosa-con-giulio-raselli-commenta-giulia-durso/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T15:57:36+00:00"/>
    <meta property="og:title" content="Giovanna Abate furiosa con Giulio Raselli e commenta Giulia D'Urso"/>
    <meta property="og:description" content="Giovanna Abate è negativa riguardo la scelta di Giulio Raselli, convinta che ricadrà su Giulia D'Urso. E ha parlato anche della rivale."/>
  </head>
  <body>
    <article>
      <h1>Giovanna Abate furiosa con Giulio Raselli e commenta Giulia D'Urso</h1>
      <address><time datetime="2019-11-29T15:57:36+00:00">29 Nov 2019, 15:57</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Giovanna Abate è negativa riguardo la scelta di Giulio Raselli, convinta che ricadrà su Giulia D’Urso. E ha parlato anche della rivale.</h3>
      <p>Dopo quanto accaduto in studio a <b>Uomini e donn</b>e, <b>Giovanna Abate</b> non è per niente felice di quello che sta succedendo con<b> Giulio Raselli</b>. Si sente presa in giro, soprattutto per <a href="https://www.novella2000.it/uomini-e-donne-trono-classico-anticipazioni-registrazione-7-novembre/">l’esterna uguale che il tronista ha fatto con lei e con la rivale</a> <b>Giulia D’Urso</b>. Così ha parlato al <a href="https://www.wittytv.it/uomini-e-donne/">magazine di Uomini e donne</a>:</p>
      <blockquote>[Cuore e mente] sono perfettamente divisi. Mi ritengo una persona che ragiona tanto, studia i dettagli e che, a volte, pensa anche troppo. La mente mi spinge a guardare alla situazione in modo razionale, dà voce alle mie paure e al timore che, nonostante i miei sentimenti mi portino da Giulio, dall’altra parte non ci sia lo stesso interesse. Poi c’è il cuore, che invece mi suggerisce di continuare a credere in questo rapporto e in lui, perché ne è entrato a far parte e non posso far finta che non sia così. C’è una voce dentro di me che mi dice di allontanarmi per tutelarmi, prima di soffrire troppo.</blockquote>
      <blockquote>Ho emozioni altalenanti e opposte. Vengo da una settimana in cui ho voluto credere per tutto il tempo che la cosa più giusta fosse togliermi Giulio dalla testa, perché lui alla fine avrebbe scelto Giulia.</blockquote>
      <blockquote>Credo che in questo momento Giulio abbia tanti dubbi e che le perplessità che ha sul nostro rapporto siano le stesse che tormentano me. Entrambi abbiamo due personalità molto forti e stiamo cercando di capire se sia possibile trovare un compromesso insieme, un modo per non arrivare sempre allo scontro. Forse Giulio ha paura che io possa essere troppo impegnativa.</blockquote>
      <p>Sono parole molto tristi quelle di <b><i>Giovanna Abate</i></b> che ha voluto anche analizzare nell’insieme tutto quello che sta accadendo nella sua conoscenza con <b><i>Giulio Raselli</i></b>. Ma non sembra esserci molta positività…</p>
      <h3>Giovanna Abate convinta che la scelta di Giulio Raselli sia Giulia D’Urso</h3>
      <p><b>Giovanna Abate</b> non nasconde tutto ciò che c’è di bello nella conoscenza tra lei e <b>Giulio Raselli</b>. Ma vede anche quello che il tronista ha con <b>Giulia D’Urso</b>.</p>
      <blockquote>Sono certa che tra me e lui ci sia stata fin dal primo momento una conoscenza vera. Penso che ci sia una forte attrazione mentale, associata almeno da parte mia anche a un’attrazione fisica. Stiamo bene semplicemente parlando: non ci sono mai momenti di silenzio, perché li riempiamo; ogni volta abbiamo voglia di scoprire qualcosa in più l’uno dell’altra. Viviamo le nostre esterne fino all’ultimo secondo. Sono convinta che ci sia qualcosa di forte, ma la domanda è: “Sarà anche solido?”.</blockquote>
      <blockquote>[Con Giulia] la conoscenza è completamente diversa da quella che sto portando avanti io. Credo che sia tutto più improntato sull’attrazione fisica che nutrono l’uno verso l’altra. Mi preoccupano gli occhi di Giulio quando la guarda: sembrano totalmente abbagliati da lei.</blockquote>
      <p>E forse è proprio questo per porta <b><a href="https://www.novella2000.it/chi-e-giovanna-abate-corteggiatrice-giulio-raselli-uomini-e-donne-vita-privata-lavoro/">Giovanna </a></b>ad essere convinta che sarà proprio <b>Giulia </b>la scelta del <b>Raselli</b>.</p>
      <blockquote>Giulio non la mette mai in discussione né le punta mai il dito contro: sembra quasi che abbia un senso di protezione obbligatorio nei suoi riguardi, come se gli dispiacesse farle del male, mentre con me si sfoga senza freni. Questa cura che ha verso di lei e che non manifesta con me mi fa credere che per Giulia provi qualcosa di completamente diverso e irrazionale. Quando si relaziona nei miei confronti Giulio è più ragionevole, più metodico. La mia grande paura è che lui possa aver trovato in lei, per la prima volta, qualcosa che non lo rende lucido.</blockquote>
      <p>Ed è a questo punto che <b>Giovanna </b>si è lasciata andare nei commenti verso la sua rivale…</p>
      <h3>Duri commenti di Giovanna Abate verso Giulia D’Urso</h3>
      <p><b><i>Giovanna Abate</i></b> non si tira indietro nel dire il suo pensiero sulla rivale <b><i>Giulia D’Urso</i></b>. Non solo esprime il fatto che siano due ragazze completamente diverse, ma si lascia andare anche a commenti abbastanza forti.</p>
      <blockquote>Siamo il giorno e la notte: due caratteri incompatibili. Giulia è più pacata, mentre per me in amore e in guerra tutto è lecito. Io sono impulsiva e non mi fermo troppo a pensare, soprattutto quando davanti ho qualcuno provocatorio come Giulio; mentre lei resta calma, a volte persino senza avere reazioni spontanee. Io e Giulia siamo diverse persino negli stili di vita, dalla sfera lavorativa a tutto il resto. Con questo non intendo dire che la mia vita o il mio vissuto siano migliori o peggiori dei suoi, però credo ci siano tante differenze nel nostro essere donne.</blockquote>
      <blockquote>La reputo oggettivamente una bella ragazza, ma di donne belle sono abituata a vederne tante. Solitamente, sia negli uomini che nelle donne, resto più colpita dalle particolarità caratteriali. Penso che Giulia, invece, sia una persona statica. Io mi ritengo una ragazza che usa molto la testa, fa lavorare i pensieri.</blockquote>
      <p>E voi chi preferite, <b>Giovanna Abate o Giulia D’Urso</b>? E <b>chi sceglierà secondo voi Giulio Raselli?</b></p>
      <related>
        <a href="https://www.novella2000.it/giulia-durso-delusa-giulio-raselli-contro-giovanna-abate/"/>
        <a href="https://www.novella2000.it/giulio-raselli-ad-un-passo-dalla-scelta-commento-su-giulia-e-giovanna/"/>
        <a href="https://www.novella2000.it/giulia-de-lellis-respinta-sanremo-2020/"/>
      </related>
    </article>
  </body>
</html>