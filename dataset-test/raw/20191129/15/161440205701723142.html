<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/29/maltrattamenti-e-minacce-a-minori-arrestato-un-giovane-nell-olbie-136-958740.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T15:57:18+00:00"/>
    <meta property="og:title" content="Maltrattamenti e minacce a minori, arrestato un giovane nell'Olbiese"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il provvedimento</h6>
      <h1>Maltrattamenti e minacce a minori, arrestato un giovane nell'Olbiese</h1>
      <h2>Il ragazzo, seguito dal Cim della Assl di Olbia, ha patologie psichiche certificate dai medici</h2>
      <address><time datetime="2019-11-29T15:57:18+00:00">29 Nov 2019, 15:57</time> by <a rel="author" href="https://www.unionesarda.it/autore/andrea_busia/205" target="_blank">Andrea Busia</a></address>
      <p>Da tempo minacciava e aggrediva la madre, che non riusciva più a reggere la situazione e, stando alle indagini dei Carabinieri, avrebbe anche avvicinato dei minori costringendoli a consegnare del denaro.</p>
      <p>Un giovane di 25 anni è stato arrestato dai Carabinieri con l'accusa di maltrattamenti e minacce. I fatti sono avvenuti in un paese dell'hinterland di Olbia.</p>
      <p>Il ragazzo, seguito dal Cim della Assl di Olbia, ha patologie psichiche certificate dai medici. Ultimamente era diventato un problema per i suoi familiari e per le persone con le quali veniva a contatto, soprattutto minori. Una situazione segnalata all'Arma dei Carabinieri. I militari sono intervenuti in via preventiva per evitare ulteriori rischi.</p>
      <p>Il giovane è stato arrestato e oggi è comparso, per l'udienza di convalida, davanti al gip del Tribunale di Tempio, Caterina Interlandi. Il difensore, l'avvocato Monica Cazzari, ha chiesto e ottenuto che venga avviato un percorso di inserimento in una struttura di cura protetta.</p>
    </article>
  </body>
</html>