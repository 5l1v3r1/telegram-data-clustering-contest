<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360186"/>
    <meta property="og:site_name" content="СРБИЈА - РТРС"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="Вулин: Загреб има право да се наоружава, али и Београд"/>
    <meta property="og:description" content="Министар одбране Србије Александар Вулин изјавио је данас да Хрватска има право да се наоружава јер је суверена држава, али да то исто право има и Србија као војно неутрална земља."/>
  </head>
  <body>
    <article>
      <h1>Вулин: Загреб има право да се наоружава, али и Београд</h1>
      <address>
        <time datetime="2019-11-29T15:26:00+00:00">29 Nov 2019, 15:26</time>
      </address>
      <p>
        <i>Министар одбране Србије Александар Вулин изјавио је данас да Хрватска има право да се наоружава јер је суверена држава, али да то исто право има и Србија као војно неутрална земља.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1305/130582.jpg"/>
        <figcaption>Александар Вулин (Фото: Sputnik/Grigori Syssojew)</figcaption>
      </figure>
      <p>Вулин је, поводом најављене донације борбених возила САД хрватској војсци, рекао да оно што се допушта Хрватској или било којој другој земљи мора бити дозвољено и Србији.</p>
      <p>Он је истакао да Србија има више права и више разлога да се опрема и наоружава него све земље у њеном окружењу јер је једина војно неутрална земља која не може да рачуна на било чију помоћ, саопштено је из Министарства одбране Србије.</p>
      <p>- Не желимо да слушамо како није добро када се Србија опрема и наоружава, а земље у нашем окружењу, па и Хрватска, могу да добијају наоружање, могу да купују, могу да добијају донације - рекао је Вулин.</p>
      <p>Он је нагласио да Србија никоме не тражи да јој полаже рачуне, али исто тако ником другом неће полагати рачуне како чува своју безбједност и како чува Србе без обзира на то гдје они буду живјели.</p>
      <p>- Докле год је на челу земље председник Александар Вучић, Србија ће бити војно неутрална, сама ће доносити одлуке, сама ће опремати своју армију и на истоку и на западу, гдје год мисли да је корисно и потребно  - истакао је Вулин.</p>
    </article>
  </body>
</html>