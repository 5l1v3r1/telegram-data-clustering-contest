<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/echipa-de-handbal-csm-oradea-a-castigat-la-o-diferenta-de-15-goluri-la-arad-153143.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-29T15:20:00+00:00"/>
    <meta property="og:title" content="Handbaliștii de la CSM Oradea au câștigat la o diferență de 15 goluri la Arad"/>
    <meta property="og:description" content="Formația de handbal CSM Oradea a câștigat detașat jocul de la Arad, cu HC Beldiman, din penultima etapă a turului de campionat din Divizia A, Seria D. Bihorenii s-au impus la o diferență de 15 goluri, cu scorul de 42-27, și și-au consolidat prima poziție a clasamentului."/>
  </head>
  <body>
    <article>
      <h1>Handbaliștii de la CSM Oradea au câștigat la o diferență de 15 goluri la Arad</h1>
      <address><time datetime="2019-11-29T15:20:00+00:00">29 Nov 2019, 15:20</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/handbal-generic-291119.JPG"/>
      </figure>
      <p>Handbaliștii de la CSM Oradea au câștigat clar jocul pe care l-au susținut joi la Arad, în compania localnicilor de la Beldiman, în cadrul etapei cu numărul 12 din Seria D a campionatului Diviziei A.</p>
      <p>Jocul de la Arad s-a disputat în avans, deoarece sala din localitate va fi ocupată la finele acestei săptămâni.</p>
      <p>Meciul a fost controlat de elevii antrenorului George Tăutu, care la pauză au ajuns să conducă la o diferență de cinci goluri, cu 16-11. În partea a doua însă bihorenii s-au descătușat și au marcat de 26 ori, astfel încât și-au triplat avantajul în această perioadă de joc, câtigând în final la o diferență de 15 goluri, cu scorul de 42-27.</p>
      <p>Pentru trupa bihoreană, acesta a fost cel de-al nouălea succes în actuala ediție de campionat. Astfel, cu 28 puncte, CSM Oradea se menține pe primul loc al seriei.</p>
      <p>Ultimul meci din 2019 pentru handbaliștii de la CSM Oradea va avea loc pe data de 8 decembrie, când, de la ora 14, la Arena Antonio Alexe, vor primi vizita oltenilor de la Universitaea Craiova. Meciul va conta pentru etapa a 13-a.</p>
    </article>
  </body>
</html>