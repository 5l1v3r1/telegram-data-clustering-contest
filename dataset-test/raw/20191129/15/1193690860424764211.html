<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/biriukov-sprobuvaty-daty-khabar-viiskovomu-iak-marchenko-nebezpechno-dlia-zdorovia-203728.html"/>
    <meta property="og:site_name" content="5 канал"/>
    <meta property="article:published_time" content="2019-11-29T15:22:00+00:00"/>
    <meta property="og:title" content="Бірюков: Спробувати дати хабар військовому як Марченко – небезпечно для здоров'я"/>
    <meta property="og:description" content="Генерал не підписував документів про закупівлі бронежилетів, – наголосив ексрадник міністра оборони"/>
  </head>
  <body>
    <article>
      <h1>Бірюков: Спробувати дати хабар військовому як Марченко – небезпечно для здоров'я</h1>
      <address>
        <time datetime="2019-11-29T15:22:00+00:00">29 Nov 2019, 15:22</time>
      </address>
      <p>Намагатися дати хабар військовому з таким досвідом як у Марченка – це може бути небезпечно для здоров'я. Таку думку висловив колишній радний міністра оборони України Юрій Бірюков в ефірі програми "ІнфоДень" на "5 каналі", коментуючи інкремінування начальнику Головного управління розвитку та супроводження матеріального забезпечення ЗСУ закупівлі неякісних бронежилетів.</p>
      <blockquote>"Ці бронежилети кожен рік купляють по одній ціні всі силові структури України. Це єдина модель бронежилетів, яка офіційно стоїть на озброєнні. Центр Марченка взагалі не мав ніяких стосунків до закупівлі. Якщо пан Труба заявляє про якісь збитки, то хочеться дізнатися, де і які порушені кримінальні справи по СБУ, МВС, Національній гвардії, Прикордонній службі і всім силовикам, які купляють однакові бронежилети по одній ціні?", – наголосив Бірюков.</blockquote>
      <p>Він продовжив: "Марченко не підписував ніяких документів по закупівлі. Цим займається департамент державних закупівель. Це зовсім інший підрозділ. Тому говорити, що бойовий офіцер буде свідомо купляти чи приймати "погані" бронежилети… Дмитро пройшов Донецький аеропорт, витягав десантників із "Ізваринського котла". Такому військовому спробувати щось "впихнути" чи запропонувати якийсь хабар – це небезпечно для здоров'я".</p>
      <p>
        <b>Дивіться повне відео розмови за посиланням:</b>
      </p>
      <figure>
        <iframe src="https://www.youtube.com/embed/kt3kSMKmTx0" width="745" height="451" data-service="Youtube" scrolling="no"/>
      </figure>
      <p>Нагадаємо, вчора, 28 листопада, А<a href="https://www.5.ua/suspilstvo/sudylyshche-nad-boiovym-heneralom-sud-zalyshyv-marchenka-pid-vartoiu-i-zmenshyv-zastavu-vsi-podrobytsi-203689.html">пеляційний суд Києва зменшив генерал-майору Збройних сил України Дмитру Марченку суму застави</a> з 76 до 20 мільйонів гривень, але залишив його у СІЗО.</p>
    </article>
  </body>
</html>