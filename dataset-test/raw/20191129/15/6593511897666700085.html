<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924624"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="3489 души в Тирана са останали без дом заради земетресението"/>
    <meta property="og:description" content="Албанският премиер Еди Рама на днешното правителствено заседание направи равносметка за броя на сградите, които са унищожени от катастрофалното земетресение, в което живота си загубиха 49 души"/>
  </head>
  <body>
    <article>
      <h1>3489 души в Тирана са останали без дом заради земетресението</h1>
      <address><time datetime="2019-11-29T15:30:00+00:00">29 Nov 2019, 15:30</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Албанският премиер Еди Рама на днешното правителствено заседание направи равносметка за броя на сградите, които са унищожени от катастрофалното земетресение, в което живота си загубиха 49 души, а 750 са ранени, съобщава в. "Слободен печат", цитиран от БТА.</p>
      <p>Рама заяви, че освен в Дуръс и Туман, щети по домовете има и в Тирана. Според първоначалната равносметка в Тирана 3480 души са без покрив над главите си. В Дуръс на различни места са настанени 1260 жители, от които 625 - в хотели, а 360 - в спортни зали. Другите са или при свои близки и приятели, или в палатки.</p>
      <p>В Туман около 500 души са настанени в палатки, но започна тяхното транспортиране в хотели в Шенгин. Днес палатките в Туман и Лач ще бъдат вдигнати и жителите ще бъдат настанени в хотели, каза Рама. Той посочи, че в Дуръс са повредени 701 сгради, а 12 са напълно унищожени, 176 обекта са изравнени със земята.</p>
      <p>Говорейки за пристигналата до момента помощ, Рама каза, че са събрани 5 милиона евро и 1,5 милиона долара.</p>
    </article>
  </body>
</html>