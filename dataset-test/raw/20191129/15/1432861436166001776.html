<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/moreno-chudq-se-kakvo-napravih-za-da-zasluzha-takova-otnoshenie-ot-enrike-1411011.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T15:19:00+00:00"/>
    <meta property="og:title" content="Морено: Чудя се какво направих, за да заслужа такова отношение от Енрике"/>
    <meta property="og:description" content="Доскорошният треньор на Испания - Роберт Морено, отново говори по нашумялата треньорска смяна със завърналия се Луис Енрике Вторият окончателно заклейми Морено, като обяви, че му няма никакво доверие"/>
  </head>
  <body>
    <article>
      <h1>Морено: Чудя се какво направих, за да заслужа такова отношение от Енрике</h1>
      <address><time datetime="2019-11-29T15:19:00+00:00">29 Nov 2019, 15:19</time> by <a rel="author">Sportlive.bg</a></address>
      <p>Доскорошният треньор на <b><a href="https://www.sportlive.bg/tags/348">Испания</a></b> - Роберт Морено, отново говори по нашумялата треньорска смяна със завърналия се Луис Енрике. Вторият окончателно заклейми Морено, като обяви, че му няма никакво доверие. Младият наставник признава, че все още се чуди на какво се дължи това.</p>
      <p>"Никой не знаеше колко време ще продължи ситуацията с Луис Енрике, но ние се консултирахме с него постоянно. Преди срещата на 12-ти септември той ми сподели, че съм направил каквото трябва и че е горд от мен. Тогава се случи това, което се случи (смъртта на дъщеричката на Енрике) и седмица, след като го бяхме видяли с играчите, отидох при него да му окажа подкрепата си" - започна Морено.</p>
      <p>"Тогава ми каза, че разчита на всички без на мен самия. Чудих се какво грешно съм направил и защо ми няма доверие. Оттам нататък разбрах за първи път, че той иска да се завърне начело на Испания. Следвал съм го навсякъде - от втория отбор на Барселона до Рома и Селта, а след това <b><a href="https://www.sportlive.bg/tags/2223">Барселона</a></b> и Испания. Все още не знам защо не ме иска, вероятно никога няма и да разбера" - сподели той.</p>
      <p>42-годишният наставник признава също, че мечтае отново да бъде старши треньор на някой отбор. <b>Припомняме, че наскоро Луис Енрике нападна остро Морено и обясни за раздялата с него. Вижте подробности - <a href="https://www.sportlive.bg/worldfootball/spain/Luis-Enrike-napadna-ostro--Moreno-i-obqsni-za-razdqlata-s-nego-1410418.html">в този материал на SportLive.</a></b></p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Luis-Enrike-i-Moreno-veche-ne-se-uvazhavat-qsno-e-zashto-Enrike-namrazi-pomoshtnika-si-1408430.html"/>
      </related>
    </article>
  </body>
</html>