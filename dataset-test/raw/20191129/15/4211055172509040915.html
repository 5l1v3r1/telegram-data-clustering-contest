<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sostariffe.it/news/conto-corrente-illimity-caratteristiche-e-recensione-a-cura-di-sostariffe-it-294453/"/>
    <meta property="og:site_name" content="www.sostariffe.it"/>
    <meta property="article:published_time" content="2019-11-29T15:04:19+00:00"/>
    <meta property="og:title" content="Conto Corrente Illimity: caratteristiche e recensione a cura di SosTariffe.it"/>
    <meta property="og:description" content="Nel panorama delle banche online, senza filiali e con conti gestibili tramite app o sito, da settembre è attiva in Italia anche Illimity Bank. Il Ceo del gruppo è Corrado Passera, ex ministro dello Sviluppo economico e delle Infrastrutture e Trasporti."/>
  </head>
  <body>
    <article>
      <h1>Conto Corrente Illimity: caratteristiche e recensione a cura di SosTariffe.it</h1>
      <h2>
        <i>Caratteristiche e condizioni proposte dalla nuova banca diretta Illimity. Tutti i costi di apertura del conto corrente Illimity e un’analisi dettagliata delle spese operative e della carte di credito e debito collegate al conto illimity proposto dal gruppo. Una panoramica completa anche sul conto deposito vincolato o libero associabile ai conti</i>
      </h2>
      <address><time datetime="2019-11-29T15:04:19+00:00">29 Nov 2019, 15:04</time> by <a rel="author">Eleonora Aragona</a></address>
      <p>Nel panorama delle banche online, senza filiali e con conti gestibili tramite app o sito, da settembre è attiva in Italia anche Illimity Bank. Il Ceo del gruppo è Corrado Passera, ex ministro dello Sviluppo economico e delle Infrastrutture e Trasporti.</p>
      <p>La nuova banca offre ai clienti in promozione il<a href="https://www.sostariffe.it/conto-corrente/Illimity/"><b> conto Plus illimity</b></a>. Grazie alla promozione, il conto Plus illimity è gratuito per il primo anno senza condizioni e sarà azzerabile anche dopo rispettando 2 tra queste 3 condizioni: accredito stipendio/pensione, la presenza di almeno 2 mandati SDD sul conto (es. utenze luce o gas, rate della palestra o del telefono, Netflix, Spotify, ..) o spese mensili con le carte di almeno 300€.  In mancanza delle condizioni di azzeramento dopo il periodo promozionale il conto Plus avrà un canone di 8,50€ al mese.</p>
      <p>Altrimenti dopo il 2° anno per mantenere la gratuità anche senza le condizioni di azzeramento, sarà possibile passare al conto Smart, con pochi click e direttamente all’interno dell’homebanking del conto.</p>
      <p>Il Conto Plus illimity include gratuitamente una carta di debito internazionali, prelievi gratuiti in tutto il mondo ma solo per importi di almeno 100€, una carta di credito, bonifici istantanei illimitati.</p>
      <p>Il conto Smart invece non prevede nessuna spesa di canone annuo ma prevede un numero più limitato di operazioni/servizi gratuiti inclusi nel conto (es. carta di credito è a pagamento, i prelievi gratuiti sono solo 3 al mese e solo in Europa per importi di almeno 100 €)</p>
      <p>Per confrontare i migliori <a href="https://www.sostariffe.it/conto-corrente/">conti correnti</a> a canone zero e farvi un’idea della convenienza delle proposte di Illimity  utilizzate il <b>comparatore di SosTariffe.it</b>. Lo strumento metterà a paragone i contratti dei diversi istituti e in uno schema riassuntivo vi restituirà i principali indicatori per aiutarvi nella scelta. Potrete personalizzare la ricerca selezionando tra i filtri a disposizione i limiti e le caratteristiche del vostro conto.</p>
      <h3>Le spese dei conti Smart e Plus</h3>
      <p>Analizziamo le due soluzioni separatamente. Iniziamo con il <b>Conto Illimity Smart</b>, come appena visto è una soluzione agevole, a canone zero e anche la carta di debito associata al conto è a <b>canone zero</b>. Questa versione del conto corrente prevede una serie di vantaggi per i clienti. Ad esempio, sono inclusi nel piano <b>3 prelievi al mese da almeno 100€ </b>l’uno senza commissioni se effettuati in Ue. Per i restanti prelievi di contante tramite ATM si pagheranno 1.50 € in Ue e 2 € nel resto del mondo.</p>
      <p>
        <a href="https://www.sostariffe.it/tracker2.php?news_id=294453&amp;area=news_content&amp;id=8729&amp;source=news">Scopri Conto Corrente Illimity</a>
      </p>
      <p>Anche i bonifici saranno gratuiti in Italia, solo se si richiederà la modalità di pagamento istantaneo saranno addebitati 2 € di spesa per il servizio. Tutti i rapporti su movimenti e saldi del conto saranno gratuiti e consultabili su app e pagina personale di Illimity, se invece verranno richieste delle copie cartacee si dovranno pagare 2 € per ciascun documento richiesto. Al conto Smart non è associata gratuitamente alcuna carta di credito: se la richiedi avrà un canone di 20€ all’anno</p>
      <p>Le <b>spese fisse del conto Plus</b> invece sono le seguenti:</p>
      <ul>
        <li>Primo anno canone azzerato</li>
        <li>Dal secondo anno canone da 25.50€ ogni 3 mesi – sarebbero 8.50 € al mese</li>
        <li>Imposta di bollo da 34.20€</li>
      </ul>
      <p>Se i clienti però rispetteranno almeno due delle condizioni proposte dalla banca potranno ottenere un canone zero anche negli anni successivi al primo promozionale. Per ottenere il bonus è necessario:</p>
      <p>chiedere l’accredito dello stipendio (o della pensione) o ricevere un bonifico di almeno 750 € al mese</p>
      <ul>
        <li>avere attivi due servizi di domiciliazione </li>
        <li>spendere almeno 300 € con carte di pagamento legate al conto corrente</li>
      </ul>
      <p>L’azzeramento del canone del conto Plus avverrà solo se si verificheranno due delle 3 condizioni appena descritte.</p>
      <h3>Altri costi e commissioni</h3>
      <p>L’altra differenza tra i due conti è costituita dal numero di prelievi gratuiti che i titolari potranno effettuare. Se con il conto Smart erano solo 3 da almeno 100 € in un mese, con <b>Plus le operazioni da ATM</b> <b>gratuite </b>sono illimitate in tutto il mondo ma solo se uguali o superiori a 100 €. Per i prelievi inferiori a questa cifra saranno applicate le stesse commissioni già viste per il conto Smart (1.50 € in UE e 2 € all’estero).</p>
      <p>Al conto Plus è inoltre associabile gratuitamente una <b>carta di credito Illimity</b> (di cui a breve illustreremo le caratteristiche), mentre con la versione Smart è inclusa gratuitamente solo la carta di debito (il bancomat), mentre la carta di credito ha un canone di  20 € all’anno.</p>
      <p>Nel foglio informativo sui due contratti della Banca Illimity viene riportato in modo esplicito che se non è richiesto in modo diretto dal cliente saranno applicate le condizioni del conto Plus. Attenzione quindi a specificare quale delle due versioni di Illimity volete sottoscrivere.</p>
      <p>Altre spese da considerare sono quelle relative ad alcune operazioni internet banking, come il pagamento delle bollette o delle utenze online con PagoPa o CBill (ciascuna operazione avrà un costo di 1.95€) oppure del bollo auto (1.90€ di commissione). I versamenti per F24 o MAV e RAV non comporteranno spese extra.</p>
      <h3>Come ricaricare il conto con carta</h3>
      <p>Il conto illimity può essere ricaricato con accrediti da carte di altre banche o con bonifici da altri conti corrente. La prima ricarica con carta è gratuita; per le successive  operazioni però sarà applicata una commissione variabile, pari al 2% dell’importo ricaricato.</p>
      <p>Per queste operazioni di ricarica sono previsti dei limiti giornalieri e mensili: ad esempio con la carta si possono ricaricare al massimo 250 € alla volta e se ne possono effettuare un massimo di 2 in 24 ore. In un mese l’importo massimo che può essere versato con questa modalità sul proprio conto Illimity è di 2500 €.</p>
    </article>
  </body>
</html>