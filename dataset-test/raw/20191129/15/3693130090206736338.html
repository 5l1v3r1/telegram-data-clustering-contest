<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/piyasaya-sahte-doviz-surmeye-calisan-bir-sahis-yakalandi-1214326.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-29T15:59:00+00:00"/>
    <meta property="og:title" content="Piyasaya sahte döviz sürmeye çalışan bir şahıs yakalandı"/>
    <meta property="og:description" content=" Eskişehir Jandarma Komutanlığı ekipleri, piyasaya sahte döviz sürmeye çalışan bir şüpheliyi yakalayarak gözaltına aldı."/>
  </head>
  <body>
    <article>
      <h1>Piyasaya sahte döviz sürmeye çalışan bir şahıs yakalandı</h1>
      <h2> Eskişehir Jandarma Komutanlığı ekipleri, piyasaya sahte döviz sürmeye çalışan bir şüpheliyi yakalayarak gözaltına aldı.</h2>
      <address>
        <time datetime="2019-11-29T15:59:00+00:00">29 Nov 2019, 15:59</time>
      </address>
      <p>Alınan bilgilere göre; olay <b>Mahmudiye ilçesi Balçıkhisar Mahallesinde</b> yaşandı. İl Jandarma Komutanlığına bağlı ekipler, yapılan istihbari çalışma neticesinde M.T. (47) isimli <b>şahsın üzerinde ve çantasında sahte para bulundurduğu</b> ve paraları piyasaya sürmeye çalıştığı bilgisini aldı.</p>
      <p>Konu ile ilgili ekiplerin yaptığı araştırma sonucu Cumhuriyet Savcılığından alınan arama kararı ile M.T. isimli şahıs <b>Balçıkhisar Mahalle kahvehanesinde</b> yakalandı. Şüpheliye yapılan üst aramasında; <b>9 adet 500 Euroluk sahte banknot</b> ele geçirildi.</p>
      <p>Öte yandan jandarma ekipleri, ele geçirilen sahte paralara savcılık talimatı ile el koyarak muhafaza altına alırken, olayın şüphelisi gözaltına alındı.</p>
    </article>
  </body>
</html>