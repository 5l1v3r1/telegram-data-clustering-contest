<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dronov-dtp-u-harkovi-verhovniy-sud-ne-rozglyanuv-skargu-novini-harkova-50056504.html"/>
    <meta property="og:site_name" content="НВ"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Смертельна ДТП у Харкові: Верховний суд відмовився розглядати скаргу адвоката Дронова"/>
    <meta property="og:description" content="Засуджений за смертельну ДТП у Харкові Геннадій Дронов просив виправдальний вирок, але Верховний суд вирішив відхилити розгляд скарги на діючий вирок."/>
  </head>
  <body>
    <article>
      <h1>Смертельна ДТП у Харкові: Верховний суд відмовився розглядати скаргу адвоката Дронова</h1>
      <h2>Засуджений за смертельну ДТП у Харкові Геннадій Дронов просив виправдальний вирок, але Верховний суд вирішив відхилити розгляд скарги на діючий вирок.</h2>
      <address>
        <time datetime="2019-11-29T15:16:00+00:00">29 Nov 2019, 15:16</time>
      </address>
      <p>Про це заявив захисник Дронова Геннадій Токарев, повідомляє <a href="https://hromadske.ua/posts/avariya-u-harkovi-verhovnij-sud-vidmovivsya-rozglyadati-skargu-advokata-dronova">Громадське</a>.</p>
      <p>Рішення було прийнято через відсутність конкретики в заяві. Адвокату надали 15 днів для виправлення недоліків.</p>
      <p>У заяві він посилався на неповноту судового розгляду, невідповідність між висновками суду і обставинами справи, а також на неправильну оцінку доказів.</p>
      <p>За словами правозахисника, він буде виправляти і подавати скаргу знову.</p>
      <p>«Найголовніше, що зазначав у заяві, немає причинного зв’язку між порушеннями Дронова, якщо вони були, і наслідками — смертю людей. Кожен розуміє, від чого загинули люди», - сказав Токарев.</p>
      <p>Раніше адвокат Олени Зайцевої, яка відбуває покарання за спричинення смертельної ДТП у Харкові, <a href="https://nv.ua/ukr/ukraine/events/dtp-v-harkovi-zayceva-prosit-zvilniti-jiji-novini-ukrajini-50055215.html">просила Верховний суд звільнити підзахисну з випробувальним терміном</a>. Однак, суд залишив касаційну скаргу без руху, оскільки документ складений неправильно.</p>
      <p>Нагадаємо, 18 жовтня 2017 року на вулиці Сумській в центрі Харкова позашляховик Lexus відкинуло в натовп пішоходів після зіткнення з Volkswagen. У результаті аварії загинули шестеро людей, п'ятеро були травмовані.</p>
      <p>Поліція затримала 20-річну Олену Зайцеву, яка була за кермом Lexus, і водія Volkswagen Touareg Геннадія Дронова.</p>
      <p>Київський районний суд Харкова <a href="https://nv.ua/ukr/ukraine/events/smertelna-dtp-u-harkovi-zayceva-i-dronov-otrimali-maksimalne-pokarannya-50008100.html">засудив фігурантів справи</a> до 10 років позбавлення волі. Захист Дронова та Зайцевої <a href="https://nv.ua/ukr/ukraine/events/smertelna-dtp-u-harkovi-sprava-zaycevoji-dronova-nadiyshla-v-apelyaciyniy-sud-50021344.html?prefer_lang=ukr">подали апеляційні скарги.</a></p>
      <p>14 серпня 2019 Харківський апеляційний суд <a href="https://nv.ua/ukr/ukraine/events/sprava-zaycevoji-dronova-sud-zalishiv-virok-bez-zmin-novini-ukrajini-50037504.html">залишив в силі вироки Олени Зайцевої та Геннадія Дронова.</a></p>
    </article>
  </body>
</html>