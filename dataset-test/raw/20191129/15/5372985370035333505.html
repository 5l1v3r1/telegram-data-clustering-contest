<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/home/altri/redazionali/shellrent-firma-accordo-integrativo-formazione-e-benefit-per-i-dipendenti-1.7807800"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-29T15:03:03+00:00"/>
    <meta property="og:title" content="Shellrent firma accordo integrativo, formazione e benefit per i dipendenti"/>
    <meta property="og:description" content="“I nostri collaboratori sono da sempre al primo posto, perché il futuro della nostra azienda passa attraverso il loro impegno e la loro passione”. Sandro Sciessere, titolare di Shellrent, azienda vicentina leader nella fornitura di servizi informatic"/>
  </head>
  <body>
    <article>
      <h1>Shellrent firma accordo <br/>integrativo, formazione e <br/>benefit per i dipendenti</h1>
      <address>
        <time datetime="2019-11-29T15:03:03+00:00">29 Nov 2019, 15:03</time>
      </address>
      <p>“I nostri collaboratori sono da sempre al primo posto, perché il futuro della nostra azienda passa attraverso il loro impegno e la loro passione”. Sandro Sciessere, titolare di Shellrent, azienda vicentina leader nella fornitura di servizi informatici, esprime la sua soddisfazione per l'accordo integrativo aziendale siglato nelle scorse settimane, che integra e rafforza il precedente accordo sottoscritto nel 2018.<br/><br/>I due accordi sottoscritti nascono da un approccio di apertura al dialogo con il personale e dalla volontà di sviluppo etico e sostenibile dell'azienda. Insieme costituiscono un sistema complessivo di tutele e opportunità avanzato basato su tre grandi assi: solidarietà, rispetto e crescita professionale.<br/><br/>Gli strumenti che rendono concreti questi valori sono le ferie solidali per poter aiutare un collega che ne abbia bisogno, regolamentazione dei comportamenti aziendali sanzionando ogni forma di molestia e violenza sul luogo di lavoro e il sostegno a percorsi formativi Impresa 4.0, che permettono di aumentare le ore di formazione per i dipendenti sulle tecnologie più innovative. Quest'ultimo aspetto è stato inserito proprio con l'accordo di pochi giorni fa e rende operativa una grande opportunità offerta dal credito d'imposta per Formazione Impresa 4.0.<br/><br/>L'obiettivo è stato raggiunto grazie alle positive relazioni sindacali e, in particolare, alla collaborazione con il Segretario Generale della Fisascat Cisl di Vicenza, Giovanni Battista Comiati, e con l’operatore sindacale Vittorio Gallo.<br/><br/>"L’intesa sottoscritta - dichiara Comiati - è un importante traguardo per la Fisascat-Cisl di Vicenza e per i lavoratori che rappresenta, in quanto conferma che, attraverso un accordo sindacale con i relativi benefici fiscali di riduzione del cuneo fiscale e l’individuazione di percorsi condivisi tra lavoratori e azienda, si possono raggiungere gratificazioni economiche importanti per I lavoratori valorizzando al contempo le competenze e le professionalità aziendali anche per le aziende e i settori che caratterizzeranno alcune delle più importanti professionalità del futuro.<br/>L’accordo definito è il risultato di un lavoro fatto in sinergia tra le parti che va ad investire su moderne alte professionalità, inserite in un contesto giovane, dinamico e motivato. Sono le sfide che interesseranno le professioni cosiddette “del futuro” che si esprimono in un contratto aziendale che supera la logica dell’obiettivo del singolo e cerca di creare un sistema virtuoso attraverso la contrattazione sindacale aziendale. Va, infatti, ad intercettare una nuova tipologia di bisogni formativi ad alto livello rendendolo un ottimo esempio di politiche attive pensate per l’aggiornamento continuo delle nuove professionalità. Anche attraverso questo tipo di accordo, il nostro territorio vicentino si candida a tutti gli effetti ad essere pioniere di questi nuovi percorsi della contrattazione nel settore del terziario e dei servizi. A cornice degli obiettivi aziendali si pone l’importante obiettivo di rendere l’ambiente di lavoro un luogo dove si elaborano e si sviluppano idee innovative tenendo conto delle singole capacità, a vantaggio di tutta l’Azienda che siano anche un luogo dove si valorizzino i principii del rispetto, della valorizzazione delle persone e della solidarietà, principi che devono essere compresi e praticati nel proprio luogo di lavoro, primario luogo di esperienza di vita."<br/><br/>Shellrent ha intrapreso il percorso accompagnata da VescoGiaretta Group, tra le società leader in Veneto nei di servizi di consulenza alle imprese. “Il futuro delle imprese del nostro territorio – precisa Cinzia Giaretta, fondatrice di VescoGiaretta Group - passa per due direttrici: formazione e costante adeguamento e adattamento alla sfida digitale. Il credito d’imposta sulla formazione Impresa 4.0 risponde a entrambe queste sfide ed è un concreto sostegno alle imprese, purtroppo ancora poco conosciuto. Questo accordo è il compimento di un percorso che auspichiamo poter fare con molti altri soggetti.”<br/>“Il successo della nostra azienda - conclude Sandro Sciessere - passa per il fatto che i nostri dipendenti si sentano parte attiva nel raggiungimento degli obiettivi aziendali: la serenità del dipendente e la sua formazione professionale sono quindi due tasselli fondamentali perché l’impresa continui a crescere e a funzionare nel modo migliore. Abbiamo quindi voluto formalizzare questa scelta e questo indirizzo siglando un accordo con le parti sociali”. </p>
    </article>
  </body>
</html>