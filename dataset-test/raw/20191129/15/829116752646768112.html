<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191129-a-tatar-juhar-lett-a-2020as-ev-faja.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:43:00+00:00"/>
    <meta property="og:title" content="A tatár juhar az év fája"/>
    <meta property="og:description" content="Jelentős az ökológiai szerepe."/>
  </head>
  <body>
    <article>
      <h1>A tatár juhar az év fája</h1>
      <address><time datetime="2019-11-29T15:43:00+00:00">29 Nov 2019, 15:43</time> by <a rel="author">MTI</a></address>
      <p>
        <b>A tatár juhart (Acer tataricum) választották a 2020-as Év fájának az Országos Erdészeti Egyesület által meghirdetett internetes szavazáson.</b>
      </p>
      <p>Az október végén kezdődött és a múlt hét végén zárult szavazást mindvégig komoly érdeklődés övezte; a megadott határidőig összesen 5014 érvényes szavazat érkezett.</p>
      <p>A tatárjuhar 2131 szavazattal nyerte el az Év fája címet, a második helyen 1472 szavazattal a kecskefűz (Salix caprea), a harmadik helyen 1411 szavazattal a rezgő nyár (Populus tremula) végzett.</p>
      <p>A tatár juhar a honfoglaló magyarok útvonalán elterjedt, általuk is ismert fafaj. Az alföldi területeken erőteljesen visszaszorult, de a hegy- és dombvidékeken is kevésbé becsülik alacsony termete, csekély gazdasági értéke miatt. <br/><mark>Ökológiai szerepe viszont jelentős.</mark></p>
      <figure>
        <img src="https://cdn.nwmgroups.hu/s/img/i/1911/20191129108.jpg?w=644&amp;h=656"/>
        <figcaption>Tatár juhar<cite>Forrás: Wikimedia Commons</cite></figcaption>
      </figure>
      <p>Az Év fája szavazást az Országos Erdészeti Egyesület idén már hetedik alkalommal hirdette meg. Szavazni az Év fája tematikus honlapon (<a href="http://www.azevfaja.hu/">www.azevfaja.hu</a>) keresztül lehetett. A szavazással az Országos Erdészeti Egyesület a hazai fafajokra kívánja felhívni a figyelmet.</p>
    </article>
  </body>
</html>