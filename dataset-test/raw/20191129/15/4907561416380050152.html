<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/enerji-icin-karbondioksit-tuketen-bakteri-turu-gelistirildi-2222928"/>
    <meta property="og:site_name" content="Posta"/>
    <meta property="article:published_time" content="2019-11-29T15:39:43+00:00"/>
    <meta property="og:title" content="Enerji için karbondioksit tüketen bakteri türü laboratuvar ortamında üretildi"/>
    <meta property="og:description" content="Bilim insanları, Escherichia coli bakterisinin karbondioksit tüketen bir türünü laboratuvar ortamında üretmeyi başardı."/>
  </head>
  <body>
    <article>
      <h1>Enerji için karbondioksit tüketen bakteri türü laboratuvar ortamında üretildi</h1>
      <address>
        <time datetime="2019-11-29T15:39:43+00:00">29 Nov 2019, 15:39</time>
      </address>
      <h3>Bilim insanları, "Escherichia coli" bakterisinin karbondioksit tüketen bir türünü laboratuvar ortamında üretmeyi başardı.</h3>
      <p>Bilim insanları <a href="https://www.posta.com.tr/haberler/enerji">enerji </a>için <a href="https://www.posta.com.tr/haberler/karbondioksit">karbondioksit</a> tüketen <a href="https://www.posta.com.tr/haberler/bakteri">bakteri</a> türü geliştirdi. İsrail’in Weizmann Bilim Enstitüsü’nden bilim insanları, sonuçları "Cell" (Hücre) dergisinde yayımlanan araştırmada, "<a href="https://www.posta.com.tr/haberler/escherichia-coli">Escherichia coli</a>" (E. coli) bakterisinin karbondioksit tüketen bir türünü laboratuvar ortamında üretmeyi başardıklarını duyurdu. Sentetik bakteri türünün, inorganik karbondioksiti organik bir bileşen gibi temellük ederek, biyoenerjiye dönüştürebildiği belirtildi.</p>
      <h3>Çığır açıcı olabilir</h3>
      <p>Yeryüzündeki canlıların biyoenerji üretme bakımından, inorganik karbondioksiti biyoenerjiye dönüştüren ototrof (özbeslek) canlılar ve organik bileşenleri biyoenerjiye dönüştüren heterotrof (dışbeslek) canlılar olarak ikiye ayrıldığını kaydeden bilim insanları, özbeslek organizmaların sentetik olarak yaratılmasının karbon sabitlemesi açısından çığır açıcı olabileceğini vurguladı.</p>
      <p>Bilim adamları, araştırmanın sentetik biyolojide dışbeslek bir organizma üzerinde özbeslek bir biyoenerji sürecinin geliştirilmesi bakımından ilk olduğunu ve bunun gelecekte karbon salımının sıfırlanacağı bir biyoüretime katkı sağlayabileceğinin altını çizdi.</p>
      <h3>Önemli bir adım</h3>
      <p>Araştırmaya önderlik eden biyolog Ron Milo, "Temel amacımız karbon salımının yol açtığı küresel ısınmaya, sürdürülebilir gıda ve yakıt üretimi ihtiyacına yanıt verecek karbon sabitlemesi için uygun bilimsel bir platform yaratmaktı. Biyoteknolojinin temel taşı E. coliyi karbon emilimini sağlayan bir kaynağa dönüştürmek, böylesi bir platform yaratma yolunda önemli bir adım." ifadesini kullandı.</p>
      <p>Bakterinin yapay dönüşümünün gıda ve yakıtların geri dönüşümü açısından yeni fırsatlar yaratacağına dikkati çeken Milo, "İşlevselliği kanıtlanan bu konsept, biyomühendislikle geliştirilmiş bakterilerin bizim atık olarak değerlendirdiğimiz ürünlerin gıda, yakıt ve hammadde olarak yeniden değerlendirilmesine kapı açabilir." değerlendirilmesinde bulundu.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/derin-mermerci-ve-murat-aslan-kulube-el-ele-geldiler-2222941">
          <img src="https://i.pstimaj.com/img/100/180x95/5de16ca7ae298b7346cf4a82"/>
        </a>
      </figure>
      <p>
        <a href="https://www.posta.com.tr/derin-mermerci-ve-murat-aslan-kulube-el-ele-geldiler-2222941">1 Derin Mermerci ve Murat Aslan kulübe el ele geldiler</a>
      </p>
      <figure>
        <a href="https://www.posta.com.tr/ayse-kulin-yuzde-90i-cahil-bir-halktan-nobel-odullu-yazarlar-bilim-insanlari-yetistirebilen-bir-sistem-kurmus-mucizevi-bir-kurucumuz-var-onun-izinden-gidin-2222943">
          <img src="https://i.pstimaj.com/img/100/180x95/5de1716f66a97cfc1b9c6743"/>
        </a>
      </figure>
      <p>
        <a href="https://www.posta.com.tr/ayse-kulin-yuzde-90i-cahil-bir-halktan-nobel-odullu-yazarlar-bilim-insanlari-yetistirebilen-bir-sistem-kurmus-mucizevi-bir-kurucumuz-var-onun-izinden-gidin-2222943">2 Ayşe Kulin: Yüzde 90'ı cahil bir halktan Nobel ödüllü ...</a>
      </p>
      <figure>
        <a href="https://www.posta.com.tr/kar-bize-gelmiyorsa-biz-kara-gideriz-2222937">
          <img src="https://i.pstimaj.com/img/100/180x95/5de1614c66a97cfc1a1937ec"/>
        </a>
      </figure>
      <p>
        <a href="https://www.posta.com.tr/kar-bize-gelmiyorsa-biz-kara-gideriz-2222937">3 Kar bize gelmiyorsa biz kara gideriz</a>
      </p>
      <figure>
        <a href="https://www.posta.com.tr/masterchef-kim-elendi-2222952">
          <img src="https://i.pstimaj.com/img/100/180x95/5de18dd066a97c06a02d4632"/>
        </a>
      </figure>
      <p>
        <a href="https://www.posta.com.tr/masterchef-kim-elendi-2222952">4 Masterchef kim elendi? Masterchef Türkiye'de bu hafta ...</a>
      </p>
      <figure>
        <a href="https://www.posta.com.tr/seyma-subasi-anasina-bak-kizini-al-2222944">
          <img src="https://i.pstimaj.com/img/100/180x95/5de1762fae298b72b2a89579"/>
        </a>
      </figure>
      <p>
        <a href="https://www.posta.com.tr/seyma-subasi-anasina-bak-kizini-al-2222944">5 Şeyma Subaşı: Anasına bak kızını al</a>
      </p>
      <figure>
        <a href="https://www.posta.com.tr/kara-cuma-alisverisi-izdihama-neden-oldu-2222933">
          <img src="https://i.pstimaj.com/img/100/180x95/5de144d4ae298b6933bb54e4"/>
        </a>
      </figure>
      <p>
        <a href="https://www.posta.com.tr/kara-cuma-alisverisi-izdihama-neden-oldu-2222933">6 Kara Cuma alışverişi izdihama neden oldu</a>
      </p>
      <figure>
        <a href="https://www.posta.com.tr/tahranda-hava-kirliligi-nedeniyle-egitime-ara-verildi-2222927">
          <img src="https://i.pstimaj.com/img/100/180x95/5de139c2ae298b69c5bc689f"/>
        </a>
      </figure>
      <p>
        <a href="https://www.posta.com.tr/tahranda-hava-kirliligi-nedeniyle-egitime-ara-verildi-2222927">7 Tahran’da hava kirliliği nedeniyle eğitime ara verildi</a>
      </p>
      <figure>
        <a href="https://www.posta.com.tr/bogaz-agrisina-ne-iyi-gelir-evde-tedavi-yontemleri-nelerdir-2207957">
          <img src="https://i.pstimaj.com/img/100/180x95/5d8b5b1b66a97c02d7c07f70"/>
        </a>
      </figure>
      <p>
        <a href="https://www.posta.com.tr/bogaz-agrisina-ne-iyi-gelir-evde-tedavi-yontemleri-nelerdir-2207957">8 Boğaz ağrısına ne iyi gelir? Boğaz ağrısı için evde t...</a>
      </p>
      <figure>
        <a href="https://www.posta.com.tr/uzun-sureli-uyku-depresyon-belirtisi-mi-2222905">
          <img src="https://i.pstimaj.com/img/100/180x95/5de1223bae298b6933bb54c1"/>
        </a>
      </figure>
      <p>
        <a href="https://www.posta.com.tr/uzun-sureli-uyku-depresyon-belirtisi-mi-2222905">9 Uzun süreli uyku depresyon belirtisi mi?</a>
      </p>
      <figure>
        <a href="https://www.posta.com.tr/schonefeld-havaalaninda-bomba-alarmi-2222901">
          <img src="https://i.pstimaj.com/img/100/180x95/5de11ee8ae298b6933bb54bf"/>
        </a>
      </figure>
      <p>
        <a href="https://www.posta.com.tr/schonefeld-havaalaninda-bomba-alarmi-2222901">10 Schönefeld Havaalanı’nda bomba alarmı</a>
      </p>
      <figure>
        <img src="https://i.pstimaj.com/img/78/90x50/5de01bfe66a97cc384569efe"/>
      </figure>
      <p>SIRADAKİ HABER Balon balığı zehri siyanürden 1200 kat daha güçlü</p>
    </article>
  </body>
</html>