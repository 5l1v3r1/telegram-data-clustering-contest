<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/29/kolejne-skutki-elektromobilnosci-daimler-oglasza-likwidacje-tysiecy-miejsc-pracy-aby-pozyskac-srodki-na-sfinansowanie-transformacji-elektrycznej/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-29T15:00:28+00:00"/>
    <meta property="og:title" content="Kolejne skutki „elektromobilności”. Daimler ogłasza likwidację „tysięcy” miejsc pracy, aby pozyskać środki na sfinansowanie „transformacji elektrycznej”"/>
    <meta property="og:description" content="Niemiecki producent samochodów Daimler ogłosił 29 listopada, że jego plany oszczędnościowe w celu sfinansowania przejścia na energię elektryczną doprowadzą do likwidacji i „tysięcy miejsc pracy” w koncernie i to na całym świecie. Ofiarą owych zmian padnie około 10% kadry kierowniczej. Zwolnienia nastąpią do końca 2022 r."/>
  </head>
  <body>
    <article>
      <h1>Kolejne skutki „elektromobilności”. Daimler ogłasza likwidację „tysięcy” miejsc pracy, aby pozyskać środki na sfinansowanie „transformacji elektrycznej”</h1>
      <address><time datetime="2019-11-29T15:00:28+00:00">29 Nov 2019, 15:00</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Niemiecki producent samochodów Daimler ogłosił 29 listopada, że jego plany oszczędnościowe w celu sfinansowania przejścia na energię elektryczną doprowadzą do likwidacji i „tysięcy miejsc pracy” w koncernie i to na całym świecie. </b>
        <b>Ofiarą owych zmian padnie około 10% kadry kierowniczej. </b>
        <b>Zwolnienia nastąpią do końca 2022 r.</b>
      </p>
      <p>Cięcia mają objąć także pracowników administracji, ale nie tylko. Dyrektor Wilfried Porth ogłosił te informacje zaledwie 3 dni po tym, jak o likwidacji 9500 miejsc pracy poinformował także jego konkurent, czyli Audi.</p>
      <p>Część pracowników skorzysta z systemu wcześniejszych emerytur. Mercedes-Benz liczy zaproponuje również odejścia dobrowolne z odprawami.</p>
      <p>10% kadry kierowniczej w Daimlerze to około 1100 stanowisk. Liczba zwolnionych ma być jednak „pięciocyfrowa”. Daimler zatrudnia obecnie około 304 000 pracowników na całym świecie.</p>
      <p>Daimler chce zaoszczędzić 1,4 miliarda euro, aby sfinansować <i>„wielkie inwestycje wymagane w związku z przejściem do elektro-mobilności i likwidacji emisji CO2”</i>. Coraz bardziej surowe normy UE i groźba kar wymusza na koncernach samochodowych nowe działania, które jak widać skutkują w tej branży… zwolnieniami.</p>
      <p>Do tego dochodzi stagnacja gospodarcza, czy ograniczenie produkcji aut z silnikami Diesla, a co za tym idzie redukcja do tej pory już 30 000 miejsc pracy. Według badań niemieckiej agencji zatrudnienia, w tym sektorze, po przejściu na produkcję aut elektrycznych, zniknie około 114 000 miejsc pracy do roku 2035.</p>
      <p>Źródło: France info</p>
      <p>Reklama / Advertisement</p>
      <figure>
        <a href="https://sklep-niezalezna.pl/pl/c/Wydania-Biblioteki-Wolnosci-najlepsza-cena/81">
          <img src="https://nczas.com/wp-content/uploads/2019/11/czarny-piatek-sklep-niezalezna-pl-biblioteka-wolnosci.jpg"/>
        </a>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/29/szef-nato-wbija-szpile-macronowi-nie-musimy-wybierac-miedzy-terroryzmem-a-zagrozeniem-rosyjskim/"/>
        <a href="https://nczas.com/2019/11/29/oto-freddy-najwiekszy-pies-na-swiecie-video/"/>
        <a href="https://nczas.com/2019/11/29/czarna-smierc-powraca-to-juz-4-przypadek-dzumy-w-tym-miesiacu/"/>
        <a href="https://nczas.com/2019/11/29/bezczelnosc-izraelskiego-dyplomaty-ambasador-izraela-w-polsce-kolejny-raz-atakuje-konfederacje/"/>
        <a href="https://nczas.com/2019/11/28/chca-zdelegalizowac-czarny-piatek-politycy-debatuja-nad-prawem-przeciwko-wprowadzaniu-znizek/"/>
        <a href="https://nczas.com/2019/11/28/to-bylby-koniec-kultowego-serialu-czy-simpsonowie-znikna-z-ekranu/"/>
        <a href="https://alaluna.pl/gwiazdy/aktorzy/weronika-rosati-vs-robert-smigielski-aktorka-zapewnia-nie-mam-obowiazku-umozliwiania-mu-widzen-z-dzieckiem-gdy-jestem-za-granica/"/>
        <a href="https://nczas.com/2019/11/28/piec-osob-zginelo-w-pozarze-wiezowca-budynek-zamieszkiwany-jest-glownie-przez-imigrantow-foto/"/>
        <a href="https://nczas.com/2019/11/28/donald-trump-rozzloscil-chiny-podpisal-ustawe-o-poparciu-demonstrantow-w-hongkongu/"/>
      </related>
    </article>
  </body>
</html>