<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/137667/fahrettin-altundan-macrona-yanit"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="Fahrettin Altun'dan Macron'a yanıt"/>
    <meta property="og:description" content="Fahrettin Altun, Emmanuel Macron'un Türkiye hakkında açıklamalarına yanıt verdi."/>
  </head>
  <body>
    <article>
      <h1>Fahrettin Altun'dan Macron'a yanıt</h1>
      <h2>Fahrettin Altun, Emmanuel Macron'un Türkiye hakkında açıklamalarına yanıt verdi.</h2>
      <address>
        <time datetime="2019-11-29T15:14:00+00:00">29 Nov 2019, 15:14</time>
      </address>
      <p>İletişim Başkanı Fahrettin Altun, Fransa Cumhurbaşkanı Emmanuel Macron'un NATO Genel Sekreteri ile yaptığı açıklamalara yanıt verdi.</p>
      <p>Altun, sosyal medya hesabından Fransa Cumhurbaşkanı Emmanuel Macron'un, Türkiye tarafından düzenlenen Barış Pınarı Harekatı'na yönelik "DEAŞ karşıtı koalisyon için tehdit oluşturan bir askeri hareket yapıp hem de birlik ve destek beklenemez" açıklamalarına yanıt verdi.</p>
      <p>Altun, Türkiye'nin, başlangıcından bu yana NATO'nun önemli bir üyesi olduğunu ve ittifak içerisinde hayati bir rol oynadığını söyleyerek, "İttifak içerisindeki görevlerini yerine getirmeye devam eden güvenilir bir üye olarak NATO'nun etkinliğini ve geçerliliğini iyileştirmenin yollarını aramaya devam edeceğiz" ifadesini kullandı.</p>
      <h3>'TÜRKİYE NATO İTTİFAKINDA HAYATİ BİR ROL OYNUYOR'</h3>
      <p>Transatlantik ittifakın gücü ve etkinliğinin, üye devletlerin kolektif güvenliği ve selameti açısından önemli unsurlar olduğunu söyleyen Altun, "NATO'da da diğer bütün uluslararası örgütlerde olduğu gibi zaman içerisinde reform ve revizyon ihtiyacı oluşmuştur. Bu sürece rehberlik etmek de NATO üyelerinin sorumluluğundadır" dedi.</p>
      <p>Türkiye'nin başlangıcından bu yana NATO'nun önemli bir üyesi olduğu ve ittifak içerisinde hayati bir rol oynadığını vurgulayan Altun, şunları kaydetti:</p>
      <p>"İttifak içerisindeki görevlerini yerine getirmeye devam eden güvenilir bir üye olarak NATO'nun etkinliğini ve geçerliliğini iyileştirmenin yollarını aramaya devam edeceğiz. Bütün liderler zirvesi programlarında önerilerimizi sunmakta ve diğer üye devletlere, Türkiye'nin ulusal güvenlik endişelerini anlamaları için çağrı yapmaktayız. Sorumluluk sahibi her bir üye devletin ve liderin kendi reform önerisini dile getirmesi ve bunu yaparken bütün üye devletleri ilgilendiren ortak çıkarları ve güvenliği gözetmesi gerekmektedir.</p>
      <p>Bu örgütü, günümüzün güvenlik sorunlarına müdahale eden bir yapıya dönüştürebiliriz. Hep birlikte hareket edersek, NATO daha geçerli ve etkili olabilir. Bir ülkenin kendi dış politika sorunları, yanlış seçimleri, stratejik geçerliliğinin giderek azalması ve iç hesapları nedeniyle ittifakı suçlaması NATO'ya haksızlıktır. Bu aynı zamanda, Fransız halkına da büyük haksızlık olur."</p>
      <h3>MACRON NE DEMİŞTİ?</h3>
      <p>Fransa Cumhurbaşkanı Emmanuel Macron, NATO Genel Sekreteri Jens Stoltenberg ile yaptığı ortak basın açıklamasında Türkiye'nin Barış Pınarı Harekatı'na ilişkin, "Müttefikimiz Türkiye'nin güvenlik kaygılarının son derece farkındayım. Çok sayıda terör saldırılarına maruz kaldılar. Bununla birlikte, hem DEAŞ karşıtı koalisyon için tehdit oluşturan bir askeri hareket yapıp hem de birlik ve destek beklenemez." değerlendirmesinde bulunmuştu.</p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/137602/fuat-oktaydan-baris-pinari-harekati-aciklamasi"/>
        <a href="https://www.gercekgundem.com/guncel/137375/elazigda-baris-pinari-harekati-paylasimlarina-6-gozalti"/>
        <a href="https://www.gercekgundem.com/guncel/137275/teroristlerden-akcakaleye-havanli-saldiri-4-asker-yarali"/>
        <a href="https://www.gercekgundem.com/guncel/136545/msb-resulaynda-yeni-tuneller-tespit-edildi"/>
        <a href="https://www.gercekgundem.com/dunya/135332/pentagon-turkiyenin-operasyonu-isidin-yeniden-orgutlenmesine-olanak-sagladi"/>
        <a href="https://www.gercekgundem.com/siyaset/134951/mevlut-cavusoglu-buralar-temizlenmezse-harekati-baslatacagiz"/>
        <a href="https://www.gercekgundem.com/guncel/134600/msb-rasulaynda-hayat-normale-donmeye-devam-ediyor"/>
        <a href="https://www.gercekgundem.com/guncel/133676/msb-mesru-mudafaa-kapsaminda-gerekli-karsilik-verilmektedir"/>
        <a href="https://www.gercekgundem.com/guncel/133032/msb-mehmetciklerimiz-yardimdagitimi-ve-saglik-taramasini-surduruyor"/>
        <a href="https://www.gercekgundem.com/siyaset/132035/hulusi-akar-turkiye-natonun-merkezindedir"/>
      </related>
    </article>
  </body>
</html>