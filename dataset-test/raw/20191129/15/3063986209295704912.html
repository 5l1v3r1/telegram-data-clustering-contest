<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/29/844946"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T15:39:00+00:00"/>
    <meta property="og:title" content="ঢাবির নাটমণ্ডলে 'ওয়েটিং ফর দ্য ম্যাটিনি'"/>
    <meta property="og:description" content="ঢাকা বিশ্ববিদ্যালয় কেন্দ্রীয় বার্ষিক নাট্যোৎসব ২০১৯ এবং থিয়েটার এন্ড পারফরম্যান্স স্টাডিজ বিভাগের রজতজয়ন্তী উদযাপিত হতে যাচ্ছে আগামী ১ ডিসেম্বর থেকে ১০ ডিসেম্বর পর্যন্ত। এই আয়োজনে ৬ ডিসেম্বরের দ্বিতীয় শো তে নাটমণ্ডলে মঞ্চস্থ হবে নাটক  'ওয়েটিং ফর দ্য ম্যাটিনি।'  এস্টেল ও ভিভিয়ান দর্শক হিসেবে একটি অডিটোরিয়ামে নাটক দেখতে আসে।অন্যান্য  দর্শক তাদের পেছনে বসে আছে এবং তারা সকলেই মঞ্চের দিকে তাকিয়ে আছে। নাটক শুরু হবার অপেক্ষায় সবাই বসে আছে কিন্তু নাটক শুরু হচ্ছে না,অপেক্ষার এক পর্যায়ে এস্টেল ও ভিভিয়ানের মধ্যে কথোপকথন হয়। নাট্যকার তার এ অসাধারণ  নাটকের মধ্য দিয়ে আমাদেরকে, জীবনের এক নিগূঢ় সত্য ও বাস্তবতার মুখোমুখি দাড় করিয়েছেন। আমরা সারাজীবনই কোন না কোন কিছুর জন্য অপেক্ষা করি কোথাও না কোথাও । এ অপেক্ষা যেন  অনন্তকালের। এরিক কোবলের লেখা নাটকটি অনুবাদ করেছেন আব্দুর রাজ্জাক। নির্দেশনা দিয়েছেন বিভাগের ৪র্থ বর্ষ, ৮ম সেমিস্টারের শিক্ষার্থী  মোঃ আখলাকুজ্জামান অনিক। অভিনয় করেছেন মোঃ তৌহিদুর রহমান এবং অপূর্ব চক্রবর্তী।  ঢাকা বিশ্ববিদ্যালয় কেন্দ্রীয় বার্ষিক নাট্যোৎসব এর ৬ষ্ঠ দিন অর্থাৎ আগামী ৬ ডিসেম্বর দিনের দ্বিতীয় শো তে…"/>
  </head>
  <body>
    <article>
      <h1>ঢাবির নাটমণ্ডলে 'ওয়েটিং ফর দ্য ম্যাটিনি'</h1>
      <address><time datetime="2019-11-29T15:39:00+00:00">29 Nov 2019, 15:39</time> by <a rel="author">কালের কণ্ঠ অনলাইন</a></address>
      <p>ঢাকা বিশ্ববিদ্যালয় কেন্দ্রীয় বার্ষিক নাট্যোৎসব ২০১৯ এবং থিয়েটার এন্ড পারফরম্যান্স স্টাডিজ বিভাগের রজতজয়ন্তী উদযাপিত হতে যাচ্ছে আগামী ১ ডিসেম্বর থেকে ১০ ডিসেম্বর পর্যন্ত। এই আয়োজনে ৬ ডিসেম্বরের দ্বিতীয় শো তে নাটমণ্ডলে মঞ্চস্থ হবে নাটক  'ওয়েটিং ফর দ্য ম্যাটিনি।' </p>
      <p>এস্টেল ও ভিভিয়ান দর্শক হিসেবে একটি অডিটোরিয়ামে নাটক দেখতে আসে।অন্যান্য  দর্শক তাদের পেছনে বসে আছে এবং তারা সকলেই মঞ্চের দিকে তাকিয়ে আছে। নাটক শুরু হবার অপেক্ষায় সবাই বসে আছে কিন্তু নাটক শুরু হচ্ছে না,অপেক্ষার এক পর্যায়ে এস্টেল ও ভিভিয়ানের মধ্যে কথোপকথন হয়।</p>
      <p>নাট্যকার তার এ অসাধারণ  নাটকের মধ্য দিয়ে আমাদেরকে, জীবনের এক নিগূঢ় সত্য ও বাস্তবতার মুখোমুখি দাড় করিয়েছেন। আমরা সারাজীবনই কোন না কোন কিছুর জন্য অপেক্ষা করি কোথাও না কোথাও । এ অপেক্ষা যেন  অনন্তকালের।</p>
      <p>এরিক কোবলের লেখা নাটকটি অনুবাদ করেছেন আব্দুর রাজ্জাক। নির্দেশনা দিয়েছেন বিভাগের ৪র্থ বর্ষ, ৮ম সেমিস্টারের শিক্ষার্থী  মোঃ আখলাকুজ্জামান অনিক। অভিনয় করেছেন মোঃ তৌহিদুর রহমান এবং অপূর্ব চক্রবর্তী। <br/>ঢাকা বিশ্ববিদ্যালয় কেন্দ্রীয় বার্ষিক নাট্যোৎসব এর ৬ষ্ঠ দিন অর্থাৎ আগামী ৬ ডিসেম্বর দিনের দ্বিতীয় শো তে নাটমণ্ডলে অনুষ্ঠিত হবে আখলাকুজ্জামান অনিক নির্দেশিত মঞ্চ নাটক  'ওয়েটিং ফর দ্য ম্যাটিনি"।</p>
    </article>
  </body>
</html>