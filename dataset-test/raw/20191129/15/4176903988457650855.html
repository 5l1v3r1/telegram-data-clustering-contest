<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/king-nedostajace-mi-povremeni-poljubac/"/>
    <meta property="og:site_name" content="Krstarica"/>
    <meta property="article:published_time" content="2019-11-29T15:31:00+00:00"/>
    <meta property="og:title" content="King: Nedostajaće mi povremeni poljubac"/>
    <meta property="og:description" content="BRISEL - Poslednjeg dana službe, komesar Velike Britanije pri Evropskoj uniji Džulijan King rekao je da će mu nedostajati povremeni poljubac od njegovog"/>
  </head>
  <body>
    <article>
      <h1>King: Nedostajaće mi povremeni poljubac</h1>
      <address><time datetime="2019-11-29T15:31:00+00:00">29 Nov 2019, 15:31</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522375-750x430.jpg"/>
        <figcaption>Foto: Tanjug</figcaption>
      </figure>
      <p>BRISEL – Poslednjeg dana službe, komesar Velike Britanije pri Evropskoj uniji Džulijan King rekao je da će mu nedostajati povremeni poljubac od njegovog šefa Žan-Kloda Junkera.</p>
      <p>„Ne žalim … ovo je logičan ishod referenduma“, kazao je King za Rojters zatrpan kartonskim kutijama i jastucima koji čekaju da budu spakovani.</p>
      <p>„Nedostajaće mi topli zagrljaji i povremeni poljupci od mog šefa“, rekao je King.</p>
      <p>Junker je poznat po tome da ljubi u obraz kako kolege tako i svetske lidere, uključujući i američkog predsednika Donalda Trampa.</p>
      <p>S obzirom da će Britanija napustiti evropski blok 31. januara, London je odbio da imenuje svog predstavnika u novom sazivu Evropske komisije, koja u nedelju stupa na funkciju pod nemačkom konzervativkom Ursulom fon der Lajen.</p>
      <p>„Kada se nova komisija sastane sledeće nedelje, biće bez britanskog komesara po prvi put u veoma dugom periodu“, rekao je King i dodao da je bio poslednji od 15 komesara od kada se Britanija pridružila tadašnjoj Evropskoj ekonomskoj zajednici 1973. godine.</p>
      <p>(Tanjug)</p>
    </article>
  </body>
</html>