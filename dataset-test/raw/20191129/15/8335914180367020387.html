<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/liubov-i-hrabrost-v-premierniia-serial-niakoj-kato-teb-6102716"/>
    <meta property="og:site_name" content="Vesti"/>
    <meta property="article:published_time" content="2019-11-29T15:48:00+00:00"/>
    <meta property="og:title" content="Любов и храброст в премиерния сериал „Някой като теб“"/>
    <meta property="og:description" content="Не пропускайте историята от 4 декември, сряда, от 20.00 ч."/>
  </head>
  <body>
    <article>
      <h1>Любов и храброст в премиерния сериал „Някой като теб“</h1>
      <h2>Не пропускайте историята от 4 декември, сряда, от 20.00 ч.</h2>
      <address>
        <time datetime="2019-11-29T15:48:00+00:00">29 Nov 2019, 15:48</time>
      </address>
      <aside>
        <a href="https://vbox7.com/emb/external.php?vid=7e9dc14bc7&amp;autoplay=1">Видео</a>
      </aside>
      <p>Премиерният сериал „Някой като теб“ е новият вълнуващ разказ, който ще прикове вниманието на зрителите от 4 декември. Няколкократно номинираната и награждавана поредица със силно социално послание повежда през живота на младо момиче и опитите ѝ да намери щастие в свят, изпълнен с несправедливост и наложени от традициите ограничения. Епизодите на сериала ще се излъчват от понеделник до петък, от 20.00 ч по DIEMA FAMILY.</p>
      <p>„Някой като теб“ ще срещне зрителите с невръстната Ганга, овдовяла в деня, в който се омъжва, след като съпругът и баща ѝ, с когото е много близка, са убити в бунт на брега на река Ганг в Индия. Предстои ѝ нелека борба за правото да живее щастливо, противно на всички ограничения, които обществото налага на вдовиците. Ганга е обвинявана за смъртта на съпруга ѝ, когото никога не е срещала, въпреки че е на възраст, на която дори не разбира напълно какво означава брак.</p>
      <p>Надежда намира в осиновителите си - адвоката Ниранджан Чатурведи и съпругата му Мадви, които се отнасят с нея като със собствените им две деца. Но скоро се налага майката на Ниранджан - Аммаджи, да поеме грижата. Тя от своя страна не харесва Ганга и се отнася с нея като с овдовяла прислужница. Следва скок във времето – Ганга вече е пораснала и чака своята детска любов Сагар да се завърне у дома. Когато обаче се връща, той изглежда не споделя нейните чувства – или поне така си мисли. С разбито сърце Ганга ще трябва да намери сили да се изправи отново, за да продължи по дългия път към по-справедлив и изпълнен с истинска любов живот.</p>
      <p>Сред успехите на „Някой като теб“ е наградата от Индийската телевизионна академия за най-добър сериал със социално послание през 2015 г., а младата звезда Рухана Кхана убедително печели не само симпатиите на зрителите пред малкия екран, но и наградата за най-добра актриса-дете за ролята си на малката Ганга. Талантът на боливудската актриса Адити Шарма също не остава незабелязан, която получава номинация за образа на порасналата Ганга. Създател на разтърсващия разказ със силно послание e Юсуф Ансари.</p>
      <p>Една необикновена история за малко момиче, което предизвиква остарелите традиции – по един умилителен, но и храбър начин. Не пропускайте да станете част от нея с епизодите на премиерния сериал „Някой като теб“ по DIEMA FAMILY – от 4 декември всяка делнична вечер от 20.00 ч.</p>
    </article>
  </body>
</html>