<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/film_zagin_samogubtsiv_2_otrimav_reyting_r_podrobitsi_n1241496"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:24:00+00:00"/>
    <meta property="og:title" content="Фільм &quot;Загін самогубців 2&quot; отримав рейтинг R: подробиці"/>
    <meta property="og:description" content="Після успіху фільму &quot;Загін самогубців&quot; одразу ж розпочалася робота над другою частиною, яка вийде на великий екран у 2021 році. Однак до широкого прокату творці картини готуються заздалегідь. Так, режисер другого епізоду &quot;Загону самогубців&quot; повідомив про те, що домігся для свого проєкту рейтинг R."/>
  </head>
  <body>
    <article>
      <h1>Фільм "Загін самогубців 2" отримав рейтинг R: подробиці</h1>
      <address><time datetime="2019-11-29T15:24:00+00:00">29 Nov 2019, 15:24</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>Після успіху фільму "Загін самогубців" одразу ж розпочалася робота над другою частиною, яка вийде на великий екран у 2021 році. Однак до широкого прокату творці картини готуються заздалегідь. Так, режисер другого епізоду "Загону самогубців" повідомив про те, що домігся для свого проєкту рейтинг R.</b>
      </p>
      <p>Про те, що Джеймс Ганн, який взявся за створення другої частини "Загону самогубців" таки отримав бажаний рейтинг R для майбутнього фільму, повідомляє видання <a href="https://variety.com/2019/film/news/dc-comics-superman-michael-b-jordan-green-lantern-aquaman-birds-of-prey-1203415757/">Variety</a>.</p>
      <blockquote>Читайте також: <a href="https://24tv.ua/lifestyle/rezhiserka_novih_angeliv_charli_znime_rimeyk_na_horror_1940_roku_i_zigraye_v_nomu_golovnu_rol_n1241313">Режисерка нових "Ангелів Чарлі" зніме римейк на хоррор 1940 року і зіграє в ньому головну роль</a></blockquote>
      <p>На відміну від першої частини, яка вийшла у світ у 2016 році, продовження вийде в прокат у Північній Америці з "посиленим" контролем. Як відомо, сюжет другого епізоду буде таким же гострим і моментами жорстоким, однак, попри це, режисер пообіцяв наповнити його достатньою кількістю гумористичних сцен.</p>
      <blockquote>Нагадаємо, <b>рейтинг R </b>– це система оцінки фільму, внаслідок якого підлітки до 17 років допускаються до перегляду тільки у супроводі дорослого, одного з батьків чи опікунів. </blockquote>
      <p>Також варто додати, що творці картини не називають другу частину сиквелом, адже у картині буде чимало нових антигероїв та непов’язаних з попереднім епізодом моментів. Нагадаємо, прем'єра "Загону самогубців 2" запланована на 6 серпня 2021 року.</p>
      <p>
        <b>"Загін самогубців" перша частина: дивитися трейлер </b>
      </p>
      <figure>
        <iframe src="https://www.youtube.com/embed/ukKgoobhEGE" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>