<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322200/Deventenaar-38-kwam-in-Limburg-om-door-eigen-voorrangsfout"/>
    <meta property="og:site_name" content="RTV Oost"/>
    <meta property="article:published_time" content="2019-11-29T15:08:08+00:00"/>
    <meta property="og:title" content="Deventenaar (38) kwam in Limburg om door eigen voorrangsfout"/>
    <meta property="og:description" content="De Deventenaar (38) die overleed na een ongeluk afgelopen zaterdag in Margraten, maakte een voorrangsfout. Dat meldt de Limburgse politie. De auto van de Deventenaar kwam in botsing met een lijnbus."/>
  </head>
  <body>
    <article>
      <h1>Deventenaar (38) kwam in Limburg om door eigen voorrangsfout</h1>
      <address>
        <time datetime="2019-11-29T15:08:08+00:00">29 Nov 2019, 15:08</time>
      </address>
      <slideshow>
        <figure>
          <img src="https://imgo.rgcdn.nl/483ed15e37654ddbbb5b9a8d3e903875/opener/Ambulance-stockfoto-Foto-RTV-Oost-Rogier-van-den-Berg.jpg?v=-H0Ude-nFky4wyeLNvAhwQ2"/>
        </figure>
        <figure>
          <img src="https://imgo.rgcdn.nl/483ed15e37654ddbbb5b9a8d3e903875/opener/Ambulance-stockfoto-Foto-RTV-Oost-Rogier-van-den-Berg.jpg?v=-H0Ude-nFky4wyeLNvAhwQ2"/>
        </figure>
        <figcaption>Ambulance (stockfoto) (Foto: RTV Oost / Rogier van den Berg)</figcaption>
      </slideshow>
      <p>De Deventenaar (38) die overleed na een ongeluk afgelopen zaterdag in Margraten, maakte een voorrangsfout. Dat meldt de Limburgse politie. De auto van de Deventenaar kwam in botsing met een lijnbus.</p>
      <p>Volgens de politie blijkt ook uit onderzoek dat de buschauffeur geen fout maakte. Die heeft volgens de politie niet te hard gereden.</p>
      <p><b>Gezin</b><br/>Bij het ongeluk raakte de echtgenote van de Deventenaar zwaargewond. Hoe het met haar gaat, heeft de politie niet bekend gemaakt.</p>
      <related>
        <h4>Lees ook</h4>
        <a href="https://www.rtvoost.nl/nieuws/321963/Deventenaar-38-overleden-na-ongeluk-in-Limburg"/>
        <a href="https://www.rtvoost.nl/nieuws/322051/Een-pijnlijke-fout-politie-verklaart-Deventenaar-38-te-vroeg-dood"/>
      </related>
      <p>De drie kinderen van het stel, die ook in de auto zaten, raakten lichtgewond. Ze liggen niet meer in het ziekenhuis.</p>
      <p><b>Fout</b><br/>Afgelopen maandag maakte de politie bekend dat de man overleed. Daarbij ging de politie in de fout, want de man was op dat moment nog niet overleden.</p>
      <p>De Deventenaar was op dat moment weliswaar klinisch dood, maar werd nog in coma gehouden. "Het is een uitermate pijnlijke situatie", zei een politiewoordvoerder. "Die is ontstaan bij een interne communicatiefout, met ontzettend vervelende gevolgen. We hebben uiteraard onze excuses aan de familie aangeboden."</p>
      <p>De woordvoerder bevestigt dat de man inmiddels wél is overleden.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Deventenaar+(38)+kwam+in+Limburg+om+door+eigen+voorrangsfout">06 - 57 03 33 33</a>.</aside>
    </article>
  </body>
</html>