<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784019/%D9%BE%DB%8C%D8%B1%D9%88%D8%B2%DB%8C-%D9%81%D9%88%D9%84%D8%A7%D8%AF-%D8%A8%D8%A7-%DA%AF%D9%84%D8%B2%D9%86%D8%A7%D9%86-%D8%AE%D9%88%D8%B2%D8%B3%D8%AA%D8%A7%D9%86%DB%8C-%D8%A7%D8%B9%D8%AA%D8%B1%D8%A7%D8%B6-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%A8%D9%87-%D9%86%DA%A9%D9%88%D9%86%D8%A7%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:20:21+00:00"/>
    <meta property="og:title" content="حواشی فولاد خوزستان  گل گهر سیرجان؛ پیروزی فولاد با گلزنان خوزستانی/ اعتراض هواداران به نکونام"/>
    <meta property="og:description" content="اهواز - در شرایطی که سرمربی فولاد اتهاماتی را متوجه چند بازیکن جنوبی تیمش کرده بود، این تیم امروز با گلزنی دو بازیکن خوزستان موفق به کسب پیروزی شد."/>
  </head>
  <body>
    <article>
      <h1>حواشی فولاد خوزستان  گل گهر سیرجان؛ پیروزی فولاد با گلزنان خوزستانی/ اعتراض هواداران به نکونام</h1>
      <address>
        <time datetime="2019-11-29T15:20:21+00:00">29 Nov 2019, 15:20</time>
      </address>
      <p>به گزارش <a href="https://www.mehrnews.com/">خبرنگار مهر</a>، از سری رقابت های هفته دوازدهم لیگ برتر باشگاه های کشور عصر امروز در استادیوم فولاد خوزستان تیم های فولاد و گل گهر سیرجان به مصاف هم رفتند که در نهایت این بازی با پیروزی تیم خوزستانی به پایان رسید.</p>
      <p>* گل های فولاد خوزستان در این بازی را ایوب والی (۲۲) و حسن بیت‌سعید (۴+۹۰) دو بازیکن خوزستانی این تیم وارد دروازه حریف کردند.</p>
      <p>* این بازی را علی بای با کمک محمد راهی و میلاد قاسمی قضاوت کردند و در آن به ایوب والی (فولاد) و عبدالله حسینی و مهران گلزاری (گل‌ گهر) کارت زرد نشان دادند.</p>
      <p>* فولاد خوزستان در این بازی با ترکیب: شهاب گردان، وحید حیدریه، ایوب والی، عارف آقاسی، مجتبی نجاریان (۸۸- موسی کولیبالی)، محمد آبشک، عباس بوعذار (۶۵- صابر حردانی)، احمد عبدالله‌زاده، محمد قاسمی‌نژاد (۸۳- روح‌الله سیف‌اللهی)، حسن بیت سعید و لوسیانو پریرا بازی کرد.</p>
      <p>* گل ‌گهر سیرجان نیز با ترکیب: میلاد فراهانی، عبدالله حسینی، مهران گلزاری، یوسف وکیا، مهرداد عبدی، علی قربانخانی (۸۵- پدرام قاضی‌پور)، پیمان نامور (۵۶- مهرداد بایرامی)، امین پورعلی، رضا محمودآبادی (۶۷- مهدی زبیدی)، بهنام برزای و پیمان رنجبری در برابر حریف صف آرایی کرد.</p>
      <p>* هواداران تیم فولاد خوزستان به خاطر نتایج اخیر این تیم استقبال زیادی از این بازی نداشتند.</p>
      <p>* علیرضا ابراهیمی کاپیتان گل‌گهر سیرجان تنها بازیکن محروم در این مسابقه بود.</p>
      <p>* هواداران تیم فولاد خوزستان پیش از شروع مسابقه به دلیل صحبت‌های روز گذشته جواد نکونام در کنفرانس خبری، به سرمربی فولاد اعتراض کردند.</p>
      <p>* جواد نکونام قبل از شروع مسابقه به سمت مجید جلالی رفت و به مربی سابقش خوشامد گفت.</p>
      <p>* بازیکنان گل‌گهر سیرجان و مجید جلالی سرمربی این تیم در چند صحنه نسبت به قضاوت علی بای داور مسابقه اعتراض کردند و داور هم در اواسط نیمه دوم با توقف جریان بازی به کنار نیمکت گل‌گهر رفت و با مجید جلالی به صحبت پرداخت.</p>
      <p>* داور مسابقه در اواسط نیمه دوم به یکی از اعضای کادر فنی تیم فولاد خوزستان کارت زرد نشان داد.</p>
    </article>
  </body>
</html>