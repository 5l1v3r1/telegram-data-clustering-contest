<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/bugunku-hukumet-ak-parti-hukmeti-degil-29111924.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T15:25:00+00:00"/>
    <meta property="og:title" content="&quot;Bugünkü hükümet AK Parti hükmeti değil&quot;"/>
    <meta property="og:description" content="BBP Genel Başkanı Mustafa Destici, &quot;Bugünkü hükümet AK Parti hükümeti değil, Cumhur İttifakı hükümeti. Çünkü Cumhur İttifakı'nın seçtiği Cumhurbaşkanı'nın kurduğu hükümet bugünkü hükümet. Bir partinin kurduğu hükümet değil&quot; diye konuştu"/>
  </head>
  <body>
    <article>
      <h1>"Bugünkü hükümet AK Parti hükmeti değil"</h1>
      <h2>BBP Genel Başkanı Mustafa Destici, "Bugünkü hükümet AK Parti hükümeti değil, Cumhur İttifakı hükümeti. Çünkü Cumhur İttifakı'nın seçtiği Cumhurbaşkanı'nın kurduğu hükümet bugünkü hükümet. Bir partinin kurduğu hükümet değil" diye konuştu</h2>
      <address>
        <time datetime="2019-11-29T15:25:00+00:00">29 Nov 2019, 15:25</time>
      </address>
      <p>Büyük Birlik Partisi (BBP) Genel Başkanı Mustafa Destici, bir otelde düzenlenen "Türkiye kucaklaşıyor, birlikte buluşuyor" temalı toplantıda açıklamalarda bulundu.</p>
      <p>Erken seçim tartışmalarına değinen Destici, Türkiye'nin erken seçime ihtiyacı olmadığını belirtti. Erken seçimin mevcut şartlarda mümkün olmadığını ifade eden Destici, <b>"Yakın bir süreçte de bunun gerçekleşeceğini sanmıyorum. Böyle bir ihtimal yok, ben sıfır ihtimal olarak görüyorum. Ne zaman konuşulabilir seçim, Türkiye'de çok olağanüstü şartlar yaşanırsa. Ya da seçime 2 yıl, 2 yıldan az süre kalır o zaman belki bunlar konuşulabilir. Ama ben şu anda böyle bir şey görmüyorum. Bu tartışmaların da Türkiye'ye bir faydası olmadığını düşünüyorum" </b>dedi.</p>
      <p>
        <b>"BUGÜNKÜ HÜKÜMET AK PARTİ HÜKÜMETİ DEĞİL"</b>
      </p>
      <p><b>"Güçlendirilmiş parlamenter sisteme geri dönüş"</b> tartışmaları hakkında görüşü sorulan Destici, <b>"Kimle güçlendirecekler onu da bilmiyorum. Bu yeni kurulan partilerle mi güçlendirecekler? Adama demezler mi, 'Niye güçlendirmediniz?' 70-80 yıl bununla yönetilmiş Türkiye. Niye güçlendirmediniz kardeşim? Türkiye bu süreçte 80 darbesinden sonra 83'ten itibaren sadece AK Parti ya da şimdi Cumhur İttifakı hükümetiyle yönetilmedi ki. Bugünkü hükümetin adını da doğru koymak lazım. Bugünkü hükümet AK Parti hükümeti değil, Cumhur İttifakı hükümeti. Çünkü Cumhur İttifakı'nın seçtiği Cumhurbaşkanı'nın kurduğu hükümet bugünkü hükümet. Bir partinin kurduğu hükümet değil" </b>diye konuştu.</p>
      <p>
        <b>"AVA GİDEN AVLANDI"</b>
      </p>
      <p>Saray'a giden CHP'li tartışmaları için,<b> "Ava giden avlandı"</b> değerlendirmesinde bulunan Destici, burada hem Cumhurbaşkanına, hem de CHP içindeki bazı kişileri ve grupları hedef alan bir komplo olduğunu savundu.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>29,713 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/hukukun-disina-cikilmasi-gerekiyorsa-oraya-da-cikilmali-02081819.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
        <a href="https://odatv.com/ne-anayasa-ne-hukuk-akpnin-umrunda-0510141200.html"/>
        <a href="https://odatv.com/akpli-vekil-yargi-tanimiyor-0410141200.html"/>
        <a href="https://odatv.com/akpli-milletvekili-buna-da-fransiz-2509141200.html"/>
        <a href="https://odatv.com/akpde-toplu-istifa-2509141200.html"/>
      </related>
    </article>
  </body>
</html>