<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360194"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-29T15:48:00+00:00"/>
    <meta property="og:title" content="&quot;БЛ бајк&quot; од недјеље на зимској паузи"/>
    <meta property="og:description" content="Систем аутоматског изнајмљивања бицикала, „БЛ бајк“, који Бањалучани и сви они који су у посјети граду могу да користе већ двије године, овогодишњу сезону завршава са 1.266 активних корисника."/>
  </head>
  <body>
    <article>
      <h1>"БЛ бајк" од недјеље на зимској паузи</h1>
      <address>
        <time datetime="2019-11-29T15:48:00+00:00">29 Nov 2019, 15:48</time>
      </address>
      <p>
        <i>Систем аутоматског изнајмљивања бицикала, „БЛ бајк“, који Бањалучани и сви они који су у посјети граду могу да користе већ двије године, овогодишњу сезону завршава са 1.266 активних корисника.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1186/118647.jpg"/>
        <figcaption>Бањалука: Јавно изнајмљивање бицикла<br/>Фото: РТРС</figcaption>
      </figure>
      <p>Недјеља, 1. децембар, је задњи дан у овој години када ће Бањалучани моћи да користе услуге „БЛ бајкa“, након чега слиједи зимска пауза, све до прољећа – што је уобичајена пракса у свим градовима у којима постоји овакав систем.</p>
      <p>Према статистици Одјељења за саобраћај и путеве, највише најмова је остварено радним данима, а најчешћа употреба бицикала била је у времену од 7 до 8 часова и од 16 до 17 часова.</p>
      <p>- То је потврда онога због чега је и уведен овај систем, а то је свакодневна употреба бицикла за одлазак на посао, школу и на факултет, односно све већа употреба бицкла умјесто путничких аутомобила – истакли су из одјељења.</p>
      <p>- У наредној години проширићемо систем, те ће наши суграђани и посјетиоци моћи користити додатне терминале и бицикле. Циљ је да да свако веће насеље има свој терминал за изнајмљивање бицикла. Такође, на овај начин желимо подстакнути на физичку активност и побољшати туристичку понуду нашег града, те се придружити европским градовима који се опредјељују за одрживу мобилност и заштиту животне средине – закључили су у ресорном одјељењу.</p>
      <p>Цијене изнајмљивања бицкала су повољне: пола сата у току дана је бесплатно, а након тога сваки сљедећи започети час је 1,5 КМ.</p>
    </article>
  </body>
</html>