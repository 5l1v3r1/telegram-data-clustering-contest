<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/samsung-note-android-10-632596"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T15:45:42+00:00"/>
    <meta property="og:title" content="E il Samsung Galaxy Note 10? Niente Android 10, solo un’altra beta"/>
    <meta property="og:description" content="Samsung sembra aver altri piani per i Galaxy Note 10, o forse sarebbe più giusto dire che li ha avuti diversi per i Galaxy S10"/>
  </head>
  <body>
    <article>
      <h1>E il Samsung Galaxy Note 10? Niente Android 10, solo un’altra beta</h1>
      <h2>Samsung sembra aver altri piani per i Galaxy Note 10, o forse sarebbe più giusto dire che li ha avuti diversi per i Galaxy S10</h2>
      <address><time datetime="2019-11-29T15:45:42+00:00">29 Nov 2019, 15:45</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/samsung-note-android-10.jpg"/>
      </figure>
      <p>Non è ancora natale, in realtà oggi è <a href="https://www.tecnoandroid.it/2019/11/29/amazon-black-friday-iphone-samsung-632077"><b>un’altra ricorrenza</b></a> ma non è questo il punto, eppure <b>Samsung</b> ha voluto fare un regalo ad alcuni fan. Con una mossa a sorpresa, nella giornata di ieri è iniziato il rilascio della prima build stabile basata su <b>Android 10</b>. Nessuna nuova beta anche se per poterla scaricare bisogna essere iscritti al programma dedicato del colosso sudcoreano. In ogni caso, la patch è iniziata ad arrivare sulle prime unità di tutti i modelli sella serie Galaxy S10 in Germania. E il <b>Galaxy Note 10</b>?</p>
      <p>Sebbene sia più recente, questa serie non ha ancora ricevuto Android 10. Per ora solo beta su beta e, indovinate un po’? Ne è arrivata un’altra. L’ennesima beta rilasciata è pensata per <b>correggere una serie di bug,</b> come le precedenti insomma. Ad alleggerire il tutto, non in termini di MB, ci pensa l’aggiunta della<b> patch di sicurezza di dicembre 2019</b>, la stessa arrivata sui Galaxy S10.</p>
      <h3>Samsung e Android 10</h3>
      <p>Fino a ieri non ci si aspettava un arrivo imminente dell’ultima versione del <b>sistema operativo di Google</b> sugli ultimi top di gamma di Samsung. L’arrivo sui Galaxy S10 è stata effettivamente una sorpresa visto che la tabella di marcia parlava di <b>inizio 2020</b>. Avere bruciato la data vuol dire solo una cosa, che i possessori degli altri modelli, ora continueranno a guardare il proprio dispositivo convinti dell’arrivo di una patch. Purtroppo non si conosce lo stato di avanzamento del <a href="https://www.sammobile.com/news/samsung-galaxy-note-10-finally-gets-a-new-android-10-beta-update/"><b>programma di aggiornamento</b></a> per i Galaxy Note 10 quindi forse è meglio continuare ad avere l’anno prossimo come punto di riferimento.</p>
    </article>
  </body>
</html>