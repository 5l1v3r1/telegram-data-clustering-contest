<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/primopiano/ragno_casa_divano_vigili_del_fuoco_trento_ultime_notizie_oggi-4894823.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="Vedono un ragno sotto il divano: 2 ragazze terrorizzate chiamano i pompieri. «Era troppo grosso»"/>
    <meta property="og:description" content="Stavano facendo le pulizie domestiche le due ragazze di Mattarello (Trento) che, ieri mattina, hanno chiamato i pompieri per un'emergenza. I vigili del fuoco non hanno però dovuto..."/>
  </head>
  <body>
    <article>
      <h1>Vedono un ragno sotto il divano: 2 ragazze terrorizzate chiamano i pompieri. «Era troppo grosso»</h1>
      <address>
        <time datetime="2019-11-29T15:30:00+00:00">29 Nov 2019, 15:30</time>
      </address>
      <p>Stavano facendo le pulizie domestiche le due ragazze di <b>Mattarello </b>(<b>Trento</b>) che, ieri mattina, hanno chiamato i pompieri per un'emergenza. I <b>vigili del fuoco</b> non hanno però dovuto fronteggiare un incendio, bensì un semplice <b>ragno</b>. Le due ragazze - riporta il quotidiano trentino L'Adige - avevano visto un <b>grosso ragno</b> in casa, nascosto sotto il <b>divano</b>. <br/><br/>Ad allarmare le protagoniste di questa singolare vicenda sarebbero state le dimensioni dell'animale, ritenuto troppo grosso per essere innocuo. L'intervento dei vigili del fuoco è servito per stanare il ragno, ma anche per determinare se si trattasse di una specie effettivamente pericolosa. In realtà si trattava di un comune ragno "di campagna", semplicemente un po' troppo cresciuto.</p>
    </article>
  </body>
</html>