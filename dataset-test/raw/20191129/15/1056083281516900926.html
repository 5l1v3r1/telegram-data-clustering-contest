<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805328/%D9%82%D9%84%D8%B9%D9%87-%D9%86%D9%88%DB%8C%DB%8C-%D8%A8%D8%B1%D8%A7%DB%8C-%D8%B5%D8%AD%D8%A8%D8%AA-%D8%A7%D8%B2-%D9%82%D9%87%D8%B1%D9%85%D8%A7%D9%86%DB%8C-%D8%B2%D9%88%D8%AF-%D8%A7%D8%B3%D8%AA-%D8%A7%D8%B3%D8%AA%D9%82%D9%84%D8%A7%D9%84-%D9%85%D9%86-%D8%B1%D9%88%DB%8C%D8%A7%DB%8C%DB%8C-%D9%86%D8%A8%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T15:33:59+00:00"/>
    <meta property="og:title" content="قلعه‌نویی: برای صحبت از قهرمانی زود است/ استقلال من رویایی نبود!"/>
    <meta property="og:description" content="سرمربی تیم فوتبال سپاهان می‌گوید مصاف تیمش با استقلال قطعا جذاب و دیدنی خواهد بود."/>
  </head>
  <body>
    <article>
      <h1>قلعه‌نویی: برای صحبت از قهرمانی زود است/ استقلال من رویایی نبود!</h1>
      <address><time datetime="2019-11-29T15:33:59+00:00">29 Nov 2019, 15:33</time> by <a rel="author">مهدی روزخوش</a></address>
      <p>سرمربی تیم فوتبال سپاهان می‌گوید مصاف تیمش با استقلال قطعا جذاب و دیدنی خواهد بود.</p>
      <p>به گزارش ایسنا، امیر قلعه‌نویی در نشست خبری پیش از دیدار تیمش برابر استقلال اظهار کرد: فردا شاهد یک فینال زودرس هستیم. امیدوارم جدای از نتیجه، فردا بازی خوبی را شاهد باشیم. با توجه به نمایش‌های استقلال و سپاهان، همه توقع دارند یک فوتبال زیبا از هر دو تیم ببینند. مطمئنم این مهم رخ خواهد داد چون هر دو تیم بازی بسته ارائه نمی‌دهند. شما آمار گل‌هایی که استقلال به ثمر رسانده و نتایجی که این تیم به دست آورده را مشاهده کنید، نشان می‌دهد هر دو تیم به دنبال یک فوتبال تمیز و پاک هستند. طی چند مصافی که این دو تیم انجام داده‌اند، به دنبال این نیستند که به هر طریقی نتیجه بگیرند و این مساله خوبی است.</p>
      <p>وی افزود: امیدوارم در فوتبال ایران این جا بیفتد که تیم‌ها فوتبال خوبی بازی کنند چون نتیجه در دستان خدا است. من مطمئن هستم فردا همه بازی خوبی خواهند دید. در دیدار برابر پیکان نیز همه بازی خوبی را دیدند. از این بابت به آقای فرکی تبریک می‌گویم. او میتوانست بیاید و مثل بعضی مربیان فوتبال را طور دیگری بازی کند و بازیکنانش خودشان را به زمین بیندازند اما این کار را نکرد و بازی خوبی انجام داد. فوتبال ما به اینگونه رفتارها و بازی‌ها نیاز دارد.</p>
      <p>وی افزود: با آمدن آقای استراماچونی، استقلال فوتبال تاکتیکی ارائه می‌کند. آمدن این مربیان فه فوتبال ما اعتبار می‌دهد. من اعتقاغد دارم مربیانی اینچنینی چون دنیزلی که در سطح بالای فوتبال دنیا هستند، به ایران بیایند، به فوتبال ما اعتبار می‌دهد. استراماچونی از تیمی دچار بحران ، تیمی هجومی و تاکتیکی ساخته است که خاطر این موضوع به او تبریک می‌گویم. ما هم تیمی هستیم که فوتبال خوبی را بازی می کنیم و تنها گله من از بازیکنانم این است که موقیت‌های بالای ۹۰درصد را از دست می دهند. در دیدار برابر پیکان حتی آنها می‌توانستند به مرحله بعد بروند چون در دقایقی از بازی عملکرد خوبی نداشتیم. ما در شرایط مسابقه بودیم اما بازی ما برابر صنعت نفت را لغو کردند و ما بعد از ۲۰ روز تعطیلی و بلاتکلیفی، وارد بازی جام حذفی شدیم. ما دو الی سه روز وقت داشیتم که ریکاوری کنیم. ما درخواستی هم از سازمان لیگ داشیتم که خدارا شکر به درخواست‌های ما اهمیت نمی‌دهند. چون ما یم تیم شهرستانی هستیم و و وزیر و وکیل پشت ما نیستند. چون بازی‌ها تعطیل بود، درخواست کردیم بازی ما در جام حذفی با یک روز تاخیر در روز  دوشنبه برگزار شود اما قبول نکرند.</p>
      <p>وی ادامه داد: در بازی فردا میانه میدان می‌تواند تایین کننده باشد و هر تیمی میانه میدان را در اختیار داشته باشد، می‌تواند نبض بازی را در دست بگیرد. ما دو هدف را دنبال می‌کنیم و یکی  از اهداف ما پیروزی در بازی است.</p>
      <p>او در ادامه در پاسخ به این سوال که آیا انگیزه‌ای برای بازیکنانتان ایجاد کرده‌اید که سپاهان فردا پیروز میدان باشد، گفت: در بعضی بازی‌ها مربی کار راحت تری پیش رو دارد. بازی برابر استقلال، سپاهان و تراکتور از بازی‌های اینچنینی است چون بازیکنان انگیزه کافی را دارند اما اگر بعد از این بازی‌های بخواهید با تیمی مثل نساجی بازی کنید، آن زمان باید انگیزه بازیکن را افزایش بدهید. اما در بازی‌هایی مثل دیدار برابر استقلال، بازیکنان انگیزه دارند چون این بازی فینال گونه است و در تلویزیون پخش سراسری می‌شود.</p>
      <p>قلعه‌نویی درباره اینکه اگر تیمش پیروز میدان باشد می‌تواند قهرمان لیگ شود، گفت: الان زود است درباره قهرمانی صحبت کنیم. ۴ یا ۵ تیم هستند که به قهرمانی امید دارند. نتیجه بازی فردا بسیار مهم است. استقلال ۸ هفته قبل شرایط دیگری داشت و الان شرایط متفاوتی را تجربه می‌کند.</p>
      <p>سرمربی تیم فوتبال سپاهان در بخش دیگری از صحبت‌هایش درباره محرومان و مصدومان تیمش هم گفت: تیم ما تقریبا کامل است اما بازیکن مصدوم داریم و تیم پزشکی تلاش می‌کنند که همه به بازی برسند.</p>
      <p>وی ادامه داد: ما باید فوتبال را فوتبال‌گونه نگاه کنیم. برای ما باید خود فوتبال مهم باشد. باید رفتار حرفه‌ای داشته باشیم. در چند روز گذشته از بازیکنانم خواسته‌ام فوتبال ساده‌ای با وظایفی که برایشان مشخص کرده‌ایم، ارائه بدهند و چیز دیگری از آن‌ها نخواستیم. ما برای هر لحظه از بازی برنامه داریم. در بازی پارسال مقابل استقلال هم خودمان اشتباه کردیم و توپ را به بازیکنان استقلال دادیم و آن‌ها در لحظات پایانی بازی به گل رسیدند. آنها روی کار تاکتیکی گل نزدند.</p>
      <p>او درباره این که گفته می‌شود استقلال استراماچونی مانند دورانی بازی می‌کند که خودش سرمربی استقلال بوده هم گفت: استقلال دوران من هیچ وقت اوج نداشت و هیچ وقت تیم را رویایی ندیدم. بعضی رفتارها رویایی نیست. اگر رویایی کار می‌کردیم برخی مسائل رعایت می‌شد. نمی‌خواهم منت بگذارم و وظیفه‌ام را انجام داده‌ام اما در کل تیم‌های تحت هدایت من رویایی نیستند و تیم های دیگر رویایی هستند. هرجایی بروید و آقای گلی و قهرمانی داشته باشید، بعدها شرایط طوری می‌شود که می‌گویند رویایی نبوده است.</p>
      <p>قلعه‌نویی درباره درخواستش از هواداران سپاهان گفت: من دیگر از هواداران سپاهان هیچ خواسته‌ای ندارم. به هرحال آن چیزی وظیفه ما بود، انجام دادیم. سپاهان تیم آن‌هاست. فقط باید بگویم برای بازی آخر ما ۳هزار و ۵۰۰ نفر به ورزشگاه آمدند. اگر فردا هرچه بیشتر از این تعداد به ورزشگاه بیایند، یعنی به خاطر سپاهان آمده‌اند. من دیگر درباره هوادارن صحبت نمی‌کنم و از آن‌ها تشکر می‌کنم. چه به ورزشگاه بیایند و چه نیایند از آن‌ها ممنون هستیم. آن‌هایی که به شهرستان می‌آیند و از ما حمایت می‌کنند برای ما عزیزتر هستند. شاید ایراد از ماست که برخی از هواداران برای بازی‌های ما به ورزشگاه نمی‌آیند. شاید نباید بالای جدول باشیم.  </p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090805323/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%81%D8%B1%D8%AF%D8%A7-%D8%A8%D8%A7-%D8%A8%D9%87%D8%AA%D8%B1%DB%8C%D9%86-%D9%85%D8%B1%D8%A8%DB%8C-%D8%A7%DB%8C%D8%B1%D8%A7%D9%86-%D8%A8%D8%A7%D8%B2%DB%8C-%D8%AF%D8%A7%D8%B1%DB%8C%D9%85-%D8%B4%D8%B1%D8%A7%DB%8C%D8%B7-%D8%A7%D8%B3%D8%AA%D9%82%D9%84%D8%A7%D9%84"/>
        <a href="https://www.isna.ir/news/98090805251/%D9%85%D8%AF%D8%A7%D9%81%D8%B9-%D8%A7%D8%B3%D8%AA%D9%82%D9%84%D8%A7%D9%84-%D9%87%D9%85%DA%86%D9%86%D8%A7%D9%86-%D9%85%D9%88%D8%B1%D8%AF-%D8%BA%D8%B6%D8%A8-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%A7%D9%86%D8%B4%DA%AF%D8%B1-%D8%A7%D8%B2-%D8%A8%D8%A7%D8%B2%DB%8C-%D8%A8%D8%A7"/>
        <a href="https://www.isna.ir/news/98090604477/%D8%A7%D8%B7%D9%84%D8%A7%D8%B9%DB%8C%D9%87-%D8%A8%D8%A7%D8%B4%DA%AF%D8%A7%D9%87-%D8%B3%D9%BE%D8%A7%D9%87%D8%A7%D9%86-%D8%AF%D8%B1%D8%AE%D8%B5%D9%88%D8%B5-%D8%A8%D8%A7%D8%B2%DB%8C-%D8%A8%D8%A7-%D8%A7%D8%B3%D8%AA%D9%82%D9%84%D8%A7%D9%84"/>
        <a href="https://www.isna.ir/news/98090603912/%D8%A7%D8%B7%D9%84%D8%A7%D8%B9%DB%8C%D9%87-%D8%B3%D9%BE%D8%A7%D9%87%D8%A7%D9%86-%D9%BE%DB%8C%D8%B4-%D8%A7%D8%B2-%D8%A8%D8%A7%D8%B2%DB%8C-%D8%A8%D8%A7-%D8%A7%D8%B3%D8%AA%D9%82%D9%84%D8%A7%D9%84-%D9%87%D9%88%D8%A7%D8%AF%D8%A7%D8%B1%D8%A7%D9%86-%D8%B3%D9%BE%D8%A7%D9%87%D8%A7%D9%86-%D8%B2%D8%AE%D9%85-%D8%AE%D9%88%D8%B1%D8%AF%D9%87"/>
      </related>
    </article>
  </body>
</html>