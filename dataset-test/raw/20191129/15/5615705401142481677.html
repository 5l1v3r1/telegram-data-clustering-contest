<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205046-problemni-banki-u-sichni-zhovtni-2019-roku-otrimali-713-mlrd-grn"/>
    <meta property="og:site_name" content="Mind UA"/>
    <meta property="article:published_time" content="2019-11-29T15:48:00+00:00"/>
    <meta property="og:title" content="Проблемні банки у січні – жовтні 2019 року отримали 7,13 млрд грн"/>
    <meta property="og:description" content="У жовтні цього року загальна сума погашених вимог кредиторів неплатоспроможних банків склала 1,151 млрд"/>
  </head>
  <body>
    <article>
      <h1>Проблемні банки у січні – жовтні 2019 року отримали 7,13 млрд грн</h1>
      <h2>У жовтні цього року загальна сума погашених вимог кредиторів неплатоспроможних банків склала 1,151 млрд</h2>
      <address>
        <time datetime="2019-11-29T15:48:00+00:00">29 Nov 2019, 15:48</time>
      </address>
      <p>Загальна сума надходжень у січні – жовтні 2019 року на рахунки банків, що ліквідуються, склала 7,13 млрд грн. Про це <a href="http://www.fg.gov.ua/news/231-pres-reliz-fgv/45713-za-10-misiatsiv-2019-roku-na-rakhunky-neplatospromozhnykh-bankiv-nadiishlo-ponad-7-mlrd-hrn">повідомляє</a> пресслужба Фонду гарантування вкладів фізичних осіб (ФГВФО).</p>
      <p>Від реалізації активів банки отримали 6,14 млрд грн, погашення кредитів – 872,6 млн грн, оренди майна – 96,1 млн грн, погашення цінних паперів – 16,6 млн грн.</p>
      <p>Протягом жовтня 2019 року до неплатоспроможних банків надійшло 505,8 млн грн, з яких 435,1 млн грн – від продажу їх активів.</p>
      <p>За обсягами надходжень від реалізації активів за підсумками жовтня 2019 року лідирували, зокрема:</p>
      <ul>
        <li>«ВТБ Банк» – 106,3 млн грн;</li>
        <li>«Дельта Банк» – 99,9 млн грн;</li>
        <li>«Укрбізнесбанк» – 36,5 млн грн;</li>
        <li>банк «Хрещатик» – 34,8 млн грн;</li>
        <li>«Родовід Банк» – 34,3 млн грн.</li>
      </ul>
      <p>Крім того, у загальній сумі надходжень за жовтень 2019 року 63,5 млн грн склали кошти від погашення кредитів; 7,3 млн грн – від оренди майна. Від погашення цінних паперів неплатоспроможні банки отримали 7600 грн.</p>
      <figure>
        <img src="https://s.mind.ua/img/forall/i/2019/1575034589.jpg"/>
      </figure>
      <p>У жовтні 2019 року загальна <a href="http://www.fg.gov.ua/news/231-pres-reliz-fgv/45726-u-zhovtni-2019-roku-kredytory-neplatospromozhnykh-bankiv-otrymaly-ponad-1-mlrd-hrn">сума погашених вимог кредиторів</a> неплатоспроможних банків склала 1,151 млрд грн, в тому числі 870 000 грн погашено кредиторам 2 черги, 670,22 млн грн – 3 черги, 160 000 грн – 4 черги, 477,43 млн грн – 7 черги, 2,47 млн грн – 8 черги.</p>
      <p>Із загального обсягу коштів для розрахунку з кредиторами неплатоспроможних банків у жовтні на позачергове задоволення вимог забезпечених кредиторів було спрямовано 163,44 млн грн, з них 155,45 млн грн – на погашення вимог НБУ. Позачергові виплати НБУ здійснили такі банки:</p>
      <ul>
        <li> «Дельта Банк» – 70,43 млн грн;</li>
        <li> Банк «Надра» – 68,74 млн грн;</li>
        <li>«Єврогазбанк» – 11,89 млн грн;</li>
        <li> «Родовід Банк» – 4,39 млн грн.</li>
      </ul>
      <p>Усього протягом січня – жовтня 2019 року забезпеченим кредиторам погашено вимог на загальну суму 2,163 млрд грн (у тому числі НБУ – 1,912 млрд грн).</p>
      <p>Загальна сума задоволених за весь час вимог кредиторів неплатоспроможних банків станом на 1 листопада 2019 становить 41,967 млрд грн, з яких 10,296 млрд грн виплачено забезпеченим кредиторам (у тому числі 9,216 млрд грн – НБУ).</p>
      <figure>
        <img src="https://s.mind.ua/img/forall/i/2019/1575034780.jpg"/>
      </figure>
      <p>Станом на 1 листопада 2019 року ФГВФО під час здійснення процедури виведення з ринку неплатоспроможних банків до правоохоронних органів спрямовано 5692 заяв про вчинення кримінальних правопорушень на загальну суму збитків понад 374,925 млрд грн.</p>
      <p>Нагадаємо: сума вкладів фізичних осіб у банках – учасниках Фонду гарантування вкладів фізичних осіб станом на 1 листопада 2019 року <a href="https://mind.ua/news/20204877-suma-vkladiv-fizosib-u-bankah-uchasnikah-fgvfo-u-zhovtni-sklala-4589-mlrd-grn">склала 458,9 млрд грн</a>, що на 15,3 млрд грн більше, ніж у вересні цього року.</p>
      <related>
        <h4>Також читайте</h4>
        <a href="https://mind.ua/news/20205033-finansovi-ustanovi-polipshili-svoyu-ocinku-stanu-finansovogo-sektoru-opituvannya"/>
        <a href="https://mind.ua/news/20204917-alfa-bank-ukrayina-zavdyaki-obednannyu-z-ukrsocbankom-zbilshiv-chisti-aktivi-do-716-mlrd-grn"/>
        <a href="https://mind.ua/news/20204914-fgvfo-vistavit-na-prodazh-aktivi-problemnih-bankiv-na-sumu-38-mlrd-grn"/>
      </related>
    </article>
  </body>
</html>