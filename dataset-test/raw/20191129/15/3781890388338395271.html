<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/744339"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T15:39:00+00:00"/>
    <meta property="og:title" content="คล็อปป์ยันหงส์แดงมีตัวแทนฟาบินโญ"/>
    <meta property="og:description" content="'คล็อปป์' ยืนยัน 'หงส์แดง' มี 'เฮนโด้-จินี่-อดัม' ที่พร้อมเป็นตัวแทน 'ฟาบินโญ' ที่เดี้ยงยาวถึงปีใหม่"/>
  </head>
  <body>
    <article>
      <h1>คล็อปป์ยันหงส์แดงมีตัวแทนฟาบินโญ</h1>
      <address>
        <time datetime="2019-11-29T15:39:00+00:00">29 Nov 2019, 15:39</time>
      </address>
      <p>
        <b>"คล็อปป์" ยืนยัน "หงส์แดง" มี "เฮนโด้-จินี่-อดัม" ที่พร้อมเป็นตัวแทน "ฟาบินโญ" ที่เดี้ยงยาวถึงปีใหม่</b>
      </p>
      <p>เจอร์เกน คลอปป์ กุนซือชาวเยอรมันของ "หงส์แดง" ลิเวอร์พูล จ่าฝูงศึกพรีเมียร์ลีก อังกฤษ ออกมายืนยันว่าทีมมีตัวแทนของ ฟาบินโญ ที่บาดเจ็บต้องพักยาวจนถึงปีใหม่<br/><br/>ฟาบินโญ เดี้ยงที่ข้อเท้าจากเกมยูฟ่า แชมเปี้ยนส์ ลีก ที่ "หงส์แดง" เสมอกับ นาโปลี 1-1 เมื่อวันพุธที่ผ่านมา ต้องถูกเปลี่ยนตัวออกจากสนามตั้งแต่ต้นเกมนาที 18 และผลตรวจร่างกายล่าสุด แพทย์ระบุว่าต้องพักอย่างน้อย 4-6 สัปดาห์ ทำให้เขาจะพลาดลงสนามช่วยทีมราว 10 นัด ซึ่ง คลอปป์ ยอมรับว่าทีมเสียหายหนัก แต่ทีมยังมี จอร์แดน เฮนเดอร์สัน, อดัม ลัลลานา, จอร์จินิโอ ไวจ์นัลดุม ที่ทำหน้าที่แทนได้อย่างไม่ขาดตกบกพร่องแน่นอน<br/><br/>"มันเป็นข่าวร้ายอย่างที่สุด ช่วงเวลาพักฟื้นที่แน่นอนเรายังไม่ทราบร้อยเปอร์เซ็นต์ แต่เขาจะไม่มีส่วนร่วมกับทีมไปจนถึงช่วงคริสต์มาสแน่ ๆ เราต้องมาหาทางกัน เรามีตัวแทนของเขา ตอนนี้เราต้องการนำตัวเขากลับมาให้เร็วที่สุด เราไม่ใช่ทีมเดียวที่มีผู้เล่นบาดเจ็บ ตอนนี้เราต้องแสดงให้เห็นว่าเราจะรับมือกับมันยังไง มีผู้เล่นที่เหมือน ฟาบินโญ่ ไหม? ไม่มี เพราะไม่มีใครที่เหมือนกับคนอื่น ๆ หรอก แต่เราจะมาหาทางกัน เฮนโด้ เคยเล่นในตำแหน่งนั้น, จินี่ ก็ด้วย, ลัลลาน่า ก็เคย เราสามารถเปลี่ยนระบบการเล่นและทำสิ่งที่แตกต่างได้ด้วย การเสียผู้เล่นคุณภาพอย่าง ฟาบินโญ่ ไป เป็นความเสียหายอย่างหนัก แต่เราไม่ใช่ทีมเดียวที่มีปัญหาผู้เล่นบาดเจ็บ".</p>
    </article>
  </body>
</html>