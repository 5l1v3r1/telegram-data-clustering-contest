<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642683/%D8%A8%D8%A7%D8%B2%D8%AF%D8%A7%D8%B4%D8%AA-5-%D8%B9%D8%A7%D9%85%D9%84-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AA%D9%87%D8%B1%D8%A7%D9%86-%D8%AF%D8%B1-%D8%A8%D8%A7%D8%A8%D9%84%D8%B3%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="بازداشت 5 عامل اغتشاشات اخیر تهران در بابلسر"/>
    <meta property="og:description" content="فرمانده انتظامی مازندران از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان بابلسر و تهران بزرگ خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/642683/%D8%A8%D8%A7%D8%B2%D8%AF%D8%A7%D8%B4%D8%AA-5-%D8%B9%D8%A7%D9%85%D9%84-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AA%D9%87%D8%B1%D8%A7%D9%86-%D8%AF%D8%B1-%D8%A8%D8%A7%D8%A8%D9%84%D8%B3%D8%B1">بازداشت 5 عامل اغتشاشات اخیر تهران در بابلسر</a>
      </h1>
      <h2>فرمانده انتظامی مازندران از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان بابلسر و تهران بزرگ خبر داد.</h2>
      <address><time datetime="2019-11-29T15:14:00+00:00">29 Nov 2019, 15:14</time> by <a rel="author">بولتن نیوز | bultannews.com</a></address>
      <p>به گزارش <b>بولتن نیوز</b> ، سردار سیدمحمود <b>میرفیضی</b> در گفت و گو با خبرنگار بلاغ،از شناسایی و دستگیری 5 عامل اغتشاش در پایتخت طی عملیات مشترک پلیس امنیت عمومی شهرستان <b>بابلسر</b> و تهران بزرگ خبر داد. وی افزود: در پی کسب خبری مبنی بر فرار و مخفی شدن 5 عامل اغتشاشات اخير تهران در استان مازندران و شهرستان بابلسر، موضوع به صورت ویژه در دستور کار پلیس قرار گرفت. فرمانده انتظامی استان مازندران با اشاره به اقدامات اطلاعاتی و تحقیقات پلیسی از شناسایی مخفیگاه متهمان و دستگیری این افراد با هماهنگی قضائی در عملیات مشترک پلیس امنیت عمومی بابلسر و تهران بزرگ خبر داد. میرفیضی تصریح کرد: در این عملیات 5 متهم به اغتشاشات که اقدام به آتش زدن بانک‌ها و فروشگاه‌ها در منطقه تهران‌پارس کرده بودند در مخفيگاه‌شان دستگیر شدند و در بازرسی از منزل مسكونی و محل اختفای آنان مقادیری مشروبات الکلی دست ساز نیز كشف شد. فرمانده انتظامی استان مازندران از تشکیل پرونده برای متهمان و تحویل آنان به مرجع قضائی خبر داد و گفت: رسیدگی به اتهامات این افراد در دست بررسی بیشتر<b> پلیس امنیت عمومی</b> قرار دارد.</p>
    </article>
  </body>
</html>