<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/gokhan-german-fenerbahce-en-az-2-3-sampiyonluk-alirdi-video-2105144"/>
    <meta property="og:site_name" content="Fanatik"/>
    <meta property="article:published_time" content="2019-11-29T15:02:00+00:00"/>
    <meta property="og:title" content="Gökhan German: &quot;Fenerbahçe en az 2-3 şampiyonluk alırdı&quot;"/>
    <meta property="og:description" content="Fanatik Tvde Turkish Airlines Euroleague gündeminin değerlendirildiği basketbol programında konuşan yazarımız Gökhan German, Euroleague sistemi hakkında yorumlarda bulundu. Gökhan German, olası bir sistem değişikliği durumunda da Fenerbahçe Bekonun daha fazla şampiyonluk alabileceğini düşündüğünü aktardı."/>
  </head>
  <body>
    <article>
      <h1>Gökhan German: "Fenerbahçe en az 2-3 şampiyonluk alırdı"</h1>
      <h2>Fanatik Tv'de Turkish Airlines Euroleague gündeminin değerlendirildiği basketbol programında konuşan yazarımız Gökhan German, Euroleague sistemi hakkında yorumlarda bulundu. Gökhan German, olası bir sistem değişikliği durumunda da Fenerbahçe Beko'nun daha fazla şampiyonluk alabileceğini düşündüğünü aktardı.</h2>
      <address>
        <time datetime="2019-11-29T15:02:00+00:00">29 Nov 2019, 15:02</time>
      </address>
      <p><a href="https://www.fanatik.com.tr/haberler/turkish-airlines-euroleague">Turkish Airlines Euroleague</a> gündemine dair açıklamalarda bulunan Fanatik Gazetesi yazarı <a href="https://www.fanatik.com.tr/haberler/gokhan-german">Gökhan German</a> Fanatik Tv’de Nihat Uzel’in sorularını yanıtladı. Euroleague’deki mevcut sistem hakkında yorumlarda bulunan German çarpıcı açıklamalarda bulundu.</p>
      <p>Euroleague’deki dörtlü final sisteminin yerini <a href="https://www.fanatik.com.tr/haberler/nba">NBA</a>’deki gibi playoff sisteminin alıp almaması gerektiği sorulunca German, “34 tane maç yapıyorsunuz normal sezonda. Sonra Playoff oynuyorsunuz 3 galibiyet üzerinden. Ama final tek maç. Yenen şampiyon. O gün sakatlık olur, formsuz olur.. Bir kere takvim müsait değil, bunun için takım sayısını azaltmak gerekecek. Bir de <a href="https://www.fanatik.com.tr/haberler/final-four">final four</a> sistemi çok beğenildi. Tek şehirde 4 takım taraftar grubu oraya geliyor, 4-5 gün boyunca bütün dünyanın gözü orada oluyor. Ben sistemin değişeceğini sanmıyorum.” açıklamalarında bulundu.</p>
      <p>Olası bir Euroleague dörtlü final sisteminin değişiminin daha adaletli olacağına da vurgu yapan Gökhan German, olası bir sistem değişikliği senaryosunda da <a href="https://www.fanatik.com.tr/haberler/fenerbahce-beko">Fenerbahçe Beko</a>’nun geçmiş senelerde daha fazla şampiyon olabileceğini belirtti. Gökhan German: “En az 2-3 şampiyonluk alırdı Fenerbahçe. <a href="https://www.fanatik.com.tr/haberler/real-madrid">Real Madrid</a>’e kaybetti çünkü kötü oynadı Belgrad’da, ama onu telafi edebilirdi o gücü vardı. Final oynadığı sezonlarda <a href="https://www.fanatik.com.tr/haberler/cska">CSKA</a>’ya son topta kaybetti. 5 maç üzerinden oynasaydı daha farklı olabilirdi. <a href="https://www.fanatik.com.tr/haberler/obradovic">Obradovic</a>’in de Panathinaikos’tan bu yana daha çok şampiyonluğu olurdu.” Sözlerine yer verdi.</p>
    </article>
  </body>
</html>