<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=122761"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-11-29T15:31:00+00:00"/>
    <meta property="og:title" content="மனைவி தாக்கியதில் முன்னாள் போராளி பலி"/>
    <meta property="og:description" content="-மட்டக்களப்பு நிருபர் சரவணன்-"/>
  </head>
  <body>
    <article>
      <h1>மனைவி தாக்கியதில் முன்னாள் போராளி பலி</h1>
      <address>
        <time datetime="2019-11-29T15:31:00+00:00">29 Nov 2019, 15:31</time>
      </address>
      <p>குடும்ப தகராறு காரணமான கணவன் மீது மனைவி தேங்காய் திருவும் திருவலைக் கட்டையால் தாக்கியதில் கணவன் உயிரிழந்த சம்பவம் நேற்று (28) இரவு மட்டக்களப்பு, கிரான் கோரக்களிமடு பிரதேசத்தில் இடம்பெற்றுள்ளதாகவும் மனைவியை சந்தேகத்தின் பேரில் கைது செய்துள்ளதாகவும் ஏறாவூர் பொலிஸார் தெரிவித்தனர். <br/><br/>கிரான், கோரக்களிமடு, முருகன் கோவில் வீதியைச் சேர்ந்த முன்னாள் போராளியான 49 வயதுடைய 2 பிள்ளைகளின் தந்தையான பிள்ளையான் பாலசுப்பிரமணியம் என்பவரே இவ்வாறு உயிரிழந்துள்ளார். <br/><br/>சம்பவ தினமான நேற்று இரவு 10.30 மணியளவில் கணவன் மனைவிக்குள் ஏற்பட்ட சண்டை காரணமாக மனைவி திருவலைக்கட்டையினால் கணவன் மீது தாக்குதல் மேற்கொண்டதையடுத்து கணவன் உயிரிழந்துள்ளதாக பொலிஸாரின் ஆரம்பகட்ட விசாரணையில் தெரியவந்துள்ளது <br/><br/>இதேவேளை குறித்த தாக்குதலை மேற்கொண்டார் என சந்தேகத்தில் மனைவியை பொலிஸார் கைது செய்துள்ளதுடன் உயிரிழந்தவரின் சடலம் பிரேத பரிசோதனைக்காக மட்டக்களப்பு போதனா வைத்தியசாலையில் வைக்கப்பட்டுள்ளதாக பொலிஸார் தெரிவித்தனர் <br/><br/>இது தொடர்பான மேலதிக விசாரணைகளை ஏறாவூர் பொலிஸார் மேற்கொண்டு வருகின்றனர்.</p>
      <p>
        <b>-மட்டக்களப்பு நிருபர் சரவணன்-</b>
      </p>
    </article>
  </body>
</html>