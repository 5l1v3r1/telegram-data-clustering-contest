<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techworld.idg.se/2.2524/1.727416/mindre-stralning-5g?utm_source=feedburner&amp;utm_medium=feed&amp;utm_campaign=Feed%3A+idg%2FETkj+%28IDG.se%3A+IDG.se+-+100+senaste%29"/>
    <meta property="og:site_name" content="TechWorld"/>
    <meta property="article:published_time" content="2019-11-29T15:07:00+00:00"/>
    <meta property="og:title" content="Mindre strålning från 5g än från hushållsprodukter"/>
    <meta property="og:description" content="Den elektromagnetiska energin som alstras av 5g-nätverken är i nivå med den från walkie-talkies och fjärrkontroller, något som innebär att det inte finns någon risk för cancer eller andra farliga sjukdomar."/>
  </head>
  <body>
    <article>
      <h1>Mindre strålning från 5g än från hushållsprodukter</h1>
      <address>
        <time datetime="2019-11-29T15:07:00+00:00">29 Nov 2019, 15:07</time>
      </address>
      <p>
        <i>Den elektromagnetiska energin som alstras av 5g-nätverken är i nivå med den från walkie-talkies och fjärrkontroller, något som innebär att det inte finns någon risk för cancer eller andra farliga sjukdomar.</i>
      </p>
      <p>Utbyggnaden av 5g-nätet pågår runt om i världen, så även i Australien där det finns många användare som oroar sig för att strålningen kan vara farlig för hälsan.</p>
      <p>Nu har Australiens två största mobiloperatörer Telstra och Optus genomfört en stor undersökning som slår fast att det inte finns någon anledning att oroa sig. Den elektromagnetiska energin som alstras av 5g-nätverken är nämligen betydligt lägre än den från vanliga hushållsprodukter som mikrovågsugnar och babymonitorer och i nivå med walkie-talkies och fjärrkontroller.</p>
      <p>– När vi har gjort våra tester på 5g-nätet visar de att strålningen är mellan 1 000 och 10 000 gånger svagare än vad vi får från andra enheter, säger Mike Wood från Telstra i en kommentar till <a href="https://www.zdnet.com/article/5g-radiation-no-worse-than-microwaves-or-baby-monitors-australian-telcos/">Zdnet</a>.</p>
      <p>Den australiska myndigheten Australian Radiation Protection and Nuclear Safety Agency (Arpansa) slår också fast att det inte finns några belägg för att radiovågorna från 5g-nätet kan orsaka cancer eller andra farliga sjukdomar.</p>
      <p>
        <b>Läs också:</b>
        <br/>
        <a href="https://computersweden.idg.se/2.2683/1.726714/qualcomm-snabb-utrullning-5g">Qualcomm: 200 miljoner 5G-mobiler under 2020</a>
        <br/>
        <a href="https://computersweden.idg.se/2.2683/1.726587/auktion-5g-frekvenser-forsenas">Auktioner av 5g-frekvenser försenas – ”det är olyckligt”</a>
      </p>
    </article>
  </body>
</html>