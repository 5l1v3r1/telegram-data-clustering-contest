<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/wydarzenia/artykuly/614164,magdalena-adamowicz-spotkanie-matka-stefan-w-warunek.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-11-29T15:40:00+00:00"/>
    <meta property="og:title" content="Magdalena Adamowicz chce spotkać się z matką Stefana W. Jest jednak jeden warunek"/>
    <meta property="og:description" content="Magda Adamowicz w rozmowie z WP powiedziała, że chce spotkać się z matką zabójcy swojego męża. Stefan W. podczas finału WOŚP śmiertelnie zranił nożem Prezydenta Gdańska."/>
  </head>
  <body>
    <article>
      <h1>Magdalena Adamowicz chce spotkać się z matką Stefana W. Jest jednak jeden warunek</h1>
      <h2>Magda Adamowicz w rozmowie z WP powiedziała, że chce spotkać się z matką zabójcy swojego męża. Stefan W. podczas finału WOŚP śmiertelnie zranił nożem Prezydenta Gdańska.</h2>
      <address>
        <time datetime="2019-11-29T15:40:00+00:00">29 Nov 2019, 15:40</time>
      </address>
      <figure>
        <img src="https://s3.dziennik.pl/pliki/12776000/12776823-magdalena-adamowicz-900-556.jpg"/>
        <figcaption>Magdalena Adamowicz / Agencja Gazeta / Fot. Martyna Niecko Agencja Gazeta</figcaption>
      </figure>
      <p>Redakcja Dziennik.pl</p>
      <p>Europosłanka Koalicji Obywatelskiej nie obwinia matki <a href="https://www.dziennik.pl/tagi/stefan-w-">Stefana W.</a> za zbrodnię, jaką popełnił jej syn.</p>
      <p><i>Mówiłam to już wielokrotnie: bardzo mi żal matki osoby, która zabiła mojego męża. Ona też kogoś straciła - swojego syna. Do końca będzie żyła z ciężarem, że jej <a href="https://kobieta.dziennik.pl/dziecko">dziecko</a> zabiło człowieka. Wierzę, że jako matka zrobiła wszystko co było w jej mocy, żeby jej syn był dobrym człowiekiem. Wierzę, że dla niej to tragedia </i>– mówi w rozmowie z <a href="https://wiadomosci.wp.pl/magdalena-adamowicz-spotka-sie-z-matka-stefana-w-ma-jeden-warunek-6451260048709761a">Wirtualną Polską </a><b>Magdalena <a href="https://www.dziennik.pl/tagi/adamowicz">Adamowicz</a>.</b></p>
      <p>Wdowa po Pawle Adamowiczu powiedziała, że spotka się z matką<b> Stefana W.</b>, ale potrzebuje jeszcze więcej czasu.</p>
      <p><i>Spotkam się z nią, gdy będę na to gotowa. Jednak na pewno nie przed urną z prochami Pawła, nie w Bazylice. To będzie spotkanie w cztery oczy, bez kamer i mikrofonów. To mój bezwzględny warunek</i> – mówi M. Adamowicz.</p>
    </article>
  </body>
</html>