<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/magazin/ljubav-seks/Izmislila-igracku-koja-nudi-spojene-orgazme/571192?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T15:28:38+00:00"/>
    <meta property="og:title" content="Izmislila igračku koja nudi &quot;spojene orgazme&quot;"/>
    <meta property="og:description" content="Ose, seksualna igračka koja je na sajmu CES dobila nagradu za inovaciju, izgubila je i ponovo je osvojila - konačno je spremna za tržište. Uređaj je pokrenuo debatu o rodnoj pristrasnosti u tehnološkoj industriji i tome šta se može, a šta ne može izlagati na najvećem svjetskom sajmu tehnologije."/>
  </head>
  <body>
    <article>
      <h1>Izmislila igračku koja nudi "spojene orgazme"</h1>
      <address><time datetime="2019-11-29T15:28:38+00:00">29 Nov 2019, 15:28</time> by <a rel="author">N.N.</a></address>
      <p>Ose, seksualna igračka koja je na sajmu CES dobila nagradu za inovaciju, izgubila je i ponovo je osvojila - konačno je spremna za tržište. Uređaj je pokrenuo debatu o rodnoj pristrasnosti u tehnološkoj industriji i tome šta se može, a šta ne može izlagati na najvećem svjetskom sajmu tehnologije.</p>
      <p>U pitanju je masažer koji nudi "spojene orgazme", koji istovremeno stimulišu osobu i u tijelu i van tijela.</p>
      <p>Kreatorka Lora Hedok kaže da je iskoristila savremena istraživanja o tome kako se može zadovoljiti žena, umjesto da se oslanja na zastarjele predstave o tome kako "rade" ženska tijela.</p>
      <p>Krajem 2018. godine, Lora Hedok je prototip prijavila za izlaganje na CES 2019 i uređaj je prvobitno prihvaćen i čak osvojio nagradu u kategoriji robotika i dronovi, što je velika stvar za bilo koji startap. Mjesec dana kasnije, međutim, organizatori su rekli da ose neće dobiti nagradu niti će biti dozvoljeno da bude izložen.</p>
      <p> </p>
      <figure>
        <embed-post data-src="https://www.instagram.com/p/B4ybfXSlIA6" data-service="Instagram"/>
      </figure>
      <p>Organizatori sajma, iako su ranije činili izuzetke kako bi dozvolili kompanijama koje prave "seks-proizvode" da izlažu, naveli su da je i sama dozvola za prijavu bila greška i da neće dobiti nagradu.</p>
      <p>Dodali su i da je ose "nemoralan, nepristojan, prost, opscen i da nije u skladu sa imidžom sajma", pa je time diskvalifikovan, piše Engadget.com. Nakon pritiska javnosti, ose je ipak dobila nagradu a organizatori su najavili i da će omogućiti "sekstek" kompanijama da izlažu na CES 2020 na probnoj osnovi.</p>
      <p>Narudžbine za ose već se primaju, a za širu javnost biće otvorene 2. decembra. Koštaće 290 dolara, a očekuje se da će isporuka početi za 4-6 nedjelja.</p>
      <p>(b92)</p>
    </article>
  </body>
</html>