<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s8-ve-galaxy-note-8-icin-kotu-haber/"/>
    <meta property="og:site_name" content="LOG"/>
    <meta property="article:published_time" content="2019-11-29T15:00:45+00:00"/>
    <meta property="og:title" content="Samsung Galaxy S8 ve Galaxy Note 8 için kötü haber"/>
    <meta property="og:description" content="Samsung'un kısa süre önce sızan Android 10 güncelleme takvimleri, Samsung Galaxy S8 ve Galaxy Note 8 sahipleri için kötü haberler veriyor."/>
  </head>
  <body>
    <article>
      <h1>Samsung Galaxy S8 ve Galaxy Note 8 için kötü haber</h1>
      <address><time datetime="2019-11-29T15:00:45+00:00">29 Nov 2019, 15:00</time> by <a rel="author">Can TUNÇER</a></address>
      <p>Samsung’un kısa süre önce sızan <b>Android 10</b> güncelleme takvimleri, Samsung Galaxy S8 ve Galaxy Note 8 sahipleri için kötü haberler veriyor.</p>
      <p>Samsung, <b>Android 10</b> güncellemeleri konusunda vites yükseltmeye başladı. Birçok cihaz için güncellemenin aktif olarak geliştirildiği öğreniliyor. Ancak gelen bilgilere ve <a href="https://www.sammobile.com/news/samsung-indirectly-confirms-galaxy-s8-galaxy-note-8-wont-get-android-10-update">sızıntılara</a> göre bu cihazlar arasında <b>Samsung Galaxy S8 </b>ve<b> Galaxy Note 8</b> yer almıyor. Samsung’un bu cihazları<b> Android 10</b> konusunda es geçeceği söyleniyor ve bu da milyonlarca kişinin halen aktif olarak kullandığı telefonlar için çok kötü görünüyor. Henüz yüzde 100 kesin olmayan bu gelişme, bu haliyle bile daha şimdiden büyük tepki çekmiş durumda. 2017 yılında çıkan telefonlara ana Android güncellemesinin verilmemesi için<b> teknik olarak bir engelin olmadığı söylenirken</b>, firmanın bu açıdan 2020’de bir sürpriz yapabileceği iddia ediliyor. Ancak şimdilik güncellemenin durumu “oldukça karamsar” görünüyor.</p>
      <h3>Samsung başka hangi cihazlara Android 10 verecek?</h3>
      <p>Kısa süre önce <b>İsrail</b> merkezli olarak ortaya çıkan liste şu şekilde görünüyor:</p>
      <p>Nisan 2020 — Galaxy A7 2018<br/>Nisan 2020 — Galaxy A9 2018<br/>Nisan 2020 — Galaxy S9<br/>Nisan 2020 — Galaxy S9+<br/>Haziran 2020 — Galaxy J6<br/>Temmuz 2020 — Galaxy J6+<br/>Temmuz 2020 — Galaxy J8<br/>Ocak 2020 — Galaxy Note 9<br/>Eylül 2020 — Galaxy Tab A 10.5<br/>Temmuz 2020 — Galaxy Tab S4 10.5<br/>Mayıs 2020 — Galaxy A10<br/>Mayıs 2020 — Galaxy A10s<br/>Mayıs 2020 — Galaxy A20<br/>Haziran 2020 — Galaxy A20s<br/>Ocak 2020 — Galaxy A30<br/>Mayıs 2020 — Galaxy A30s<br/>Nisan 2020 — Galaxy A50<br/>Nisan 2020 — Galaxy A70<br/>Mart 2020 — Galaxy A80<br/>Ocak 2020 — Galaxy S10e<br/>Ocak 2020 — Galaxy S10<br/>Ocak 2020 — Galaxy S10+<br/>Ocak 2020 — Galaxy Note 10<br/>Ocak 2020 — Galaxy Note 10+<br/>Ağustos 2020 — Galaxy Tab A8 (2019)<br/>Ağustos 2020 — Galaxy Tab A 10.1 (2019)<br/>Temmuz 2020 — Galaxy Tab S5e<br/>Nisan 2020 — Galaxy Tab S6</p>
      <p>Bu güncelleme tarihlerinin ülkelere göre farklılık göstereceğini belirtelim. Örneğin kısa süre önce <b>Almanya</b> merkezli olarak <b>Galaxy S10</b> ailesi için <b>Android 10</b> güncellemesi verilmeye başlandı.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/2019un-en-iyi-kameraya-sahip-akilli-telefon-modelleri/"/>
      </related>
    </article>
  </body>
</html>