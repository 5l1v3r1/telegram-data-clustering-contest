<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-tamadas-keseles-londonban-tobb-serult/"/>
    <meta property="og:site_name" content="lokál"/>
    <meta property="article:published_time" content="2019-11-29T15:56:02+00:00"/>
    <meta property="og:title" content="Támadás! Késelés Londonban, több sérült - Videó!"/>
    <meta property="og:description" content="A Scotland Yard péntek délutáni beszámolója szerint többen megsérültek egy késeléses támadásban Londonban, a Temzén átívelő London híd közelében, egy embert őrizetbe vettek."/>
  </head>
  <body>
    <article>
      <h1>Támadás! Késelés Londonban, több sérült - Videó!</h1>
      <address><time datetime="2019-11-29T15:56:02+00:00">29 Nov 2019, 15:56</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/10/profimedia-0091082765-e1539783092694-1280x834.jpg"/>
      </figure>
      <p>
        <b>A Scotland Yard péntek délutáni beszámolója szerint többen megsebesültek egy késeléses támadásban London belvárosában, a Temzén átívelő London híd közelében.</b>
      </p>
      <p>A londoni rendőrség közlése szerint egy embert őrizetbe vettek.</p>
      <p>A brit médiában megjelent nem hivatalos értesülések szerint lövéseket is lehetett hallani, és a kivonuló fegyveres rendőri egységek egy embert agyonlőttek.</p>
      <p>Ezt a Scotland Yard egyelőre nem erősítette meg.</p>
      <p>A London hidat és környékét a rendőrség lezárta.</p>
      <p>Hivatalos részről péntek délutánig nem hangzott el, hogy terrortámadás történt-e.</p>
      <p>Priti Patel brit belügyminiszter e hónap elején bejelentette, hogy mérsékelték a brit elhárító hatóságok a nagy-britanniai terrorkészültség szintjét. Patel az intézkedést bejelentő közleményében hangsúlyozta ugyanakkor, hogy a terrorfenyegetettség továbbra is magas.</p>
      <p>Az ötfokozatú skálán az addig érvényben volt második legmagasabb, “súlyos” szintről a harmadik szintre, “jelentősre” módosították a készültségi fokozatot.</p>
      <p>A nagy-britanniai terrorkészültségi fokozat 2014 augusztusa óta nem volt ilyen alacsonyan.</p>
      <figure>
        <iframe data-src="https://twitter.com/999London/status/1200431552116723712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>