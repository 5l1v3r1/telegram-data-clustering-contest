<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/vise-osoba-izbodeno-na-londonskom-mostu-uhapsen-osumnjiceni/"/>
    <meta property="og:site_name" content="Krstarica"/>
    <meta property="article:published_time" content="2019-11-29T15:04:00+00:00"/>
    <meta property="og:title" content="Više osoba izbodeno na Londonskom mostu, uhapšen osumnjičeni"/>
    <meta property="og:description" content="LONDON - Više osoba izbodeno je danas u blizini Londonskog mosta, saopštila je britanska policija dodajući da je osumnjičeni zadržan u pritvoru. &quot;Policija"/>
  </head>
  <body>
    <article>
      <h1>Više osoba izbodeno na Londonskom mostu, uhapšen osumnjičeni</h1>
      <address><time datetime="2019-11-29T15:04:00+00:00">29 Nov 2019, 15:04</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/522361-750x430.jpg"/>
        <figcaption>Foto: Tanjug</figcaption>
      </figure>
      <p>LONDON – Više osoba izbodeno je danas u blizini Londonskog mosta, saopštila je britanska policija dodajući da je osumnjičeni zadržan u pritvoru.</p>
      <p>„Policija je zadržala u pritvoru muškarca. Verujemo da je nekoliko ljudi povređeno“, navodi se na Tviter nalogu policije.</p>
      <p>Rojters prenosi, pozivajući se na neimenovani bezbednosni izvor, da je policija pucala u osumnjičenog.</p>
      <p>„Izgleda da je neko upucan“, rekao je portparol policije.</p>
      <p>Britanski mediji navode da je most opkolila policija.</p>
      <p>Novinar Bi-Bi-Sija rekao je da je video tuču grupe muškaraca na mostu.</p>
      <p>Potom je stigla policija i ispaljeni su hici, naveo je on.</p>
      <p>Londonska Hitna služba saopštila je da je ovo označila kao veliki incident i da je nekoliko ekipa izašlo na lice mesta.</p>
      <p>Na snimcima i fotografijama objavljenim na Tviteru vidi se nekolio policijskih vozila i autobusa na mostu i kamion koji se isprečio preko ulice.</p>
      <p>(Tanjug)</p>
    </article>
  </body>
</html>