<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/euro-2020de-kura-gunu-216754h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T15:25:23+00:00"/>
    <meta property="og:title" content="Euro 2020'de kura günü"/>
    <meta property="og:description" content="EURO 2020'de gruplar bugün belli oluyor. Romanya'nın başkenti Bükreş'te TSİ 20.00'de gerçekleştirilecek kura çekiminde A Milli Takımımız, 3. torbada yer alıyor. "/>
  </head>
  <body>
    <article>
      <h1>Euro 2020'de kura günü</h1>
      <h2>EURO 2020'de gruplar bugün belli oluyor. Romanya'nın başkenti Bükreş'te TSİ 20.00'de gerçekleştirilecek kura çekiminde A Milli Takımımız, 3. torbada yer alıyor. </h2>
      <address>
        <time datetime="2019-11-29T15:25:23+00:00">29 Nov 2019, 15:25</time>
      </address>
      <p>Avrupa Futbol Şampiyonası'nda kuraları bugün Romanya'nın başkenti Bükreş'te  çekilecek. TSİ 20.00'de başlaşacak kurada 24 ülke 4 torbada yer alacak. A Milli Takımımız, kura çekiminde 3. torbada bulunacak. Elemelerde 20 ülke EURO 2020'ye direkt katılma hakkı kazanırken, turnuvada mücadele edecek son 4 ekip, Mart 2020'deki UEFA Uluslar Ligi play-off maçları sonunda belli olacak. </p>
      <p>
        <b>GRUP BİRİNCİLERİ KARŞILAŞACAK </b>
      </p>
      <p>Play-off etabında A Grubu'nda İzlanda-Romanya ve Bulgaristan-Macaristan, B Grubu'nda Bosna Hersek-Kuzey İrlanda ve Slovakya-İrlanda Cumhuriyeti, C Grubu'nda İskoçya-İsrail ve Norveç-Sırbistan, D Grubu'nda ise Gürcistan-Belarus ve Kuzey Makedonya-Kosova müsabakaları oynanacak. Eleme usulü yapılacak maçların kazananları, grup birincisi olarak finallere katılabilmek için karşı karşıya gelecek. </p>
      <p>
        <b>TARİHTE İLK KEZ 12 ÜLKEDE </b>
      </p>
      <p>Avrupa Şampiyonası organizasyonunun 60. yıl dönümüne denk gelmesi dolayısıyla EURO 2020, tarihte ilk kez 12 ülkede düzenlenecek. Şampiyonaya A Grubu'nda Roma (İtalya) ve Bakü (Azerbaycan), B Grubu'nda Saint Petersburg (Rusya) ve Kopenhag (Danimarka), C Grubu'nda Amsterdam (Hollanda) ve Bükreş (Romanya), D Grubu'nda Londra (İngiltere) ve Glasgow (İskoçya), E Grubu'nda Bilbao (İspanya) ve Dublin (İrlanda Cumhuriyeti), F Grubu'nda ise Münih (Almanya) ve Budapeşte (Macaristan) ev sahipliği yapacak. </p>
      <p>
        <b>AÇILIŞ ROMA'DA FİNAL LONDRA'DA</b>
      </p>
      <p>İtalya'nın başkentindeki Roma Olimpiyat Stadı'nda 12 Haziran'da yapılacak açılış maçıyla başlayacak EURO 2020, İngiltere'nin başkenti Londra'daki Wembley Stadı'nda 12 Temmuz'da oynanacak final müsabakasıyla sona erecek. Şampiyonada son 16 turu karşılaşmaları, Amsterdam, Bilbao, Bükreş, Budapeşte, Kopenhag, Dublin, Glasgow ve Londra'da, çeyrek finaller ise Bakü, Münih, Roma ve Saint Petersburg'da gerçekleştirilecek. Yarı finaller ve final ise Londra'da 90 bin kişi kapasiteli Wembley Stadı'nda oynanacak.</p>
      <p>EURO 2020'nin kura çekiminde torbalar şu şekilde:<br/>1. torba: Belçika, İtalya, İngiltere, Almanya, İspanya, Ukrayna.<br/>2. torba: Fransa, Polonya, İsviçre, Hırvatistan, Hollanda, Rusya.<br/>3. torba: Portekiz, Türkiye, Danimarka, Avusturya, İsveç, Çekya.<br/>4. torba: Galler, Finlandiya, Uluslar Ligi play-off A, B, C ve D gruplarının birincileri</p>
    </article>
  </body>
</html>