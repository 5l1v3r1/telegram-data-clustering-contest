<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/gossip/vip/daniele-bossari-suicidio-notte.html"/>
    <meta property="og:site_name" content="Today"/>
    <meta property="article:published_time" content="2019-11-29T15:09:00+00:00"/>
    <meta property="og:title" content="Daniele Bossari: &quot;In bilico a 10 metri d'altezza, ecco la notte in cui ho pensato di uccidermi&quot;"/>
    <meta property="og:description" content="Ospite di Verissimo, il conduttore torna a parlare di un periodo buio vissuto anni fa, a cui dedica il libro 'La faccia nascosta della Luce'"/>
  </head>
  <body>
    <article>
      <h1>Daniele Bossari: "In bilico a 10 metri d'altezza, ecco la notte in cui ho pensato di uccidermi"</h1>
      <h2>Ospite di Verissimo, il conduttore torna a parlare di un periodo buio vissuto anni fa, a cui dedica il libro 'La faccia nascosta della Luce'</h2>
      <address><time datetime="2019-11-29T15:09:00+00:00">29 Nov 2019, 15:09</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/7537969472336/please-stay-away-from-londonbridge-i-just-saw-a-man-with-a-knife-being-shot-in-the-head-b-2.mp4"/>
      </figure>
      <p>“Non trovavo una soluzione ai miei problemi e <b>ho cominciato a pensare di eliminarmi, mi sembrava la cosa meno dolorosa per tutti”</b>. Così <b>Daniele Bossari,</b> ospite domani a 'Verissimo', per la prima volta in tv parla del suo viaggio nell’abisso della depressione, raccontato nel suo nuovo libro ‘La faccia nascosta della Luce’.</p>
      <h3>Daniele Bossari sul suicidio: "Ero in bilico a 10 metri d'altezza"</h3>
      <p>Ripercorrendo quel periodo drammatico della sua vita Daniele confessa: “Una sera ero a casa da solo, pioveva molto e ricordo di essere uscito perché era scattato l’allarme. Di fronte a casa c’era un cantiere aperto, così, in uno stato di totale confusione, ho deciso di scavalcare la recinzione. Mi sono arrampicato e<b> mi sono ritrovato in bilico su una trave a 10 metri di altezza. Lì ho capito che l’ipotesi della morte stava per diventare reale”.</b></p>
      <h3>Daniele Bossari sul suicidio: "Sei tu che decidi di salvarti"</h3>
      <p>Il conduttore televisivo rivela a Silvia Toffanin l’importanza di quell’episodio, vero e proprio spartiacque per la sua rinascita: “<b>Dopo essere scivolato sulla trave sono tornato a casa e lì c’è stato il risveglio. </b>Mi sono guardato allo specchio e ho sentito un urlo fortissimo uscire dalla mia anima che mi ha fatto scattare qualcosa. Da quel momento c’è stata la ricostruzione della mia vita fino ad arrivare a oggi. Dopo - aggiunge - c’è stato l’aiuto prezioso delle persone care, di<a href="http://www.today.it/gossip/love-corn/filippa-lagerback-daniele-bossari-siamo-stati-all-inferno-intervista-pomeriggio-cinque.html"> Filippa (Lagerback, la moglie, <i>ndr</i>),</a> della mia famiglia e anche di uno psicologo. <b>Ma se non scatta qualcosa dentro di te non c’è scampo, sei tu che decidi di salvarti”.</b></p>
      <p>Il vincitore della seconda edizione del ‘Grande Fratello VIP’ spiega anche come il suo periodo buio ha condizionato gli anni in cui lavorava proprio a Verissimo: “Quando stavo qui ero già caduto nel baratro e avevo già i miei fantasmi<b>. Non stavo bene e ti devo chiedere scusa Silvia</b>. Facevo molta fatica e sprecavo moltissime energie per mantenere una facciata decente: la sera arrivavo a casa distrutto”.</p>
    </article>
  </body>
</html>