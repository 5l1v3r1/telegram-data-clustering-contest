<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281673-shenmue-iii-fick-en-redigt-trog-debutvecka-i-japan"/>
    <meta property="og:site_name" content="FZ.se"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Shenmue III fick en redigt trög debutvecka i Japan"/>
    <meta property="og:description" content="Spelet säljer sämre än remastern av de gamla spelen på PS4."/>
  </head>
  <body>
    <article>
      <h1>Shenmue III fick en redigt trög debutvecka i Japan</h1>
      <h2>Spelet säljer sämre än remastern av de gamla spelen på PS4.</h2>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Trots lovord från hängivna fans och vår alldeles egna Fredrik i hans<a href="https://www.fz.se/artikel/281600"> recension</a> verkar det gå trögt för <i>Shenmue III</i> i hemlandet Japan. Game Data Library rapporterar nämligen via Twitter att man under den första veckan sålde förhållandevis få 17,857 exemplar, vilket kan jämföras med remaken av <i>Shenmue</i> och <i><a href="https://www.fz.se/artikel/116987">Shenmue II</a></i> till Playstation 4, som sålde 19,701 ex under sin debutvecka.</p>
      <p>Vill man få det att se ännu mörkare ut kan man jämföra det med originalversionerna av de två första spelen, som sålde 257,775 (<i>Shenmue</i>) och 92,917 (<i>Shenmue II</i>) under sina respektive debutveckor. Inte heller i Storbritannien verkar spelet ha sålt speciellt bra eftersom det bara nådde plats 17 på säljtoppen.</p>
      <figure>
        <iframe data-src="https://twitter.com/GameDataLibrary/status/1199685423460749312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Spelet har överlag fått positiva betyg, med betoning på att detta är ett spel för fans av originalspelen som andra kanske inte kommer uppskatta på samma sätt. Även fans har dock yttrat viss kritik, bland annat angående att det man ville ha var ett avslut på den berättelse som i många år legat i limbo, vilket <i>Shenmue III</i> inte tillhandahåller.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1418224?l=eyJyZXNvdXJjZSI6IlwvYXJ0aWtlbFwvYmlsZFwvMTQxODIyNCIsImZpbHRlcnMiOltdLCJwYXJhbXMiOltdLCJrZXkiOiIxYjI2NmYxMzlmNDcyYjk2NjhmZGFiOTI4NDQ5M2MxOCJ9"/>
        <figcaption>Shenmue III är här, så Yu Suzuki börjar såklart drömma om Shenmue IV</figcaption>
      </figure>
      <figure>
        <img src="https://cdn.fz.se/artikel/bild/1415104?l=eyJyZXNvdXJjZSI6IlwvYXJ0aWtlbFwvYmlsZFwvMTQxNTEwNCIsImZpbHRlcnMiOltdLCJwYXJhbXMiOltdLCJrZXkiOiI4Mjc3NGU3MTYxY2Y1YjVmNjgzOTgwMmVjYWYwNGUyNCJ9"/>
        <figcaption>Se en dag i Shenmue 3 på 113 sekunder</figcaption>
      </figure>
      <figure>
        <img src="https://cdn.fz.se/artikel/bild/1416785?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjc4NSIsImZpbHRlcnMiOltdLCJwYXJhbXMiOltdLCJrZXkiOiJiODZkMDUwNTkzOGQxM2U5OTUwNGM0ZTY2NzhjZGI1NiJ9"/>
        <figcaption>Se 25 minuter från Shenmue 3:s PC-demo</figcaption>
      </figure>
    </article>
  </body>
</html>