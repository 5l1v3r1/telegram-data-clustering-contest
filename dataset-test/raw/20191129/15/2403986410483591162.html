<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/murashki_po_shkiri_boyets_ufc_uolt_harris_napisav_zvorushliviy_list_vbitiy_dontsi_n1241484"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:37:00+00:00"/>
    <meta property="og:title" content="Мурашки по шкірі: боєць UFC Уолт Харріс написав зворушливий лист вбитій доньці"/>
    <meta property="og:description" content="36-річний боєць змішаного стилю американець Уолт Харріс попрощався зі своєю вбитою донькою Анею Хейлі Бланшар."/>
  </head>
  <body>
    <article>
      <h1>Мурашки по шкірі: боєць UFC Уолт Харріс написав зворушливий лист вбитій доньці</h1>
      <address>
        <time datetime="2019-11-29T15:37:00+00:00">29 Nov 2019, 15:37</time>
      </address>
      <p>
        <b>36-річний боєць змішаного стилю американець Уолт Харріс попрощався зі своєю вбитою донькою Анею Хейлі Бланшар.</b>
      </p>
      <p>Відійшовши від шокового стану Харріс в своєму Instagram опублікував зворушливого прощального листа доньці.</p>
      <blockquote>Читайте також: <a href="https://24tv.ua/sport/nespodivano_zaginula_18_richna_ukrayinska_prizerka_chempionatu_yevropi_z_boksu_amina_bulah_n1234704">18-річна чемпіонка України з боксу Аміна Булах трагічно загинула, потрапивши під поїзд</a></blockquote>
      <aside>Моя мила дівчинка... Я просто вдячний тобі за те, що ти допомогла змінити моє життя на краще... За те, що навчила мене бути чоловіком і найкращим батьком! За те, що залишалася моєю найбільшою фанаткою при перемогах і поразках! За те, що у тебе завжди були слова, які могли викликати посмішку на моєму обличчі і підняти мене з колін, коли я був готовий здатися. Ти подарувала мені осяяння, цей біль неможливо винести... Я знаю, ти хотіла б, щоб я залишався сильним, але це дуже важко, малятко. Я знайду в собі сили, обіцяю, але зараз все втратило сенс. Все абсолютно втрачено. Я просто хочу знову тебе побачити.</aside>
      <aside>Сподіваюся, що ти пишалася моїми діями. Я збираюся продовжувати рухатися вперед, татові просто потрібен час. Я дуже тебе люблю. Доглядай за нами, як ти робила це завжди. Зараз ти потрібна нам, як ніколи. Мій маленький тигр тепер став ангелом. Люблю тебе, назавжди,<cite>– написав спортсмен.</cite></aside>
      <figure>
        <embed-post data-src="https://www.instagram.com/p/B5aXd65pjA_" data-service="Instagram"/>
      </figure>
      <p>Спорт 24 писав, що Аня Бланшар зникла 23 жовтня. В цей день 19-літню дівчину бачили жителі Оберна в магазині неподалік від її коледжу. Більше її ніхто не бачив. Через 24 години Бланшар була оголошена зниклою безвісти.</p>
      <p>25 листопада поблизу церкви в населеному пункті Мейкон Каунті правоохоронці натрапили на останки. Однак тіло відправили на експертизу. Згодом вона і показала, що вони <a href="https://24tv.ua/sport/donku_biytsya__ufc_volta_harrisa_nayshli_mertvoyu_yiyi_masshtabni_poshuki_v_ssha_trivali_ponad_misyats_n1241282">належать Ані Бланшар</a>.</p>
    </article>
  </body>
</html>