<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/omicidio-dei-murazzi-raccontato-nel-libro-lamico-di-krishna/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-29T15:32:03+00:00"/>
    <meta property="og:title" content="Omicidio dei Murazzi raccontato nel libro “L’amico di Krishna”"/>
    <meta property="og:description" content="Omicidio dei Murazzi raccontato nel libro &quot;L’amico di Krishna&quot;. Torna il monaco Hare Krishna Prabhu das per presentare la sua quarta fatica letteraria."/>
  </head>
  <body>
    <article>
      <h1>Omicidio dei Murazzi raccontato nel libro “L’amico di Krishna”</h1>
      <h2>L’evento si terrà lunedì 2 dicembre alle 18 a Vercelli.</h2>
      <address>
        <time datetime="2019-11-29T15:32:03+00:00">29 Nov 2019, 15:32</time>
      </address>
      <p>Omicidio dei Murazzi raccontato nel libro “L’amico di Krishna”. Torna il monaco Hare Krishna Prabhu das per presentare la sua quarta fatica letteraria. <b>Come riporta <a href="https://laprovinciadibiella.it/attualita/lomicidio-del-biellese-stefano-leo-nel-libro-lamico-di-krishna">Notizia Oggi Vercelli.</a></b></p>
      <p> </p>
      <h3>Omicidio dei Murazzi</h3>
      <p>Il monaco Hare Krishna Prabhu das, fondatore e responsabile del Centro culturale Hare Krishna di Torino era stato in città a giugno e a ottobre per proporre al pubblico i suoi testi sulla storia del movimento Hare Krishna, sulla Bhagavad-gita e uno autobiografico. Questa volta, invece, si è occupato di un caso di cronaca realmente avvenuto nel capoluogo piemontese lo scorso febbraio. “L’amico di Krishna” è il titolo dell’opera e la casa editrice è la Om edizioni di Bologna.</p>
      <h3>La vicenda</h3>
      <p>Il caso è quello del giovane biellese <a href="https://laprovinciadibiella.it/cronaca/34enne-biellese-muore-accoltellato-in-strada-a-torino">Stefano Leo, 33 anni,</a> ucciso lungo il Po, accoltellato da un ragazzo marocchino di 27 anni che confesserà il delitto ad aprile, dicendo che lo aveva fatto perché <a href="https://laprovinciadibiella.it/cronaca/volevo-uccidere-ho-scelto-stefano-perche-mi-sembrava-felice">Stefano aveva l’aria felice</a>. Gli sembrava felice, raccontò in questura, e lui era geloso di chiunque lo fosse. Scelse una vittima a caso, disse. I due, infatti, non si conoscevano. Le indagini per arrivare al colpevole frugarono in tutte le direzioni, non arrivando a nulla, perché Stefano era un ragazzo pulito, che amava le discipline orientali, che aveva viaggiato, con tanta voglia di vivere, un nuovo lavoro a Torino e tanti amici sparsi per il mondo. E sì, era felice.<br/>Prabhu das spiegherà al pubblico perché si è occupato di questo caso.<br/>La prefazione è stata curata da Marco Ongaro cantautore, poeta e scrittore veronese.</p>
      <h3>L’evento</h3>
      <p>L’evento si terrà lunedì 2 dicembre alle 18 a Vercelli, presso la libreria dell’Arca di Elisa Caramella. Dialogherà con l’autore Liza Binelli.</p>
    </article>
  </body>
</html>