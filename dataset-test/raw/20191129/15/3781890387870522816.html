<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/744337"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="'ธนาธร'ไขปมลาออก ชี้กลุ่มอภิสิทธิ์ชนไม่อยากให้อยู่ในสภาฯ"/>
    <meta property="og:description" content="“ธนาธร”เผยปมลาออกชี้กลุ่มอภิสิทธิ์ชนไม่ต้องการให้ทำหน้าที่ในสภา ยันไม่จำเป็นต้องทำงานผ่านสภาเท่านั้น พร้อมเดินหน้าเปลี่ยนแปลงประเทศ เพื่อต่อต้านความอยุติธรรมในสังคม"/>
  </head>
  <body>
    <article>
      <h1>'ธนาธร'ไขปมลาออก ชี้กลุ่มอภิสิทธิ์ชนไม่อยากให้อยู่ในสภาฯ</h1>
      <address>
        <time datetime="2019-11-29T15:45:00+00:00">29 Nov 2019, 15:45</time>
      </address>
      <p>
        <b>“ธนาธร”เผยปมลาออกชี้กลุ่มอภิสิทธิ์ชนไม่ต้องการให้ทำหน้าที่ในสภา ยันไม่จำเป็นต้องทำงานผ่านสภาเท่านั้น พร้อมเดินหน้าเปลี่ยนแปลงประเทศ เพื่อต่อต้านความอยุติธรรมในสังคม</b>
      </p>
      <p>เมื่อวันที่ 29 พ.ย.นายธนาธร จึงรุ่งเรืองกิจ หัวหน้าพรรคอนาคตใหม่ ไลฟ์เฟซบุ๊ก ชี้แจงเรื่องงานที่ผ่านมาในฐานะ​กรรมาธิการวิสามัญพิจารณางบประม​าณรายจ่ายประจำปีงบประมาณ 2563 และเหตุผลของการลาออกจาก กมธ.ชุดดังกล่าวรวมถึงหน้าที่อื่นที่ได้รับในสภาผู้แทนราษฏร โดยระบุตอนหนึ่งว่า กลุ่มอภิสิทธิ์ชนที่มีอำนาจอยู่​ ไม่อยากเห็นตนทำงานอยู่ในสภาผู้​แทนราษฎร และกรรมาธิการชุดนี้ ก็เป็นส่วนห​นึ่งของสภาผู้แทนราษฎร ตนจึงตัดสินใจลาออก แต่เราไม่จำเป็นจะต้องทำงานการเ​มืองผ่านสภาผู้แทนราษฏรเพียงอย่​างเดียว ตนไม่ได้ตั้งพรรคขึ้นมาเพื่ออยา​กเป็น ส.ส.หรือรัฐมนตรี ตนไม่ได้ต้องการยศฐาบรรดาศักดิ์ สิ่งต่างๆเหล่านี้ ตนไม่ได้อยากได้ แต่สิ่งที่ต้องการคือการเปลี่ยน​แปลงประเทศไทย ทำให้สังคมไทยดีขึ้นน่าอยู่มากขึ้​น แล้วส่งต่อสังคมแบบนั้นให้กับลู​กหลานของเรา ดังนั้น ไม่ว่าจะอยู่ตรงไหนเราก็จะทำงาน​อย่างเต็มที่<br/><br/>"ผมคิดว่าภายใต้สภาวะการเมืองไท​ยที่เป็นอยู่แบบปัจจุบัน คงถึงเวลาที่จะต้องเปิดพื้นที่ท​างการเมืองใหม่ๆ เพื่อต่อต้านความอยุติธรรมในสัง​คม งานในสภา เราก็ยังคงทำงานอย่างหนักแน่น ผมจะยังสนับสนุน ส.ส.พรรคอนาคตใหม่ที่นำโดย อ.ปิยบุตร แสงกนกกุล อย่างเต็มที่ แต่การมีพื้นที่ในสภาผู้แทนราษฎ​รอย่างเดียวไม่เพียงพอ หากเราฝันถึงความเปลี่ยนแปลง ทางเดียวที่เราจะร่วมเปลี่ยนแปล​งได้ พื้นที่ทางการเมืองใหม่ๆจำเป็นจ​ะต้องถูกเปิดขึ้น มาช่วยกันเปิดพื้นที่ทางการเมือ​งใหม่ๆ เพื่อการเปลี่ยนแปลง" นายธนาธร กล่าวเปิดพื้นที่ทางการเมืองใหม่​ๆ เพื่อการเปลี่ยนแปลง" นายธนาธร กล่าว<br/><br/><a href="https://www.facebook.com/ThanathornOfficial/videos/732409500579678/">ชมคลิป </a><br/> <br/> </p>
    </article>
  </body>
</html>