<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/luchany-prosiat-zberehty-proyizni-v-troleybusakh/"/>
    <meta property="og:site_name" content="Волинські новини"/>
    <meta property="article:published_time" content="2019-11-29T15:39:00+00:00"/>
    <meta property="og:title" content="Лучани просять зберегти проїзні в тролейбусах"/>
    <meta property="og:description" content="Мешканці Луцька просять продовжити дію проїзних квитків у тролейбусах"/>
  </head>
  <body>
    <article>
      <h1>Лучани просять зберегти проїзні в тролейбусах</h1>
      <address>
        <time datetime="2019-11-29T15:39:00+00:00">29 Nov 2019, 15:39</time>
      </address>
      <p>Мешканці Луцька просять продовжити дію проїзних квитків у тролейбусах.<br/><br/>Таку <a href="https://e-dem.in.ua/lutsk/Petition/View/1354">петицію</a> зареєструвала <b>Вікторія</b> <b>Кравчук</b>.<br/><br/>Жінка закликала, аби Луцьке підприємство електротранспорту не скасовувало продаж місячних проїзних квитків для мешканців міста. Мова йде про загальний проїзний квиток і учнівський/студентський.<br/><br/>«Ті люди, які їздять на роботу чи навчання з пересадкою, розуміють, що місячний проїзний квиток вигідніше купувати, ніж кожного разу при пересадці з одного тролейбуса на інший оплачувати проїзд за допомогою citycard», – зазначила Вікторія Кравчук.<br/><br/>Продовжити існування проїзних квитків з грудня 2019 року у міських тролейбусах закликала теж у своїй <a href="https://e-dem.in.ua/lutsk/Petition/View/1353">петиції </a><b>Віта</b> <b>Ткачук</b>.<br/><br/>Нагадаємо, аби петицію розглянули, за 15 діб вона має зібрати як мінімум 300 підписів.<br/><br/>Відзначимо, що з 11 грудня 2019 року у Луцьку здійснення перевезення пасажирів та багажу стане можливим виключно через <a href="https://www.volynnews.com/ua/news/all/luchany-prosiat-zberehty-proyizni-v-troleybusakh/../../../../news/all/do-iakoho-chasu-luchany-zmozhut-rozrakhovuvatysia-hotivkoiu-u-transporti-/"><b>оплату проїзду з використанням електронних квитків</b></a>. Таким чином, розрахуватися готівкою у тролейбусах та маршрутках лучани зможуть лише до 10 грудня 2019 року. Реклама ﻿</p>
    </article>
  </body>
</html>