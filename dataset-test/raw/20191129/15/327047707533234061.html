<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techworld.idg.se/2.2524/1.727426/kali-linux-windows"/>
    <meta property="og:site_name" content="TechWorld"/>
    <meta property="article:published_time" content="2019-11-29T15:56:00+00:00"/>
    <meta property="og:title" content="Nu kan du köra Kali Linux i &quot;undercover mode&quot; – ser ut som Windows"/>
    <meta property="og:description" content="Vill du inte att nyfikna personer ska lägga märka till vad du håller på med när du har med dig datorn på offentliga platser kan du använda dig av nya Undercover Mode."/>
  </head>
  <body>
    <article>
      <h1>Nu kan du köra Kali Linux i "undercover mode" – ser ut som Windows</h1>
      <address>
        <time datetime="2019-11-29T15:56:00+00:00">29 Nov 2019, 15:56</time>
      </address>
      <p>
        <i>Vill du inte att nyfikna personer ska lägga märka till vad du håller på med när du har med dig datorn på offentliga platser kan du använda dig av nya Undercover Mode.</i>
      </p>
      <p>Många säkerhetsforskare, IT-forensiker, penetrationstestare och hackare använder sig av Kali Linux, ett operativsystem som baseras på Debian och innehåller en lång rad användbara verktyg.</p>
      <p>Nu har det släppts en ny uppgradering av Kali Linux och bland nyheterna den här gången finns ett speciellt ”Undercover Mode” som maskerar systemet så att det ser ut att vara Windows. På så sätt ska nyfikna personer förhoppningsvis inte lägga märke till vad du håller på med när du har med dig datorn på offentliga platser, rapporterar <a href="https://thehackernews.com/2019/11/kali-linux-undercover-mode.html">The Hacker News</a>.</p>
      <p>Bland övriga nyheter kan nämnas utökat stöd för Powershell-skript och att det nu är möjligt att använda BTRFS som rotfilsystem. Dessutom kan du med hjälp av Kali NetHunter KeX och en hdmi-kabel få Kali-skrivbordet på din Android-enhet.</p>
      <p>Den senaste versionen av Kali Linux kan laddas ner <a href="https://www.kali.org/downloads/">härifrån</a>.</p>
      <p>
        <b>Läs också:</b>
        <br/>
        <a href="https://techworld.idg.se/2.2524/1.718820/arch-linux-windows-10">Nu går det att köra Arch Linux på Windows 10</a>
        <br/>
        <a href="https://techworld.idg.se/2.2524/1.716987/hacka-dig-sjalv-med-metasploit-innan-nagon-annan-gor-det">Hacka dig själv med Metasploit – innan någon annan gör det</a>
      </p>
    </article>
  </body>
</html>