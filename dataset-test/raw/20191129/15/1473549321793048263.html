<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/huti-twierdza-ze-zestrzelili-saudyjski-smiglowiec-bojowy-apache,989277.html"/>
    <meta property="og:site_name" content="TVN24"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="Huti: zestrzeliliśmy saudyjski śmigłowiec. Rijad nie komentuje"/>
    <meta property="og:description" content="Jemeński szyicki ruch rebeliancki Huti poinformował o zestrzeleniu saudyjskiego śmigłowca bojowego Apache. Do incydentu miało dojść w pobliżu granicy Jemenu z Arabią Saudyjską."/>
  </head>
  <body>
    <article>
      <h1>Huti: zestrzeliliśmy saudyjski śmigłowiec. Rijad nie komentuje</h1>
      <address><time datetime="2019-11-29T15:14:00+00:00">29 Nov 2019, 15:14</time> by <a rel="author">tas\mtom</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/3d6ffa51-bf9b-49dc-81c0-3aa153d61417-480p.mp4"/>
        <figcaption>W połowie listopada Huti poinformowali, że przejęli kontrolę nad portem w Hudajdzie<cite>Foto: PAP/EPA | Video: Reuters Archive</cite></figcaption>
      </figure>
      <h3>Jemeński szyicki ruch rebeliancki Huti poinformował o zestrzeleniu saudyjskiego śmigłowca bojowego Apache. Do incydentu miało dojść w pobliżu granicy Jemenu z Arabią Saudyjską.</h3>
      <p>"Saudyjski śmigłowiec Apache został zestrzelony pociskiem kierowanym ziemia-powietrze i obaj jego piloci zginęli, gdyż całkowicie spłonął" - napisał na Twitterze wojskowy rzecznik Hutich Jahja Sarea.</p>
      <related>
        <a href="https://www.tvn24.pl/wiadomosci-ze-swiata,2/huti-porwali-trzy-statki-na-morzu-czerwonym-korea-poludniowa-dwa-sa-nasze,986494.html"/>
      </related>
      <p>Kierowana przez Saudyjczyków koalicja nie skomentowała dotąd tej wiadomości.</p>
      <h3>Kraj, pogrążony w chaosie</h3>
      <p>Wspierana przez Zachód sunnicka koalicja pod wodzą Arabii Saudyjskiej i Zjednoczonych Emiratów Arabskich podjęła w 2015 roku w Jemenie interwencję na rzecz odzyskania stolicy kraju Sany przez rząd, który musiał się stamtąd wycofać pod naciskiem sprzymierzonego z Iranem ruchu Huti.</p>
      <p>Koalicja ta walczy także z innymi działającymi w Jemenie formacjami rebelianckimi, jak Al-Kaida Półwyspu Arabskiego (AQAP).</p>
      <p>Jemen pogrążony jest w chaosie od 2011 roku, gdy społeczna rewolta położyła kres wieloletnim dyktatorskim rządom prezydenta Alego Abd Allaha Salaha. Konflikt nasilił się, gdy w marcu 2015 roku interwencję w Jemenie rozpoczęła Arabia Saudyjska. Jemeński konflikt zbrojny jest przez wielu postrzegany jako wojna zastępcza, prowadzona przez szyicki Iran i sunnicką Arabię Saudyjską w rywalizacji o dominującą pozycję w regionie.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/f22e4747da1aa27e363d86d40ff442fe/9ea97059-6630-412d-9504-25670e581b67.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Wojna domowa w Jemenie<cite>Źródło: PAP/Reuters</cite></figcaption>
      </figure>
      <related>
        <h4>Wojna w Jemenie</h4>
        <a href="https://www.tvn24.pl/wiadomosci-ze-swiata,2/mamy-mydlo-ale-nie-mamy-wody-lekarze-swiata-o-nawracajacej-epidemii-cholery,987381.html"/>
        <a href="https://www.tvn24.pl/wiadomosci-ze-swiata,2/huti-porwali-trzy-statki-na-morzu-czerwonym-korea-poludniowa-dwa-sa-nasze,986494.html"/>
        <a href="https://www.tvn24.pl/wiadomosci-ze-swiata,2/rzad-jemenu-wrocil-do-kraju,986421.html"/>
        <a href="https://www.tvn24.pl/wiadomosci-ze-swiata,2/79-milionow-euro-dla-jemenu-od-komisji-europejskiej,983855.html"/>
        <a href="https://www.tvn24.pl/wiadomosci-ze-swiata,2/maja-podzielic-sie-wladza-separatysci-i-rzad-podpisali-porozumienie,983169.html"/>
      </related>
    </article>
  </body>
</html>