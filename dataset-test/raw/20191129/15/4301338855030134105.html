<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/sok-se-elliniki-epichirimatiki-ikogenia-o-gios-katadikastike-ke-kalite-na-plirosi-7-495-000-evro/"/>
    <meta property="og:site_name" content="irafina"/>
    <meta property="article:published_time" content="2019-11-29T15:30:02+00:00"/>
    <meta property="og:title" content="Σοκ σε Ελληνική επιχειρηματική οικογένεια. – Ο γιος καταδικάστηκε και καλείται να πληρώσει 7.495.000 ευρώ"/>
    <meta property="og:description" content="Όλα συνέβησαν προχθές. Ο εκκεντρικός κληρονόμος του Ανδρέα Δαυίδ και μεγαλομέτοχος του ομίλου Λεβέντη-Δαυίδ-που έχει στην ιδιοκτησία του εργοστάσια εμφιάλωσης της Coca-Cola σε 28 χώρες-έμαθε την τρίτη καταδίκη του σε επτά μήνες και καλείται από δικαστήριο να καταβάλει 7.495.000 ευρώ. Το Ανώτερο Δικαστήριο της Κομητείας του Λος Άντζελες, σύμφωνα με τους «Los Angeles Times» δικαίωσε […]"/>
  </head>
  <body>
    <article>
      <h1>Σοκ σε Ελληνική επιχειρηματική οικογένεια. – Ο γιος καταδικάστηκε και καλείται να πληρώσει 7.495.000 ευρώ</h1>
      <address>
        <time datetime="2019-11-29T15:30:02+00:00">29 Nov 2019, 15:30</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Όλα συνέβησαν προχθές. Ο εκκεντρικός κληρονόμος του Ανδρέα Δαυίδ και μεγαλομέτοχος του ομίλου Λεβέντη-Δαυίδ-που έχει στην ιδιοκτησία του εργοστάσια εμφιάλωσης της Coca-Cola σε 28 χώρες-έμαθε την τρίτη καταδίκη του σε επτά μήνες και καλείται από δικαστήριο να καταβάλει 7.495.000 ευρώ.</p>
      <p>Το Ανώτερο Δικαστήριο της Κομητείας του Λος Άντζελες, σύμφωνα με τους «Los Angeles Times» δικαίωσε τη Μαχίμ Καν, η οποία υπήρξε βοηθός παραγωγής στις εταιρίες μέσων μαζικής ενημέρωσης του Δαυίδ «FilmOn TV και Alki David Productions Inc», επιδικάζοντας της αστρονομική αποζημίωση. Η γυναίκα κατήγγειλε ότι το 2014 ο Ελληνοκύπριος Κροίσος ώθησε τη λεκάνη του στο πρόσωπό της, προσποιούμενος στοματικό σεξ, ξεκούμπωσε το παντελόνι του και αποχώρησε λέγοντας «Ευχαριστώ Μ.Κ.».</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Μόλις τον περασμένο μήνα ο δισεκατομμυριούχος καταδικάστηκε να καταβάλει στην πρώην υπάλληλό του Λόρεν Ριβς 3.500.000 ευρώ. Η Ριβς, που ήταν σεναριογράφος στη FilmOn TV κατήγγειλε ότι ο Δαυίδ «κατέβασε το παντελόνι και πίεσε το κεφάλι μου στον καβάλο του».</p>
      <p>Τον Απρίλιο δικαστήριο της Καλιφόρνιας καταδίκασε τον 51χρονο επιχειρηματία να καταβάλει συνολική αποζημίωση 10.000.000 ευρώ στην Τσέισετι Τζόουνς, η οποία ισχυρίστηκε ότι ο Δαυίδ την απέλυσε όταν αρνήθηκε να κάνει σεξ μαζί του.</p>
      <p>Ο επιχειρηματίας ήρθε σε εξωδικαστικό συμβιβασμό μαζί της και τελικά θα καταβάλει συνολικά 7.670.000 ευρώ. Έναν μήνα αφότου ήρθε αντιμέτωπος με την πρώτη αγωγή πρώην υπαλλήλου του για σεξουαλική παρενόχληση ο ομογενής δισεκατομμυριούχος είχε μπλεξίματα στην Καραϊβική.</p>
      <figure>
        <img src="https://nassosblog.gr/wp-content/uploads/2019/11/cache_846x3000_Analog_medium_599931_30840_29112019.jpg"/>
      </figure>
      <p>
        <a href="https://nassosblog.gr/2019/11/%cf%83%ce%bf%ce%ba-%cf%83%ce%b5-%ce%b5%ce%bb%ce%bb%ce%b7%ce%bd%ce%b9%ce%ba%ce%b7-%ce%b5%cf%80%ce%b9%cf%87%ce%b5%ce%b9%cf%81%ce%b7%ce%bc%ce%b1%cf%84%ce%b9%ce%ba%ce%ae-%ce%bf%ce%b9%ce%ba%ce%bf%ce%b3/?utm_source=pushengage&amp;utm_medium=push_notification&amp;utm_campaign=pushengage">nassosblog.gr</a>
      </p>
    </article>
  </body>
</html>