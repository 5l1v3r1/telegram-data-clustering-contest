<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905780/-onana-zat-in-dezelfde-situatie-als-ik-toen-hij-naar-ajax-kwam-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T15:47:00+00:00"/>
    <meta property="og:title" content="'Toffe gast' Onana adviseert Ajax-collega: &quot;Dan komt mijn tijd wel&quot;"/>
    <meta property="og:description" content="Dominik Kotarski prijst zich bij Ajax gelukkig met André Onana. De Kroatische doelman (19) wacht nog op zijn kans in het eerste elftal, maar blijft rustig omdat Onana ooit in dezelfde situatie zat. Ajax contracteerde Kotarski in de zomer van 2019. Hij stroomde in bij Jong Ajax, waar hij nu samen met Kjell Scherpen de wedstrijden keept in de Keuken Kampioen Divisie. Kotarski kwam over van Dinamo Zagreb."/>
  </head>
  <body>
    <article>
      <h1>'Toffe gast' Onana adviseert Ajax-collega: "Dan komt mijn tijd wel"</h1>
      <address>
        <time datetime="2019-11-29T15:47:00+00:00">29 Nov 2019, 15:47</time>
      </address>
      <p>
        <b>Dominik Kotarski prijst zich bij Ajax gelukkig met André Onana. De Kroatische doelman (19) wacht nog op zijn kans in het eerste elftal, maar blijft rustig omdat Onana ooit in dezelfde situatie zat.</b>
      </p>
      <p>Ajax contracteerde Kotarski in de zomer van 2019. Hij stroomde in bij Jong Ajax, waar hij nu samen met Kjell Scherpen de wedstrijden keept in de Keuken Kampioen Divisie. Kotarski kwam over van Dinamo Zagreb.</p>
      <p>Kotarski kan het goed vinden met Onana. "Het is een toffe gast en hij geeft me veel advies. Het is fijn dat ik dat ik van hem kan leren. Dat is een groot voordeel voor mij", vertelt de doelman bij <i>Inside Ajax</i> op <i>Ziggo Sport</i>.</p>
      <p>Kotarski leert veel van Onana. "Hoe je rustig blijft. Hij zat in dezelfde situatie als ik toen hij naar Ajax kwam. Hij was even oud. Hij zegt altijd dat ik rustig moet blijven en m'n best moet doen op het veld. Dan komt mijn tijd wel. Ik mag hem heel graag. Hij zegt goede dingen."</p>
      <figure>
        <iframe data-src="https://twitter.com/AFCAjax/status/1200419829137727491?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>