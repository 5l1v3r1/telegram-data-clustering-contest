<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/sport/427970-kluchov-igrach-na-livarpul-aut-za-10-macha"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T15:33:00+00:00"/>
    <meta property="og:title" content="Ключов играч на Ливърпул аут за 10 мача"/>
    <meta property="og:description" content="Неприятни новини около Фабиньо"/>
  </head>
  <body>
    <article>
      <h1>Ключов играч на Ливърпул аут за 10 мача</h1>
      <address><time datetime="2019-11-29T15:33:00+00:00">29 Nov 2019, 15:33</time> by <a rel="author" href="https://fakti.bg/author/4" target="_blank">Павел Ковачев</a></address>
      <p>Халфът на Ливърпул Фабиньо има увреждане на връзките на глезена и ще бъде извън игра до Нова година, пише sportal. Неприятната новина бе потвърдена на сайта на мърсисайдци. Бразилецът получи контузия в глезена по време на двубоя между Ливърпул и Наполи (1:1) в сряда и бе заменен принудително още в 19-ата минута. След двубоя мениджърът на Ливърпул Юрген Клоп заяви, че това е бил най-важният момент от двубоя и травмата на един от ключовите играчи на мърсисайдци може да се окаже от огромна важност. Днес Фабиньо е преминал преглед на скенер, който е потвърдил негативните прогнози от тази сутрин.</p>
      <p>Това означава, че Фабиньо ще пропусне минимум 10 мача за Ливърпул. Толкова има да изиграе отборът до Нова година - шест от Висшата лига, два от Световното клубно първенство, ключовият мач срещу Ред Бул Залцбург в Шампионската лига и мачът с Астън Вила за Купата на лигата.</p>
    </article>
  </body>
</html>