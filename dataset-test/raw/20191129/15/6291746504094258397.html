<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/stasera-in-tv-venerdi/"/>
    <meta property="og:site_name" content="Il Post"/>
    <meta property="article:published_time" content="2019-11-29T15:50:13+00:00"/>
    <meta property="og:title" content="Cosa c’è stasera in TV"/>
    <meta property="og:description" content="Un nuovo programma con Gigi D'Alessio e Vanessa Incontrada, una nuova serie tv, Propaganda Live e &quot;Il cavaliere oscuro&quot;"/>
  </head>
  <body>
    <article>
      <h1>Cosa c’è stasera in TV</h1>
      <h2>Un nuovo programma con Gigi D'Alessio e Vanessa Incontrada, una nuova serie tv, Propaganda Live e "Il cavaliere oscuro"</h2>
      <address>
        <time datetime="2019-11-29T15:50:13+00:00">29 Nov 2019, 15:50</time>
      </address>
      <p>Stasera in tv, tra le varie cose, ci sono la prima puntata di un programma con Gigi D’Alessio e Vanessa Incontrada (si intitola “20 anni che siamo italiani”) e la prima puntata di una nuova serie tv che racconta un processo da due punti di vista diversi e contrastanti, quello della pm e quello dell’avvocato penalista. Su La7, come ogni venerdì, c’è Propaganda Live. Tra i film in programmazione potete scegliere tra: un classico d’azione con Mel Gibson, <i>Arma Letale 3</i>, <i>Qualunquemente</i> di e con Antonio Albanese, <i>Il cavaliere oscuro</i>, il secondo della saga su Batman di Christopher Nolan, e <i>Sette minuti dopo la mezzanotte</i>, film fantastico e drammatico tratto da un premiato libro per bambini.</p>
      <hr/>
      <p><b>Rai Uno</b><br/><b>21.30 – 20 anni che siamo italiani</b><br/>Prima di tre serate con Gigi D’Alessio e Vanessa Incontrada. Sul sito della Rai, il programma viene descritto così: «Gigi, Vanessa e i loro grandi ospiti si divertiranno ed emozioneranno il pubblico, attraverso il racconto dei loro primi 20 anni da italiani e di come in questo tempo siano cambiate le usanze, i modi e i gusti nel nostro paese. Nella prima puntata, sul palco insieme ai due conduttori, ci saranno: Gianna Nannini, Claudio Amendola, Amadeus, Fiorella Mannoia, Giorgio Panariello, Mika, Marco Giallini, Umberto Tozzi e Raf, Laura Chiatti, Raphael Gualazzi, Sergio Cammariere, Morgan e Luché».</p>
      <figure>
        <iframe data-src="https://twitter.com/Raiofficialnews/status/1200020631896645632?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Rai Due</b><br/><b>21.20 – N.C.I.S. Los Angeles</b><br/>Un nuovo episodio della decima stagione della serie poliziesca sulle attività dell’agenzia della Marina degli Stati Uniti, che si occupa dei casi investigativi che riguardano la Marina e il corpo dei Marines, in questo caso a Los Angeles.</p>
      <figure>
        <iframe src="https://www.youtube.com/embed/9N_zJvC3ZT0" width="675" height="380" data-service="Youtube" scrolling="no"/>
      </figure>
      <hr/>
      <p><b>Rai Tre</b><br/><b>21.20 – <i>Qualunquemente</i></b><br/>Commedia scritta e interpretata da Antonio Albanese, nei panni di Cetto La Qualunque, suo storico personaggio. Cetto è un politico calabrese che incarna tutti gli stereotipi dei politici corrotti: è volgare, misogino, sessista, senza scrupoli e ha legami con la criminalità. Però è anche bravo a rivolgersi ai peggiori istinti dei suoi elettori, quindi viene scelto come candidato sindaco dalla parte meno onesta dei cittadini di un immaginario paese calabrese, Marina di Sopra.</p>
      <figure>
        <iframe src="https://www.youtube.com/embed/Ax-n0kyCJFQ" width="675" height="506" data-service="Youtube" scrolling="no"/>
      </figure>
      <hr/>
      <p><b>Rete 4</b><br/><b>21.20 – Quarto Grado</b><br/>Nuova puntata del programma condotto da Gianluigi Nuzzi e Alessandra Viero che parla di «episodi di nera del momento e di cold case che attendono ancora la verità».</p>
      <figure>
        <iframe data-src="https://twitter.com/QuartoGrado/status/1198928293820542977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Canale Cinque</b><br/><b>21.40 – <i>Il processo</i></b><br/>Prima puntata di una nuova serie tv che racconta un processo partendo da due punti di vista diversi e contrastanti, quello della pm Elena Guerra (Vittoria Puccini) e quello dell’avvocato penalista Ruggero Barone (Francesco Scianna). La fiction è prodotta da Lucky Red con il sostegno del Comune di Mantova.</p>
      <figure>
        <iframe data-src="https://twitter.com/QuiMediaset_it/status/1200338611239096320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Italia Uno</b><br/><b>21.20 – <i>Il cavaliere oscuro</i></b><br/>Secondo film della saga diretta da Christopher Nolan che rilanciò Batman con un’estetica completamente diversa rispetto a quella dei registi precedenti (Tim Burton e Joel Schumacher). In questo film, del 2008, è ancora Christian Bale a interpretare Bruce Wayne, il miliardario con la doppia vita: di giorno rampollo orfano della famiglia più ricca di Gotham City, di notte supereroe giustiziere della città; nel film ci sono due antagonisti, entrambi notevoli: Joker, interpretato da Heath Ledger poco prima di morire (premiato postumo con l’Oscar per questo ruolo), e Due Facce, interpretato da Aaron Eckhart.</p>
      <figure>
        <iframe src="https://www.youtube.com/embed/Zs2Z_ZJ_iVw" width="675" height="380" data-service="Youtube" scrolling="no"/>
      </figure>
      <hr/>
      <p><b>La7</b><br/><b>21.15 – Propaganda Live</b><br/>Stasera gli ospiti saranno Francesca Mannocchi, Gianrico Carofiglio e don Massimo Biancalani.</p>
      <figure>
        <iframe data-src="https://twitter.com/welikeduel/status/1200343906019352576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Nove</b><br/><b>21.10 – Fratelli di Crozza – Live</b><br/>Programma satirico con Maurizio Crozza.</p>
      <figure>
        <iframe data-src="https://twitter.com/fratellicrozza/status/1199712849574211584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p><b>Rai 4</b><br/><b>21.10 – <i>Sette minuti dopo la mezzanotte</i></b><br/>Film fantastico e drammatico di Juan Antonio Bayona, del 2016: è l’adattamento cinematografico dell’omonimo romanzo del 2011 di Patrick Ness, vincitore di diversi premi come miglior libro per bambini.</p>
      <figure>
        <iframe src="https://www.youtube.com/embed/bb1kEs1qvCc" width="675" height="380" data-service="Youtube" scrolling="no"/>
      </figure>
      <hr/>
      <p><b>Rai Movie</b><br/><b>21.10 – Identità</b><br/>Film del 2003 diretto da James Mangold, che prende ispirazione dal romanzo di Agatha Christie <i>Dieci piccoli indiani</i>.</p>
      <figure>
        <iframe src="https://www.youtube.com/embed/TQkG2x3qTf4" width="675" height="380" data-service="Youtube" scrolling="no"/>
      </figure>
      <hr/>
      <p><b>Iris</b><br/><b>21.10 – <i>Arma letale III</i></b><br/>Terzo capitolo della fortunata serie di film con protagonisti due poliziotti interpretati da Mel Gibson e Danny Glover. Questa volta le loro indagini riguardano un ex sergente che rifornisce d’armi un ghetto di Los Angeles.</p>
      <figure>
        <iframe src="https://www.youtube.com/embed/D_1d60iYx6k" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
        <br/>
        <b>Sky Cinema Uno</b>
        <br/>
        <b>21.15 – <i>Non sono un assassino</i></b>
      </p>
      <figure>
        <iframe src="https://www.youtube.com/embed/PXLo5bUvw18" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/19/servizi-streaming-pirateria-torrent/"/>
        <a href="https://www.ilpost.it/2019/11/27/ordine-film-star-wars/"/>
        <a href="https://www.ilpost.it/2019/11/25/yap-app-paghetta-figli-adolescenti/"/>
      </related>
    </article>
  </body>
</html>