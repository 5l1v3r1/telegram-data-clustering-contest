<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/475339-prezes-nik-odpowiada-na-decyzje-cba"/>
    <meta property="og:site_name" content="wPolityce.pl"/>
    <meta property="article:published_time" content="2019-11-29T15:48:49+00:00"/>
    <meta property="og:title" content="Prezes NIK odpowiada na decyzję CBA: To dobrze, że prokuratura i ew. niezawisły sąd zajmą się sprawą moich oświadczeń majątkowych"/>
    <meta property="og:description" content="Marian Banaś dodał, że kategorycznie zaprzecza zarzutom, że zatajał swój stan majątkowy i ma nieudokumentowane źródła dochodów."/>
  </head>
  <body>
    <article>
      <h1>Prezes NIK odpowiada na decyzję CBA: To dobrze, że prokuratura i ew. niezawisły sąd zajmą się sprawą moich oświadczeń majątkowych</h1>
      <address><time datetime="2019-11-29T15:48:49+00:00">29 Nov 2019, 15:48</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>To dobrze, że prokuratura i ewentualnie niezawisły sąd zajmą się sprawą moich oświadczeń majątkowych i skrupulatnie wyjaśnią wszystkie wątpliwości - poinformował w piątek w kolejnym oświadczeniu prezes NIK Marian Banaś.</b>
      </p>
      <p>CZYTAJ WIĘCEJ: <a href="https://wpolityce.pl/polityka/475325-pilne-cba-zawiadamia-prokurature-ws-banasia">PILNE! CBA zawiadamia prokuraturę ws. Banasia. Jest podejrzenie m.in. złożenia nieprawdziwych oświadczeń majątkowych</a></p>
      <p>Dodał, że kategorycznie zaprzecza zarzutom, że zatajał swój stan majątkowy i ma nieudokumentowane źródła dochodów.</p>
      <p>W piątek prezes NIK odniósł się do informacji CBA o skierowaniu do prokuratury zawiadomienia o możliwości popełnienia przez niego przestępstwa. Zawiadomienie jest wynikiem kontroli oświadczeń majątkowych Mariana Banasia prowadzonej przez Biuro.</p>
      <p>W komunikacie przesłanym PAP szef NIK oświadczył, że to dobrze, iż prokuratura oraz – ewentualnie - niezawisły sąd zajmą się sprawą i skrupulatnie wyjaśnią wszystkie wątpliwości. „</p>
      <blockquote>Już dzisiaj jednak muszę kategorycznie zaprzeczyć zarzutom, że zatajałem swój stan majątkowy i mam nieudokumentowane źródła dochodów</blockquote>
      <p>—poinformował.</p>
      <p>Zadeklarował, że jest gotowy do składania wszelkich wyjaśnień i ze spokojem czeka na finał sprawy.</p>
      <p>kk/PAP</p>
    </article>
  </body>
</html>