<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4997050-mamin-n-r-s-ltan-ma-ynda-y-aynalma.html"/>
    <meta property="og:site_name" content="zakon.kz"/>
    <meta property="article:published_time" content="2019-11-29T15:50:00+00:00"/>
    <meta property="og:title" content="Мамин Нұр-Сұлтан маңындағы айналма автожолды ресми түрде ашты"/>
    <meta property="og:description" content="Автожолды ашу рәсімі аясында Үкімет басшысы &quot;ҚазЖолҒЗИ&quot; АҚ ғылыми-зерттеу институты мен бірқатар қазақстандық компаниялар ұсынған автожол саласындағы жаңа технологиялармен және материалдармен танысты."/>
  </head>
  <body>
    <article>
      <h1>Мамин Нұр-Сұлтан маңындағы айналма автожолды ресми түрде ашты</h1>
      <h2>Автожолды ашу рәсімі аясында Үкімет басшысы "ҚазЖолҒЗИ" АҚ ғылыми-зерттеу институты мен бірқатар қазақстандық компаниялар ұсынған автожол саласындағы жаңа технологиялармен және материалдармен танысты.</h2>
      <address>
        <time datetime="2019-11-29T15:50:00+00:00">29 Nov 2019, 15:50</time>
      </address>
      <p><b>Асқар Мамин ұзындығы 87 шақырым болатын Нұр-Сұлтан қаласының маңындағы айналма автожолды ашу рәсіміне қатысты</b>, деп хабарлайды <a href="https://kaz.zakon.kz/">zakon.kz</a> ҚР Үкіметінің ресми сайтына сілтеме жасап.</p>
      <blockquote>"ҚР Тұңғыш Президенті – Елбасы Нұрсұлтан Әбішұлы Назарбаев пен Мемлекет басшысы Қасым-Жомарт Кемелұлы Тоқаев елорданың дамуына ерекше назар аударады. Бүгінгі таңда Нұр-Сұлтан қаласының көлік инфрақұрылымын дамыту аясында біз өте маңызды оқиғаға куә болып отырмыз – елорда маңындағы ұзындығы 87 шақырым болатын айналма жол бойымен толық қозғалыс ашылуда", — деді Асқар Мамин.</blockquote>
      <p>Үкімет басшысы "шұғыла" қағидаты бойынша елордадан Оңтүстік – Орталық, Орталық – Шығыс, Орталық – Батыс бағыттарында қауіпсіз әрі сапалы автомобиль жолдарының жобалары іске асырылып жатқанын, бұл еліміздің оңтүстігінен солтүстігіне және батысынан шығысына тура өтуді қамтамасыз ететінін атап өтті.</p>
      <p>Елорданың айналма автожолының ашылуы қаланың көлік жүйесінің тиімділігін арттыруға, автокөліктердің жылдамдық режимін ұлғайтуға және жүргізушілердің уақыт шығындарын қысқартуға, сондай-ақ, Нұр-Сұлтан қаласындағы экологиялық жағдайды жақсартуға мүмкіндік береді.</p>
      <p>Автожолды ашу рәсімі аясында Үкімет басшысы "ҚазЖолҒЗИ" АҚ ғылыми-зерттеу институты мен бірқатар қазақстандық компаниялар ұсынған автожол саласындағы жаңа технологиялармен және материалдармен танысты.</p>
      <figure>
        <img src="https://static.zakon.kz/uploads/posts/2019-11/1575020561_02_37.jpg"/>
      </figure>
    </article>
  </body>
</html>