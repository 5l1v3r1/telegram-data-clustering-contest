<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/tipy-na-darky-pro-majitele-ipadu/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-29T15:00:41+00:00"/>
    <meta property="og:title" content="Tipy na dárky pro majitele iPadu"/>
    <meta property="og:description" content="Vánoce se nezadržitelně blíží a spolu s nimi i obvyklé dilema, co pořídit svým blízkým pod stromeček. V dnešním článku se zaměříme na tipy na dárky pro majitele iPadů. Tablety od Applu se těší čím dál větší oblibě, rozrůstá se příslušná uživatelská základna a tím pádem naštěstí také nabídka nejrůznějších doplňků a užitečného příslušenství. Pokud tedy nevíte, co majiteli iPadu pořídit pod stromeček – nebo co byste si mohli přát vy sami – nechte se inspirovat."/>
  </head>
  <body>
    <article>
      <h1>Tipy na dárky pro majitele iPadu</h1>
      <address><time datetime="2019-11-29T15:00:41+00:00">29 Nov 2019, 15:00</time> by <a rel="author">Jablíčkář</a></address>
      <p>Vánoce se nezadržitelně blíží a spolu s nimi i obvyklé dilema, co pořídit svým blízkým pod stromeček. V dnešním článku se zaměříme na tipy na dárky pro majitele iPadů. Tablety od Applu se těší čím dál větší oblibě, rozrůstá se příslušná uživatelská základna a tím pádem naštěstí také nabídka nejrůznějších doplňků a užitečného příslušenství. Pokud tedy nevíte, co majiteli iPadu pořídit pod stromeček – nebo co byste si mohli přát vy sami – nechte se inspirovat.</p>
      <h3>Do 700 korun</h3>
      <h4>Powerbanka iMyMax Carbon 30000mAh</h4>
      <p>Proč riskovat nečekané a hlavně nevítané vybití vašeho drahocenného iPadu? Powerbanku iMyMax Carbon s kapacitou 30000 mAh si můžete díky lehké váze a kompaktním rozměrům vzít všude s sebou. Díky velkorysé kapacitě dokáže vaše zařízení spolehlivě nabít, je opatřena hned dvěma USB porty a LED světlem, díky kterému se pro vás stane ideální parťákem třeba pod stan. Powerbanka disponuje ochranou proti přehrátí a je odolná vůči následkům nárazů a pádů.</p>
      <ul>
        <li>
          <a href="https://www.mp.cz/powerbank-imymax-carbon-30000mah-bila-p-25957?utm_source=jablickar&amp;utm_medium=banner-BF&amp;utm_campaign=jablickar">
            <b>Powerbanku iMyMax Carbon zakoupíte za 699 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Powerbanka-iMyMax-Carbon-1.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Powerbanka-iMyMax-Carbon-2.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Powerbanka-iMyMax-Carbon-3.jpeg"/>
        </figure>
      </slideshow>
      <h4>Pouzdro Epico Fold Flip</h4>
      <p>iPad si bezesporu zaslouží odpovídající ochranu. Pouzdro Epico Fold Flip představuje skvělý poměr kvality a ceny. Je vyvedené v atraktivní červené barvě a vašemu jablečnému miláčkovi zajistí stoprocentní bezpečí. Pouzdro Epico Fold Flip je vyrobené z umělé kůže, příjemné na dotyk, skládací přední magnetická část může zároveň sloužit jako praktický stojánek. Pouzdro je opatřené výřezy pro ovládací prvky vašeho iPadu.</p>
      <ul>
        <li>
          <a href="https://www.alza.cz/epico-fold-flip-case-ipad-11-cervene-d5646868.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Pouzdro Epico Fold Flip v červené barvě zakoupíte za 399 korun zde</b>
          </a>
        </li>
      </ul>
      <h4>Bezdrátový reproduktor Niceboy (RAZE)</h4>
      <p>Bezdrátový Bluetooth reproduktor Niceboy (RAZE) v modré, černé či červené barvě nejen dobře vypadá, ale také skvěle hraje. Kromě poslechu hudby či filmů můžete reproduktor využít také k hands-free vyřizování hovorů. Niceboy (RAZE) nabízí prostorový 360° zvuk a díky krytí třídy IPX7 je plně vodotěsný. Na jedno nabití nabízí výdrž až osm hodin.</p>
      <ul>
        <li>
          <a href="https://www.mp.cz/reproduktor-niceboy-raze-bezdratovy-bluetooth-modry-p-46692?utm_source=jablickar&amp;utm_medium=banner-BF&amp;utm_campaign=jablickar">
            <b>Bezdrátový reproduktor Niceboy (RAZE) zakoupíte za 690 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Niceboy-RAZE-reproduktor-1.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Niceboy-RAZE-reproduktor-2.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Niceboy-RAZE-reproduktor-3.jpg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149300,149298,149299,149300,149301">+ 1 Fotka</a>
        </figcaption>
      </slideshow>
      <h3>Do 2000 korun</h3>
      <h4>Čiré ochranné sklo Panzer Glass Privacy</h4>
      <p>Co si budeme povídat – o rozbité sklo iPadu asi nestojí nikdo. Nehody se bohužel stávají a k pádu může dojít i u sebeopatrnějšího uživatele. Lepší než řešit nákladné opravy je sklo svého iPadu náležitě preventivně ochránit. Skvěle vám k tomu poslouží ochranné sklo Panzer Glass, které displej vašeho tabletu ochrání od okraje k okraji. Sklo má tloušťku 0,4 mm a zaoblené hrany.</p>
      <ul>
        <li>
          <a href="https://www.alza.cz/panzerglass-edge-to-edge-privacy-pro-apple-ipad-10-2-cire-d5708071.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Ochranné sklo Panzer Glass zakoupíte za 1199 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/PanzerGlass-Edge-to-Edge-pro-iPad-1.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/PanzerGlass-Edge-to-Edge-pro-iPad-2.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/PanzerGlass-Edge-to-Edge-pro-iPad-3.jpeg"/>
        </figure>
      </slideshow>
      <h4>Univerzální držák iOttie Easy Smart Tap 2</h4>
      <p>Ne vždy můžeme – nebo chceme – držet svůj iPad v ruce. Právě v takových okamžicích přichází ke slovu univerzální držák iOttie Easy Smart Tap 2, praktický a užitečný pomocník, který spolehlivě, pevně a bezpečně udrží váš jablečný tablet právě tam, kde ho chcete mít. Díky extra velké přísavce je možné držák používat například při jízdě autem, držák je možné otáčet o 360°.</p>
      <ul>
        <li>
          <a href="https://www.alza.cz/iottie-easy-smart-tap-2-d2270736.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Univerzální držák iOttie Easy Smart Tap 2 zakoupíte za 999 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Drzak-iOttie-Easy-Smart-Tap-4.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/Drzak-iOttie-Easy-Smart-Tap-3.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/Drzak-iOttie-Easy-Smart-Tap-2.jpeg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149291,149289,149290,149291,149292,149293,149294">+ 3 Fotky</a>
        </figcaption>
      </slideshow>
      <h4>Odolné pouzdro UAG Metropolis Black</h4>
      <p>Odolné, stylové, praktické – takové je pouzdro UAG Metropolis v černé barvě, které vašemu iPadu poslouží kromě jiného také jako stojánek. Pouzdro splňuje vojenské drop-normy (MIL STD 810G 516.6) a jeho patentovanou kompozitní konstrukci tvoří tvrdý plášť s jádrem z odolného plastu. Pouzdro také nabízí funkci inteligentního odemykání a zamykání displeje při otevírání a zavírání.</p>
      <ul>
        <li>
          <b>
            <a href="https://www.ipouzdro.cz/pouzdra--kryty-a-obaly-na-ipad-2017/pouzdro-kryt-pro-ipad-2017-uag--metropolis-black/">Pouzdro UAG Metropolis Black zakoupíte za 1499 korun zde</a>
          </b>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Pouzdro-na-iPad-Metropol-UAG-1.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Pouzdro-na-iPad-Metropol-UAG-2.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Pouzdro-na-iPad-Metropol-UAG-3.jpg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149287,149285,149286,149287,149288">+ 1 Fotka</a>
        </figcaption>
      </slideshow>
      <h3>Do 3000 korun</h3>
      <h4>Luxusní pouzdro dbramante Copenhagen</h4>
      <p>S luxusním, skvěle vypadajícím a super odolným pouzdrem dbramante Copenhagen v elegantní hnědé barvě dopřejete svému iPadu Pro luxus, jaký si zaslouží. Pouzdro je vyrobené z vysoce kvalitní kůže, díky měkké vnitřní podšívce se váš tablet nepoškrábe. Součástí pouzdra je také vestavěný stojan, díky kterému se dbramante Copenhagen kdykoliv může proměnit v praktické pouzdro pro psaní či sledování videí.</p>
      <ul>
        <li>
          <a href="https://www.alza.cz/dbramante-copenhagen-ipad-pro-12-9-2018-hnedy-d5680155.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Pouzdro dbramante Copenhagen zakoupíte za 2099 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Copenhagen-pouzdro-na-iPad.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Copenhagen-pouzdro-na-iPad-2.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Copenhagen-pouzdro-na-iPad-1.jpg"/>
        </figure>
      </slideshow>
      <h4>Nabíječka se zálohováním dat SanDisk iExpand Base 256GB</h4>
      <p>Odolná, spolehlivá, rychlá, bezpečná – taková je nabíječka SanDisk iXpand, která poslouží nejen k bleskovému nabití vašeho iPadu, ale také iPhonu. Disponuje výkonem 15 W a kromě jiného vám může posloužit jako nástroj k automatickému zálohování nově vytvořených souborů nebo pořízených fotografií. Obnova dat se jednoduše provádí jediným stiskem příslušného tlačítka. Nabíječka SanDisk iExpand Base je navíc opatřena protiskluzovou úpravou pro maximální bezpečnost a drážkou pro uspořádání kabelů.</p>
      <ul>
        <li>
          <a href="https://www.alza.cz/sandisk-ixpand-base-256-gb-d5136725.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Nabíječku se zálohováním dat SanDisk iExpand Base zakoupíte za 2990 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/SanDisk-iXpand-Base-1.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/SanDisk-iXpand-Base-2.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/SanDisk-iXpand-Base-3.jpeg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149279,149277,149278,149279,149280,149281">+ 2 Fotky</a>
        </figcaption>
      </slideshow>
      <h4>Sluchátka Marshall Major III Bluetooth</h4>
      <p>Pokud je váš blízký majitelem iPadu a zároveň milovníkem hudby, můžete ho obdarovat kvalitní klasikou – ikonickými sluchátky Marshall Major III. Kromě skvělého designu jsou sluchátka díky ergonomickému tvarování dokonale pohodlná, na jedno nabití vydrží až třicet hodin přehrávání. Kromě Bluetooth je můžete k iPadu připojit i za pomoci kabelu. Hudbu ze sluchátek lze sdílet s dalším uživatelem, k ovládání slouží víceúčelové tlačítko.</p>
      <ul>
        <li>
          <a href="https://www.mp.cz/sluchatka-marshall-major-iii-bluetooth-cerna-p-46655?utm_source=jablickar&amp;utm_medium=banner-BF&amp;utm_campaign=jablickar">
            <b>Bezdrátová sluchátka Marshall Major III Bluetooth zakoupíte za 2989 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Marshall-Major-III-1.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Marshall-Major-III-2.jpg"/>
        </figure>
        <figure>
          <img src="https://jablickar.cz/wp-content/uploads/2019/11/Marshall-Major-III-3.jpg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149273,149271,149272,149273,149274">+ 1 Fotka</a>
        </figcaption>
      </slideshow>
      <h3>Nad 3000 korun</h3>
      <h4>Apple Pencil 2</h4>
      <p>Apple Pencil je nepostradatelnou pomůckou pro majitele iPadů Pro. Druhá generace této skvělé jablečné tužky je ještě lepší, než ta předchozí. Ke kompatibilnímu iPadu ji můžete připevnit za pomoci magnetu, spárovat a rovnou nabíjet. Apple Pencil 2 se pohodlně drží, práce s ní je rychlá, snadná a efektivní, a nabízí zcela nové a mnohem pohodlnější způsoby ovládání, v App Store zase najdete plno aplikací, díky kterým Apple Pencil využijete opravdu naplno. Zkrátka ideální, praktický, a skvěle vypadající dárek.</p>
      <ul>
        <li>
          <a href="https://www.mp.cz/apple-pencil-2-generace-mu8f2zma-p-103045?sts_page=1?utm_source=jablickar&amp;utm_medium=banner-BF&amp;utm_campaign=jablickar">
            <b>Apple Pencil 2 zakoupíte za 3190 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/09/Apple-Pencil-2.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/Apple-Pencil-2-3.png"/>
        </figure>
        <figure>
          <img src="https://jablickar.cz/wp-content/uploads/2019/11/Apple-Pencil-2-2.jpeg"/>
        </figure>
      </slideshow>
      <h4>Kryt s klávesnicí Smart Keyboard</h4>
      <p>iPad Pro je velmi výkonný pracovní nástroj – proč ho tedy čas od času neproměnit v malý laptop? Díky krytu Smart Keyboard s vestavěnou klávesnicí to půjde snadno a efektivně. K iPadu Pro se Smart Keyboard připojuje přes Smart Connector, klávesnice je opatřena klávesami plné velikosti pro maximálně pohodlné psaní. Kryt zároveň díky svému odolnému designu váš iPad spolehlivě ochrání. Díky speciálnímu mechanismu má Smart Keyboard pouhé 4 milimetry na výšku, takže vám nikde nezabere příliš mnoho místa. Jednou z jeho největších výhod je, že ho zkrátka připojíte a píšete – co víc si přát?</p>
      <ul>
        <li>
          <a href="https://www.alza.cz/smart-keyboard-ipad-pro-10-5-cz-d4995837.htm?utm_source=Jablickar&amp;utm_medium=banner&amp;utm_campaign=Jablickar_branding_obc-Black-Friday-2019-Q4_1670x1000_branding&amp;IdBnrP=123&amp;IdCamp=4224">
            <b>Kryt s klávesnicí Smart Keyboard zakoupíte za 4790 korun zde</b>
          </a>
        </li>
      </ul>
      <slideshow>
        <figure>
          <img src="https://jablickar.cz/wp-content/uploads/2019/11/Smart-Keyboard-1.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/Smart-Keyboard-2.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/Smart-Keyboard-3.jpeg"/>
        </figure>
        <figcaption>
          <a href="https://jablickar.cz/tipy-na-darky-pro-majitele-ipadu/gallery/149266,149264,149265,149266,149267,149268">+ 2 Fotky</a>
        </figcaption>
      </slideshow>
    </article>
  </body>
</html>