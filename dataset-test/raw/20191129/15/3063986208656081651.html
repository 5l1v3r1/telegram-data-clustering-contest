<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/29/844949"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="ছোট ভাইয়ের দায়ের কোপে বড় ভাই নিহত"/>
    <meta property="og:description" content="তুচ্ছ বিষয়ে নিয়ে পারিবারিক ঝগড়ার জেরে ছোট ভাইয়ের দায়ের কোপে প্রাণ হারালেন বড় ভাই। বৃহস্পতিবার সন্ধ্যায় সিলেটের জকিগঞ্জের কাজলসার ইউনিয়নের বড়বন্দ গ্রামে এই ঘটনা ঘটে। নিহত রহিম অভিযুক্ত ফারুকের বড় ভাই। তারা দু’জনই মৃত ফরমান আলীর ছেলে।   প্রত্যক্ষদর্শী ও পরিবারের সদস্যরা জানান, নিহত রহিম অভিযুক্ত ফারুকের স্ত্রীর সঙ্গে ঝগড়া করছিলেন। ঝগড়ার মধ্যে কথা কাটাকাটির একপর্যায়ে ফারুক দা দিয়ে কুপিয়ে মারাত্মক আহত করে বড় ভাই আব্দুর রহিমকে। পরে আহত রহিমকে জকিগঞ্জ উপজেলা স্বাস্থ্য কমপ্লেক্সে নিয়ে যাওয়া হয়। কিন্তু কর্তব্যরত চিকিৎসকরা তাকে সিলেট ওসমানী হাসপাতালে প্রেরণ করেন। সেখানে সন্ধ্যা ৭টায় রহিম মারা যান। এই ঘটনায় ইউপি চেয়ারম্যান জুলকারনাইন লস্কর, জকিগঞ্জ থানা পুলিশ ঘটনাস্থল পরিদর্শন করেছেন। জকিগঞ্জ সার্কেলের অতিরিক্ত পুলিশ সুপার সুদীপ্ত রায় জানান, অভিযুক্তকে আটকের চেষ্টা চলছে। সেই সঙ্গে মামলার দায়েরের প্রস্তুতি চলছে।"/>
  </head>
  <body>
    <article>
      <h1>ছোট ভাইয়ের দায়ের কোপে বড় ভাই নিহত</h1>
      <address><time datetime="2019-11-29T15:44:00+00:00">29 Nov 2019, 15:44</time> by <a rel="author">জকিগঞ্জ (সিলেট) প্রতিনিধি</a></address>
      <p>তুচ্ছ বিষয়ে নিয়ে পারিবারিক ঝগড়ার জেরে ছোট ভাইয়ের দায়ের কোপে প্রাণ হারালেন বড় ভাই। বৃহস্পতিবার সন্ধ্যায় সিলেটের জকিগঞ্জের কাজলসার ইউনিয়নের বড়বন্দ গ্রামে এই ঘটনা ঘটে। নিহত রহিম অভিযুক্ত ফারুকের বড় ভাই। তারা দু’জনই মৃত ফরমান আলীর ছেলে।  </p>
      <p>প্রত্যক্ষদর্শী ও পরিবারের সদস্যরা জানান, নিহত রহিম অভিযুক্ত ফারুকের স্ত্রীর সঙ্গে ঝগড়া করছিলেন। ঝগড়ার মধ্যে কথা কাটাকাটির একপর্যায়ে ফারুক দা দিয়ে কুপিয়ে মারাত্মক আহত করে বড় ভাই আব্দুর রহিমকে। পরে আহত রহিমকে জকিগঞ্জ উপজেলা স্বাস্থ্য কমপ্লেক্সে নিয়ে যাওয়া হয়। কিন্তু কর্তব্যরত চিকিৎসকরা তাকে সিলেট ওসমানী হাসপাতালে প্রেরণ করেন। সেখানে সন্ধ্যা ৭টায় রহিম মারা যান।</p>
      <p>এই ঘটনায় ইউপি চেয়ারম্যান জুলকারনাইন লস্কর, জকিগঞ্জ থানা পুলিশ ঘটনাস্থল পরিদর্শন করেছেন। জকিগঞ্জ সার্কেলের অতিরিক্ত পুলিশ সুপার সুদীপ্ত রায় জানান, অভিযুক্তকে আটকের চেষ্টা চলছে। সেই সঙ্গে মামলার দায়েরের প্রস্তুতি চলছে।</p>
    </article>
  </body>
</html>