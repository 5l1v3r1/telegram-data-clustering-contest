<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kozelet/helyi-kozelet/ket-utszakaszt-adtak-at-2060874/"/>
    <meta property="og:site_name" content="SZOLJON"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="Két útszakaszt adtak át"/>
    <meta property="og:description" content="Tiszaszentimrénél és Jászágónál avatták a két, összesen 8 és fél kilométer hosszú felújított utat."/>
  </head>
  <body>
    <article>
      <h6 class="kicker">NAGYKUNSÁG/JÁSZSÁG</h6>
      <h1>Két útszakaszt adtak át</h1>
      <address><time datetime="2019-11-29T15:30:00+00:00">29 Nov 2019, 15:30</time> by <a rel="author">Munkatársunktól</a></address>
      <h4>Tiszaszentimrénél és Jászágónál avatták a két, összesen 8 és fél kilométer hosszú felújított utat.</h4>
      <p>Átadták a Kunhegyest Tiszaszőlőssel összekötő út négy kilométeren felújított szakaszát csütörtökön. Vántsa Zoltán, a Magyar Közút Nzrt. megyei igazgatójának tájékoztatója után F. Kovács Sándor országgyűlési képviselő mondott ünnepi beszédet. Az eseményen részt vett Hubai Imre, a megyei közgyűlés elnöke is.</p>
      <figure>
        <img src="https://www.szoljon.hu/wp-content/uploads/2019/11/+otf/922w/pinceMJ3373.jpg"/>
        <figcaption>A tiszaszentimrei ünnepség egyik pillanata<br/>Fotó: Mészáros János</figcaption>
      </figure>
      <p>A Magyar Falu Program keretében fejeződött be a Pusztamonostort Jászárokszállással összekötő út négy és fél kilométerének felújítása. Szintén csütörtökön, Jászágón Pócs János parlamenti képviselő köszöntötte az avatóünnepség résztvevőit.</p>
      <figure>
        <img src="https://www.szoljon.hu/wp-content/uploads/2019/11/+otf/922w/MJ3484pm.jpg"/>
        <figcaption>Pusztamonostornál is átvágták a szalagot<br/>Fotó: Mészáros János</figcaption>
      </figure>
    </article>
  </body>
</html>