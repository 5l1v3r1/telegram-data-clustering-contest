<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/cumhurbaskani-erdogan-dan-macron-a-sert-sozler-turkiye-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-29T15:51:00+00:00"/>
    <meta property="og:title" content="Cumhurbaşkanı Erdoğan'dan Macron'a sert sözler!"/>
    <meta property="og:description" content="Cumhurbaşkanı Erdoğan'dan Macron'a sert sözler! | aydinlik.com.tr"/>
  </head>
  <body>
    <article>
      <h1>Cumhurbaşkanı Erdoğan'dan Macron'a sert sözler!</h1>
      <address>
        <time datetime="2019-11-29T15:51:00+00:00">29 Nov 2019, 15:51</time>
      </address>
      <p>
        <b>Cumhurbaşkanı Recep Tayyip Erdoğan, Marmara Üniversitesi Recep Tayyip Erdoğan Külliyesi Temel Atma töreninde konuşuyor. Erdoğan, 'NATO'nun beyin ölümü gerçekleşti' diyen Fransa Cumhurbaşkanı Emmanuel Macron'a, 'Önce sen kendi beyin ölümünü bir kontrol ettir' dedi.</b>
      </p>
      <p>Erdoğan'ın açıklaması şöyle:</p>
      <p>Türkiye ile ilgili hazım sorunu yaşayanların giderek arttığını görüyoruz. Son örneği NATO tartışmalarıdır. Hiç risk almayan hep kazanmaya alışmış kimi ülkeler, Türkiye'nin kendi hakkını, hukukunu, egemenliğini koruma çabalarına tahammül edemiyor. Fransa Cumhurbaşkanı'nın son açıklamaları bu hastalıklı anlayışın örneklerinden biridir. 'NATO'nun beyin ölümü gerçekleşmiştir' diyor.</p>
      <p>
        <b>'KENDİ BEYİN ÖLÜMÜNÜ KONTROL ETTİR'</b>
      </p>
      <p>Fransa Cumhurbaşkanı Sayın Macron bak Türkiye'den sesleniyorum, NATO'da da söyleyeceğim, önce sen kendi beyin ölümünü bir kontrol ettir.</p>
      <p>Türkiye'yi NATO'dan çıkarmak-çıkarmamak... Bu senin haddine mi? Böyle bir şeyin kararını senin verme yetkin var mı?</p>
      <p>NATO için Fransa ne anlam ifade ediyor bilemeyiz ama Türkiye bu kurumun en önemli üyesidir. Türkiye olmasa, dünyanın dört bir yanındaki teröristlerin Avrupa'ya yığılacağından kimsenin şüphesi olmasın.</p>
      <p>
        <b>FRANSA'NIN SURİYE'DE BULUNMAYA HAKKI YOK</b>
      </p>
      <p>Ülkemizin haklı hassasiyetlerini hiçe sayıp en küçük bir ilgilerinin olmadığı Suriye'de tırnak tutturmaya çalışan Fransa'nın ta kendisidir.</p>
      <p>(Fransa'nın Suriye'de bulunması) Senin orada bulunmaya hak ve selahiyetin yok. Seni rejim de davet etmiş değil.</p>
      <related>
        <h4>Benzer Haberler</h4>
        <a href="https://www.aydinlik.com.tr/cumhurbaskani-erdogan-dan-abd-ye-sert-sozler-politika-mayis-2018"/>
        <a href="https://www.aydinlik.com.tr/erdogan-dan-macron-a-pyd-tepkisi-haddini-asma-politika-mart-2018-5"/>
        <a href="https://www.aydinlik.com.tr/erdogan-dan-abd-ye-sert-sozler-politika-ekim-2017-4"/>
        <a href="https://www.aydinlik.com.tr/erdogan-ile-macron-gorustu-dunya-subat-2018-3"/>
      </related>
    </article>
  </body>
</html>