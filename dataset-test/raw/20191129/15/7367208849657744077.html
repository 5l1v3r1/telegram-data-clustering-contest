<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/29/leggi-notizia/argomenti/targato-curiosita/articolo/alba-lamministrazione-ha-ringraziato-i-nonni-civici-volontari.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-29T15:52:00+00:00"/>
    <meta property="og:title" content="Alba: l’Amministrazione ha ringraziato i Nonni Civici volontari"/>
    <meta property="og:description" content="Carlo Bo: &quot;Date un contributo importante alla città e sempre con il sorriso e la dolcezza propria dei nonni&quot;"/>
  </head>
  <body>
    <article>
      <h1>Alba: l’Amministrazione ha ringraziato i Nonni Civici volontari</h1>
      <h2>Carlo Bo: "Date un contributo importante alla città e sempre con il sorriso e la dolcezza propria dei nonni"</h2>
      <address><time datetime="2019-11-29T15:52:00+00:00">29 Nov 2019, 15:52</time> by <a rel="author">comunicato stampa</a></address>
      <p>Nella mattinata di oggi 29 novembre, nel salone del centro anziani di via General Govone, il sindaco Carlo Bo e l’assessore ai Servizi Sociali Elisa Boschiazzo hanno premiato i nonni civici che tanto supportano l’Amministrazione durante l’anno. </p>
      <p>“<i>Questa è l’occasione per farci gli auguri di Natale</i> - ha dichiarato il sindaco <b>Carlo Bo</b> – <i>ma soprattutto per ringraziarvi di tutto quello che fate durante l’anno. Date un contributo importante alla città e sempre con il sorriso e la dolcezza propria dei nonni</i>”.</p>
      <p>La premiazione ha coinvolto una cinquantina di nonni e nonne civiche che svolgono molte e variegate attività, dal monitoraggio del verde al supporto in biblioteca e a teatro, dall’organizzazione dei centri anziani alla gestione di transenne e ordine pubblico davanti alle scuole. “<i>Ringrazio la ripartizione dei Servizi Sociali</i> – afferma l’assessore <b>Elisa Boschiazzo</b> – <i>per l’organizzazione di questa festa e per il lavoro di coordinamento durante tutto l’anno. E ringrazio soprattutto le nonne e i nonni civici che mettono a disposizione della collettività un po’ del loro tempo, affiancando l’amministrazione in servizi importanti</i>”.</p>
      <p>A ognuno dei partecipanti è stato un consegnato un piccolo omaggio, quale simbolo della riconoscenza per l’impegno profuso. Dopo la rituale foto di gruppo, la mattinata è finita con un rinfresco conviviale, occasione per scambiarsi gli auguri per le festività natalizie.</p>
    </article>
  </body>
</html>