<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/drogowcy-poprawiaja-studzienki-tworza-sie-korki/47012"/>
    <meta property="og:site_name" content="Limanowa.in"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Drogowcy poprawiają studzienki - tworzą się korki"/>
    <meta property="og:description" content="Ci, którzy przejeżdżają dziś przez Limanową, muszą uzbroić się w cierpliwość. W całym mieście, a zwłaszcza na drodze krajowej nr 28, tworzą się korki, bowiem piątkowe popołudnie to idealny moment na poprawianie zapadniętych studzienek kanalizacyjnych."/>
  </head>
  <body>
    <article>
      <h1>Drogowcy poprawiają studzienki - tworzą się korki</h1>
      <address>
        <time datetime="2019-11-29T15:16:00+00:00">29 Nov 2019, 15:16</time>
      </address>
      <slideshow>
        <figure>
          <img src="https://limanowa.in/app/default/assets/news/14b56b0c86f746bc3da5822b4f82241d.jpg?v=1575037354"/>
        </figure>
        <figure>
          <img src="https://limanowa.in/app/default/assets/news/e569d055bba5ab607bf7e8ea8754386e.jpg?v=1575037354"/>
        </figure>
        <figure>
          <img src="https://limanowa.in/app/default/assets/news/004d9303c4ab726abc89c8414e6bd447.jpg?v=1575037354"/>
        </figure>
      </slideshow>
      <p>Ci, którzy przejeżdżają dziś przez Limanową, muszą uzbroić się w cierpliwość. W całym mieście, a zwłaszcza na drodze krajowej nr 28, tworzą się korki, bowiem piątkowe popołudnie to idealny moment na poprawianie zapadniętych studzienek kanalizacyjnych.</p>
      <p>Po remoncie limanowskiego odcinka „krajówki” w 2015 roku, kierowcom regularnie dają się we znaki studzienki kanalizacyjne – nie wiadomo, czy zostały niepoprawnie osadzone, czy też wynika to z ruchu pojazdów – ale co jakiś czas konieczna jest ich wymiana.</p>
      <p>Prace w tym zakresie prowadzone są właśnie dzisiaj. Z reguły w piątek po południu w Limanowej na drogach notowany jest duży ruch, dziś jego natężenie zwiększa 'black friday”, czyli marketingowa akcja wyprzedaży przed okresem świątecznym.</p>
      <p>Kierowcy przejeżdżający przez miasto muszą więc liczyć się z utrudnieniami – w całej Limanowej, zwłasza na ul. Piłsudskiego, stanowiącej fragment drogi krajowej nr 28, tworzą się korki. Powrót do domu z pracy, szkoły czy zakupów może dziś więc potrwać dłużej, niż zwykle.</p>
    </article>
  </body>
</html>