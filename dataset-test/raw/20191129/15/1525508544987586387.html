<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784031/%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%A7-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AA%D8%A7%DA%A9%D8%AA%DB%8C%DA%A9%DB%8C-%D8%B4%D8%AF%D9%87-%D8%A7%D8%B3%D8%AA-%D8%A7%D8%B2-%D8%A8%D8%A7%D8%B2%DB%8C%DA%A9%D9%86%D8%A7%D9%86%D9%85-%DA%AF%D9%84%D8%A7%DB%8C%D9%87-%D8%AF%D8%A7%D8%B1%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:58:10+00:00"/>
    <meta property="og:title" content="امیر قلعه نویی: استقلال با استراماچونی تاکتیکی شده است/ از بازیکنانم گلایه دارم"/>
    <meta property="og:description" content="سرمربی تیم فوتبال سپاهان گفت: استقلال با استراماچونی کاملا متحول شده و تبدیل به یکی از تیم‌های خوب و تاکتیکی لیگ برتر شده است."/>
  </head>
  <body>
    <article>
      <h1>امیر قلعه نویی: استقلال با استراماچونی تاکتیکی شده است/ از بازیکنانم گلایه دارم</h1>
      <address><time datetime="2019-11-29T15:58:10+00:00">29 Nov 2019, 15:58</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرگزاری مهر</a>، امیر قلعه نویی سرمربی تیم فوتبال سپاهان در نشست خبری پیش از بازی با استقلال اظهار داشت: این دیدار یک فینال زودرس است و هر دو تیم در شرایط خوبی به سر می‌برند. قبل از هرچیز ابراز امیدواری می‌کنم که شاهد دیداری خوب و فوتبالی ناب و تکنیکی از سوی دو تیم باشیم.</p>
      <p>وی افزود: در بازیهای اخیر استقلال و سپاهان در سالهای گذشته معمولا اینطوری بوده که بازیها تماشاگر پسند بوده و هوادارا دو تیم از عملکرد تیم‌های مورد علاقه شان راضی بوده‌اند. فردا هم هر دو تیم دنبال فوتبالی رو به جلو و تمیز هستند و هیچ کدام از دو تیم با فوتبال بسته به دنبال حداقل نتیجه نیستند. من چند بازی آخر استقلال را دیده‌ام و آنها تیمی نیستند که به هر طریق دنبال نتیجه گیری باشند.</p>
      <p>سرمربی سپاها ن تصریح کرد: استقلال با استراماچونی کاملا یک تیم خوب و تاکتیکی شده است. حضور استراماچونی و دنیزلی به فوتبال ما اعتبار می‌دهد. استراماچونی در بحران به استقلال آمد و تیم خوبی را ساخت.</p>
      <p>قلعه نویی بیان داشت: ما هم تیمی هستیم که فوتبال خوبی به نمایش می‌گذاریم، فقط یک گله از بازیکنانم دارم که توپ‌های بالای ۹۰ درصد را گل نمی‌کنند.</p>
    </article>
  </body>
</html>