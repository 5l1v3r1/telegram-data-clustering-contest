<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642682/%D8%A7%D8%AD%D8%AF%D8%A7%D8%AB-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%AC%D8%AF%DB%8C%D8%AF-128-%D8%AA%D8%AE%D8%AA%D8%AE%D9%88%D8%A7%D8%A8%DB%8C-%D8%AF%D8%B1-%D8%A8%D8%A7%D8%A8%D9%84%D8%B3%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T15:07:00+00:00"/>
    <meta property="og:title" content="احداث بیمارستان جدید 128 تختخوابی در بابلسر"/>
    <meta property="og:description" content="نماینده مردم بابلسر و فریدونکنار در مجلس شورای اسلامی از احداث یک بیمارستان جدید در بابلسر خبر داد و گفت: از سوی وزارت بهداشت و درمان مصوب شد تا..."/>
  </head>
  <body>
    <article>
      <h1>
        <a href="https://www.bultannews.com/fa/news/642682/%D8%A7%D8%AD%D8%AF%D8%A7%D8%AB-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%AC%D8%AF%DB%8C%D8%AF-128-%D8%AA%D8%AE%D8%AA%D8%AE%D9%88%D8%A7%D8%A8%DB%8C-%D8%AF%D8%B1-%D8%A8%D8%A7%D8%A8%D9%84%D8%B3%D8%B1">احداث بیمارستان جدید 128 تختخوابی در بابلسر</a>
      </h1>
      <h2>نماینده مردم بابلسر و فریدونکنار در مجلس شورای اسلامی از احداث یک بیمارستان جدید در بابلسر خبر داد و گفت: از سوی وزارت بهداشت و درمان مصوب شد تا...</h2>
      <address><time datetime="2019-11-29T15:07:00+00:00">29 Nov 2019, 15:07</time> by <a rel="author">بولتن نیوز | bultannews.com</a></address>
      <p>به گزارش <b>بولتن نیوز</b> به نقل از بلاغ، ولی‌الله نانواکناری در جلسه شورای اداری بابلسر اظهار کرد: مسئولان شهرستان با تدابیری که صورت دادند توانستند از خسارت‌های سنگین سیل در بابلسر به‌ویژه در بهنمیر جلوگیری کنند. وی خاطرنشان کرد: افرادی که در قرارگاه تنظیم بازار مسئولیتی را به عهده دارند با جدیت ورود پیدا کرده تا از افزایش قیمت و تخلفات جلوگیری شود. نماینده مردم بابلسر و فریدونکنار در مجلس تصریح کرد: اینکه مردم برای حق خود اعتراض کنند هیچ مشکلی نیست اما اینکه افرادی بخواهند به اموال عمومی و حتی جان افراد تعرض کنند به هیچ عنوان قابل گذشت نیست که باید مسئولان قضایی و امنیتی برخورد سختی با آن‌ها داشته باشند. نانواکناری یادآور شد: پروژه جاده بهنمیر به بابلسر متاسفانه به کندی درحال پیشرفت است که دستگاه‌های راه و شهرسازی و پادگان ارتش باید سرعت عمل را بالا برده چراکه این روند به نوعی مردم‌آزاری است. وی با اشاره به مشکلات کشاورزان روستای <b>باقرتنگه</b> گفت: انتقال آب کشاورزی به باقرتنگه از جمله موضوعاتی است که نیاز به ورود جدی مسئولان دارد. نماینده مردم بابلسر و فریدونکنار در مجلس شورای اسلامی با قدردانی از مسئولان نیروی انتظامی برای برگرداندن حوزه نظام وظیفه به بابلسر اظهار کرد: با تلاشی که صورت گرفت حوزه نظام وظیفه دوباره در بابلسر راه‌اندازی شد و پلیس فتا هم درحال راه‌اندازی است. نانواکناری از احداث یک بیمارستان جدید در بابلسر خبر داد و خاطرنشان کرد: از سوی وزارت بهداشت و درمان مصوب شد تا برای بابلسر یک <b>بیمارستان 128</b> تخته‌خوابی احداث شود که مسئولان شهرستان این امر را پیگیری کنند تا زمین این پروژه تهیه شود. وی تصریح کرد: درحال رایزنی با بنیاد مستضعفان هستیم تا در کنار بیمارستان شهید رجایی، بیمارستان جدید احداث شود تا بتوانیم صنعت توریست درمانی را برای بابلسر به ارمغان بیاوریم. نماینده مردم بابلسر و فریدونکنار در مجلس شورای اسلامی بر لزوم پیش‌بینی‌های لازم برای مدیریت صحیح تاکید کرد و گفت: نباید در اداره یا دستگاهی به این صورت باشد که در زمان بحرانی تازه به فکر بیافتند که چه کاری می‌توان انجام داد.</p>
    </article>
  </body>
</html>