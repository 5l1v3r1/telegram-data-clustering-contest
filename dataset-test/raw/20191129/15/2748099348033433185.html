<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/machat-maritsa-edva-ne-schupi-rekord-poseshtaemost-161945/"/>
    <meta property="og:site_name" content="trafficnews"/>
    <meta property="article:published_time" content="2019-11-29T15:40:00+00:00"/>
    <meta property="og:title" content="Мачът на Марица едва не счупи рекорд за посещаемост"/>
    <meta property="og:description" content="3750 изгледаха двубоя от Шампионската лига срещу Динамо Москва в Колодрума"/>
  </head>
  <body>
    <article>
      <h1>Мачът на Марица едва не счупи рекорд за посещаемост</h1>
      <h2>3750 изгледаха двубоя от Шампионската лига срещу Динамо Москва в Колодрума</h2>
      <address><time datetime="2019-11-29T15:40:00+00:00">29 Nov 2019, 15:40</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Домакински мач на българския женски волейболен шампион Марица (Пловдив) отново попадна в топ 3 на най-посетените срещи в Шампионската лига според данни на сайта на Европейската конфедерация по волейбол ЦЕВ. От вторите сблъсъци в груповата фаза на Шампионската лига двубоят между Марица (Пловдив) и руския шампион Динамо (Москва) е вторият най-посетен мач. Общо 3750 зрители гледаха двубоя в зала Колодрума. Любопитно е, че пред двубоя Марица – Динамо е другият мач от Група Е – Уралочка-НТМК (Екатеринбург, Русия) – РК Кан (Кан, Франция), който беше изгледан от 3910 зрители.</p>
      <p>Съвсем малко не достигна на маричанки да подобрят рекорда си за най-посетен мач в Пловдив. Той е от 11 януари 2018 година срещу сръбския Визура (Рума), тогава 3800 зрители подкрепиха Жълто-сините в зала Колодрума. Срещата беше и най-посетеният мач в груповата фаза на Шампионска лига за сезон 2017-2018. Следващите две домакинства на Марица в Шампионската лига ще бъдат през 2020 година – на 5 февруари, от 18:30 б.в. срещу френския шампион РК Кан (Кан) и на 18 февруари, от 18:30 б.в. срещу руския Уралочка-НТМК (Екатеринбург).</p>
      <related>
        <h4>Прочетете още</h4>
        <a href="https://trafficnews.bg/bohemi/painer-zvezdi-kuponiasvaha-zaedno-fenove-aftar-partito-162409/"/>
        <a href="https://trafficnews.bg/obshtestvo/noi-izcheznalite-pensionni-dosieta-po-tiah-e-rabotil-edin-i-162421/"/>
        <a href="https://trafficnews.bg/obshtestvo/silniiat-sniag-blokira-nad-20-kamioni-i-busove-krai-klisura-162324/"/>
        <a href="https://trafficnews.bg/bohemi/kolodruma-se-praska-po-shevovete-kontserta-planeta-18-162304/"/>
      </related>
    </article>
  </body>
</html>