<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/badshah-reveals-that-his-girlfriend-broke-up-with-him-due-to-rapping-career-tmov-1-1141560.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-29T15:52:59+00:00"/>
    <meta property="og:title" content="रैपिंग के चलते बादशाह की बचपन की गर्लफ्रेंड ने कर लिया था ब्रेकअप"/>
    <meta property="og:description" content="बादशाह ने कहा कि मैं उनसे बहुत प्यार करता था. जब मैं तीन साल का था तब से उन्हें चाहता था. वे मेरे साथ थीं लेकिन बाद में मुझे इसलिए छोड़कर चली गईं क्योंकि उन्हें लगता था कि म्यूजिक रैपर एक अच्छा करियर चॉइस नहीं है. मैं म्यूजिक के सहारे ही इस ब्रेकअप से उबर पाया था."/>
  </head>
  <body>
    <article>
      <h1>रैपिंग के चलते बादशाह की बचपन की गर्लफ्रेंड ने कर लिया था ब्रेकअप</h1>
      <h2>बादशाह ने कहा कि मैं उनसे बहुत प्यार करता था. जब मैं तीन साल का था तब से उन्हें चाहता था. वे मेरे साथ थीं लेकिन बाद में मुझे इसलिए छोड़कर चली गईं क्योंकि उन्हें लगता था कि म्यूजिक रैपर एक अच्छा करियर चॉइस नहीं है. मैं म्यूजिक के सहारे ही इस ब्रेकअप से उबर पाया था.</h2>
      <address>
        <time datetime="2019-11-29T15:52:59+00:00">29 Nov 2019, 15:52</time>
      </address>
      <p>पंजाबी रैपर बादशाह अपने आपको बॉलीवुड में स्थापित करने में कामयाब रहे हैं. उनके पार्टी सॉन्ग्स दर्शकों के बीच काफी मशहूर हुए हैं हालांकि उन पर पिछले काफी समय से बीते दौर के गानों को रीमेक करते भी नजर आए हैं जिसके चलते उनके कई फैंस ने बादशाह की आलोचना भी की है. हालांकि उन्होंने हाल ही में ये भी बताया था कि वे अब रीमेक गानों पर काम नहीं करेंगे क्योंकि इनकी क्वालिटी काफी गिर गई है. हाल ही में बादशाह ने ये भी बताया कि कैसे म्यूजिक की वजह से उनकी गर्लफ्रेंड उन्हें छोड़ कर चली गई थी.</p>
      <p>पिंकविला को दिए इंटरव्यू में वे कहते हैं कि मैं उनसे बहुत प्यार करता था. जब मैं तीन साल का था तब से उन्हें चाहता था. वे मेरे साथ थीं लेकिन बाद में मुझे इसलिए छोड़कर चली गईं क्योंकि उन्हें लगता था कि म्यूजिक रैपर एक अच्छा करियर चॉइस नहीं है. मैं म्यूजिक के सहारे ही इस ब्रेकअप से उबर पाया था. उस दौर में म्यूजिक दवा की तरह काम करता था. म्यूजिक के लिए मैंने काफी कुछ दांव पर लगाया है. मेरे माता-पिता को भी मेरा म्यूजिक करियर समझ नहीं आता था. मेरे पिता को इससे मतलब नहीं था कि मैं टीवी पर आ रहा हूं, उन्हें मतलब था कि मैं पैसे कमा रहा हूं या नहीं क्योंकि पैसों से मैं सर्वाइव कर सकता हूं.</p>
      <p>
        <b>सोनाक्षी सिन्हा के साथ की एक्टिंग की शुरुआत</b>
      </p>
      <p>साल 2006 में अपने म्यूजिक करियर की शुरुआत करने वाले <a href="https://aajtak.intoday.in/story/badshah-new-song-khandaani-shafakhana-is-new-experience-for-her-tmov-1-1137340.html">बादशाह </a>ने <a href="https://aajtak.intoday.in/story/khandaani-shafakhana-review-sonakshi-sinha-movie-badshah-anu-kapoor-based-on-taboo-bollywood-tmov-1-1107174.html">सोनाक्षी सिन्हा </a>के साथ फिल्म खानदानी शफाखाना में भी काम किया है. ये फिल्म इसी साल अगस्त में रिलीज हुई थी हालांकि फिल्म बॉक्स ऑफिस पर फ्लॉप साबित हुई थी. उन्होंने अभी तक कई हिट दिए जिसमें सैटर्डे-सैटर्डे, कर गई चुल, वखरा स्वैग, मर्सी जैसे गाने शामिल हैं.</p>
      <figure>
        <video src="https://aajtak-pdelivery.akamaized.net/aajtak/video/2019_07/30_jul_19__smv_chirag_sunny_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/priyanka-reddy-death-akshay-kumar-reaction-bollywood-sad-tmov-1-1141552.html"/>
        <a href="https://aajtak.intoday.in/story/pati-patni-or-woh-director-said-people-should-focus-on-removing-rape-instead-of-protesting-aganist-the-use-of-words-tmov-1-1141549.html"/>
        <a href="https://aajtak.intoday.in/story/film-wrap-bollywood-latest-tv-and-entertainment-news-of-friday-tmov-1-1141539.html"/>
        <a href="https://aajtak.intoday.in/story/pamela-anderson-appeals-to-indian-pm-modi-to-focus-on-vegan-lifestyle-and-global-warming-issue-tmov-1-1141524.html"/>
      </related>
    </article>
  </body>
</html>