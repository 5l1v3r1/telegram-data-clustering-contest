<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/swiat/artykuly/614168,brytyjski-komisarz-pocalunki-juncker.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-11-29T15:52:00+00:00"/>
    <meta property="og:title" content="Brytyjski komisarz: Będzie mi brakowało pocałunków Junckera"/>
    <meta property="og:description" content="Ustępujący unijny komisarz ds. bezpieczeństwa Julian King w rozmowie z Reutersem wyznał, że będzie mu brakowało pocałunków, które od czasu do czasu dostawał od odchodzącego 30 listopada szefa Komisji Europejskiej Jean-Claude'a Junckera."/>
  </head>
  <body>
    <article>
      <h1>Brytyjski komisarz: Będzie mi brakowało pocałunków Junckera</h1>
      <h2>Ustępujący unijny komisarz ds. bezpieczeństwa Julian King w rozmowie z Reutersem wyznał, że będzie mu brakowało pocałunków, które od czasu do czasu dostawał od odchodzącego 30 listopada szefa Komisji Europejskiej Jean-Claude'a Junckera.</h2>
      <address>
        <time datetime="2019-11-29T15:52:00+00:00">29 Nov 2019, 15:52</time>
      </address>
      <figure>
        <img src="https://s8.dziennik.pl/pliki/10435000/10435013-jean-claude-juncker-900-555.jpg"/>
        <figcaption>Jean_Claude Juncker / Shutterstock</figcaption>
      </figure>
      <p>Redakcja Dziennik.pl</p>
      <p><i>Będzie mi brakowało ciepłych objęć i sporadycznych całusów od szefa</i> - powiedział <b>King</b>. Jak pisze Reuters, Juncker jest znany z tego, że całuje w policzek zarówno współpracowników, jak i światowych przywódców. Całusa od niego dostał m.in. prezydent USA <a href="https://www.dziennik.pl/tagi/donald-trump">Donald Trump</a>.</p>
      <p>W składzie nowej Komisji Europejskiej po raz pierwszy od lat nie będzie przedstawiciela Wielkiej Brytanii. King, który mówi, że jest ostatnim z 15 komisarzy od czasu wstąpienia Wielkiej Brytanii do Europejskiej Wspólnoty Gospodarczej w 1973 r., urzędował od września 2016 r.</p>
      <p>Pytany, czy podczas pakowania czuje się, jak ostatni brytyjski gubernator Hongkongu, odpowiedział, że sytuacja bardziej przypomina ewakuację Amerykanów pod koniec wojny wietnamskiej. <i>To jest raczej Sajgon niż Hongkong. I to nie tylko dlatego, że na dachu jest lądowisko dla śmigłowców</i> - ocenił King.</p>
      <p>Podkreślił jednak, że ze względu na przesuwanie daty brexitu i nadchodzące <a href="https://www.dziennik.pl/tagi/wybory">wybory</a> parlamentarne nie jest tak do końca pewne, czy jest ostatnim brytyjskim komisarzem. <i>Nigdy nie mów nigdy. Nie wiemy, co przyniesie przyszłość</i> - powiedział King.</p>
    </article>
  </body>
</html>