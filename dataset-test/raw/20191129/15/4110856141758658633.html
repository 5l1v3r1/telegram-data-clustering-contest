<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/xaritsis_ta_xamila_kai_mesaia_stromata_den_exoun_tipota_na_elpizoun_apo_tin_politiki_imeteron_tis_nd-590644/"/>
    <meta property="og:site_name" content="Real.gr"/>
    <meta property="article:published_time" content="2019-11-29T15:40:00+00:00"/>
    <meta property="og:title" content="Αχτσιόγλου: Να ακυρωθούν άμεσα οι απολύσεις των «ενοικιαζόμενων» εργαζομένων στην Εθνική Τράπεζα"/>
    <meta property="og:description" content="Σκληρή κριτική στην κυβέρνηση για το φορολογικό νομοσχέδιο ασκεί ο εκπρόσωπος Τύπου του ΣΥΡΙΖΑ, Αλέξης Χαρίτσης σε σημερινή του δήλωση."/>
  </head>
  <body>
    <article>
      <h1>
        <a href="https://www.real.gr/oikonomia/arthro/axtsioglou_na_akyrothoun_amesa_oi_apolyseis_ton_enoikiazomenon_ergazomenon_stin_ethniki_trapeza-590642/">Αχτσιόγλου: Να ακυρωθούν άμεσα οι απολύσεις των «ενοικιαζόμενων» εργαζομένων στην Εθνική Τράπεζα</a>
      </h1>
      <address><time datetime="2019-11-29T15:40:00+00:00">29 Nov 2019, 15:40</time> by <a rel="author">ΑΠΕ-ΜΠΕ</a></address>
      <p>
        <b>Σκληρή κριτική στην κυβέρνηση για το φορολογικό νομοσχέδιο ασκεί ο εκπρόσωπος Τύπου του ΣΥΡΙΖΑ, Αλέξης Χαρίτσης σε σημερινή του δήλωση.</b>
      </p>
      <p>«Το φορολογικό νομοσχέδιο της κυβέρνησης επιβεβαιώνει ότι τα χαμηλά και μεσαία στρώματα δεν έχουν τίποτα να ελπίζουν από την πολιτική «ημέτερων» της ΝΔ», δήλωσε ο Αλ. Χαρίτσης, χαρακτηρίζοντας «προεκλογική απάτη της ΝΔ» τις υποσχέσεις για φοροελαφρύνσεις στα χαμηλά και μεσαία στρώματα.</p>
      <p>«Οι πολυδιαφημισμένες μειώσεις φόρων για τη μεσαία τάξη τελικά περιορίζονται σε περίπου 17 ευρώ το χρόνο, για να μπορεί να χαρίσει ο κ. Μητσοτάκης ελαφρύνσεις σε μεγάλες επιχειρήσεις και υψηλά εισοδήματα», υπογραμμίζει, απαριθμώντας, μάλιστα, τις πρόσφατες επιβαρύνσεις που επιβάλλει η κυβέρνηση: «Αυξήσεις στην τιμή του ηλεκτρικού ρεύματος, επιπλέον κρυφός φόρος 22% για όσους δεν μπορούν να συγκεντρώσουν το 30% του εισοδήματός τους σε ηλεκτρονικές συναλλαγές -ποσοστό εξαιρετικά υψηλό- και επερχόμενες αυξήσεις άνω του 20% στις ασφαλιστικές εισφορές για 8 στους 10 μη μισθωτούς».</p>
      <p>«Την ίδια ώρα ακυρώνεται η μείωση της προκαταβολής φόρου στο 50% και η κατάργηση της εισφοράς αλληλεγγύης για εισοδήματα ως 20.000 ευρώ που είχε δρομολογήσει για το 2020 ο ΣΥΡΙΖΑ», συμπληρώνει ο ίδιος.</p>
    </article>
  </body>
</html>