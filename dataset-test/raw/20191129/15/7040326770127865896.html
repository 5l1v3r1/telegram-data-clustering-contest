<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irak-basbakani-abdulmehdi-istifa-etti-1399171"/>
    <meta property="og:site_name" content="Karar.com"/>
    <meta property="article:published_time" content="2019-11-29T15:36:00+00:00"/>
    <meta property="og:title" content="Irak Başbakanı Abdulmehdi istifa etti"/>
    <meta property="og:description" content="Irak Başbakanı Adil Abdulmehdi istifasını Meclis'e sunacağını açıkladı. Abdulmehdi'nin bu kararı, Sistani'nin Meclis'e yaptığı 'şeffaf ve özgür seçim' çağrısı sonrası geldi."/>
  </head>
  <body>
    <article>
      <h1>Irak Başbakanı Abdulmehdi istifa etti</h1>
      <address>
        <time datetime="2019-11-29T15:36:00+00:00">29 Nov 2019, 15:36</time>
      </address>
      <p>
        <b>Irak Başbakanı Adil Abdulmehdi istifasını Meclis'e sunacağını açıkladı. Abdulmehdi'nin bu kararı, Sistani'nin Meclis'e yaptığı 'şeffaf ve özgür seçim' çağrısı sonrası geldi.</b>
      </p>
      <p>Irak Başbakanı Adil Abdulmehdi, istifasını Meclis'e sunacak</p>
      <p>Abdulmehdi, Şii dini merci Ali es-Sistani'nin 'ülkenin kaosa sürüklenmemesi' çağrısına uyarak  hükümet başkanlığından istifa ettiğine ilişkin resmi yazıyı Meclis'e göndereceğini söyledi.</p>
      <p>Abdulmehdi'nin bu kararı, Sistani'nin Meclis'e yaptığı 'şeffaf ve özgür seçim' çağrısı sonrası geldi. </p>
      <p>
        <b>NE OLMUŞTU?</b>
      </p>
      <p>Şii dini merci Sistani, bugün cuma namazı sonrası okunan 'siyasi mesaj'ında, hükümetin son iki aydır devam eden protestolar karşısında sorumluluklarını yerine getirmede aciz kaldığını belirterek, Meclis'ten 'şeffaf ve özgür için yeni seçim yasasının çıkarılması konusunda hızlı davranmasını' istemişti.</p>
      <p>Sistani'nin mesajı, 'Meclis'ten hükümete yönelik güvenoyunun çekilmesi ve ülkenin erken seçime hazırlanmasını istediği' şeklinde yorumlanmıştı.</p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/hamaneyden-trumpa-afganistan-tepkisi-1399125"/>
      </related>
      <related>
        <a href="https://www.karar.com/dunya-haberleri/iran-sinir-kapisini-yeniden-kapatti-1398645"/>
      </related>
    </article>
  </body>
</html>