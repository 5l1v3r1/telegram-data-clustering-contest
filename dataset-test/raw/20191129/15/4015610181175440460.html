<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816701"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T15:18:00+00:00"/>
    <meta property="og:title" content="Ливърпул потвърди лошата новина"/>
    <meta property="og:description" content="Халфът на Ливърпул Фабиньо има увреждане на връзките на глезена и ще бъде извън игра до Нова година. Неприятната новина бе потвърдена на сайта на ..."/>
  </head>
  <body>
    <article>
      <h1>Ливърпул потвърди лошата новина</h1>
      <address><time datetime="2019-11-29T15:18:00+00:00">29 Nov 2019, 15:18</time> by <a rel="author">ВАСИЛ СУМРАЧКИ</a></address>
      <p>Халфът на <a href="https://www.sportal.bg/statistics_team_news.php?champ=5&amp;team=106">Ливърпул</a> <a href="https://www.sportal.bg/statistics_player.php?team=106&amp;player=12195&amp;champ=5">Фабиньо</a> има увреждане на връзките на глезена и ще бъде извън игра до Нова година. Неприятната новина бе потвърдена на сайта на мърсисайдци. Бразилецът получи контузия в глезена по време на двубоя между Ливърпул и <a href="https://www.sportal.bg/statistics_team_news.php?champ=3&amp;team=157">Наполи</a> (1:1) в сряда и бе заменен принудително още в 19-ата минута. След двубоя мениджърът на Ливърпул <a href="https://www.sportal.bg/statistics_manager_details.php?champ=5&amp;team=106">Юрген Клоп</a> заяви, че това е бил най-важният момент от двубоя и травмата на един от ключовите играчи на мърсисайдци може да се окаже от огромна важност.<a href="https://www.sportal.bg/news.php?news=816635"> Днес Фабиньо е преминал преглед на скенер, който е потвърдил негативните прогнози от тази сутрин. </a><br/><br/>Това означава, че Фабиньо ще пропусне минимум 10 мача за Ливърпул. Толкова има да изиграе отборът до Нова година - шест от Висшата лига, два от Световното клубно първенство, ключовият мач срещу Ред Бул Залцбург в Шампионската лига и мачът с <a href="https://www.sportal.bg/statistics_team_news.php?champ=5&amp;team=100">Астън Вила</a> за Купата на лигата.</p>
      <figure>
        <iframe data-src="https://twitter.com/LFC/status/1200398874676015104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/FrcCGG7GC84" width="558" height="314" data-service="Youtube" scrolling="no"/>
      </figure>
    </article>
  </body>
</html>