<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:833157-Samoopredeljenje-i-DSK-Uskladjen-program-100-odsto-sporazum-pocetkom-sledece-nedelje"/>
    <meta property="og:site_name" content="Вечерње новости"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="Samoopredeljenje i DSK: Usklađen program 100 odsto, sporazum početkom sledeće nedelje"/>
    <meta property="og:description" content="Konačni sporazum biće postignut početkom sledeće nedelje"/>
  </head>
  <body>
    <article>
      <h1>Samoopredeljenje i DSK: Usklađen program 100 odsto, sporazum početkom sledeće nedelje</h1>
      <address><time datetime="2019-11-29T15:26:00+00:00">29 Nov 2019, 15:26</time> by <a rel="author">Novosti Online</a></address>
      <p>
        <b>Konačni sporazum biće postignut početkom sledeće nedelje</b>
      </p>
      <p>Radne grupe Pokreta Samoopredeljenje i Demokratskog saveza Kosova održale su sastanak u zgradi Skupštine Kosova, nakon čega je saopšteno da je program dveju stranaka usklađen 100 odsto, a da će konačni sporazum biti postignut početkom sledeće nedelje. <br/><br/>Nakon sastanka je novinarima rečeno da će se o podeli odgovornosti razgovarati tokom vikenda, a da će konačni sporazum biti potpisan početkom sledeće nedelje. <br/><br/>"Dogovor će biti postignut veoma brzo“ rekla je Aljbuljena Hadžiu iz Pokreta Samoopredeljenje i dodala da će brzo biti sazvana i konstitutivna sednica Skupštine. <br/><br/><b>PROČITAJTE JOŠ -</b><a href="http://www.novosti.rs/vesti/naslovna/politika/aktuelno.289.html:833143-Sprecen-pokusaj-da-Pristina-udje-u-jos-jednu-evropsku-organizaciju"><b> </b>Sprečen pokušaj da Priština uđe u još jednu evropsku organizaciju</a><br/><br/>Istovremeno, Ljutfi Haziri iz DSK je rekao je da će se poštovati Ustav i da će razgovarati sa manjinama o učešću u vladi uz poruku da će se poštovati ustavna prava. <br/><br/>"Što se tiče manjina, poštovaćemo sva ustavna prava, razgovaraće se sa svim strankama, kandidat za premijera će preuzeti taj zadatak, Samoopredeljenje i DSK čine parlamentarnu većinu, verujemo da će biti stabilno upravljanje, a Srpska lista kakav će status imati u Skupštini je pitanje o kome ćemo odlučivati. Biće srpski ministri u vladi i biće ministara koji dolaze iz zajednica kako bi mogli da integrišemo sve političke snage “, rekao je Haziri.</p>
      <p>(Kosovo-online)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:833143-Sprecen-pokusaj-da-Pristina-udje-u-jos-jednu-evropsku-organizaciju"/>
        <a href="http://www.novosti.rs/vesti/naslovna/politika/aktuelno.289.html:832314-Samoopredeljenje-Vucic-je-nepozeljan-u-Albaniji"/>
        <a href="http://www.novosti.rs/vesti/naslovna/politika/aktuelno.289.html:831962-Rat-sa-Albancima-je-preskup-za-Srbiju-Americki-strucnjak-o-scenariju-za-Kosovo"/>
        <a href="http://www.novosti.rs/vesti/naslovna/politika/aktuelno.289.html:831987-Advokat-Haljimi-o-teroru-nad-Srbima-u-albanskom-zatvoru-Radim-kao-pravnik-43-godine-i-ovo-jos-nisam-doziveo"/>
      </related>
    </article>
  </body>
</html>