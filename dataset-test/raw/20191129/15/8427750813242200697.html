<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/29/uomini-donne-beatrice-valli-incinta-arriva-risposta-corteggiatrice/"/>
    <meta property="og:site_name" content="Isa e Chia"/>
    <meta property="article:published_time" content="2019-11-29T15:08:30+00:00"/>
    <meta property="og:title" content="‘Uomini e Donne’, Beatrice Valli di nuovo incinta? Arriva la risposta dell’ex corteggiatrice"/>
    <meta property="og:description" content="All’occhio attento dei fan di Beatrice Valli non è sfuggito che nell’ultimo periodo l’ex corteggiatrice di Uomini e Donne ha mostrato sui social delle dolci rotondità che in molti hanno subito associato ad una nuova gravidanza in arrivo."/>
  </head>
  <body>
    <article>
      <h1>‘Uomini e Donne’, Beatrice Valli di nuovo incinta? Arriva la risposta dell’ex corteggiatrice</h1>
      <address><time datetime="2019-11-29T15:08:30+00:00">29 Nov 2019, 15:08</time> by <a rel="author">Martina</a></address>
      <figure>
        <img src="https://static.nexilia.it/isaechia/2019/11/Beatrice-Valli-1.jpeg"/>
      </figure>
      <p>All’occhio attento dei fan di <b>Beatrice Valli</b> non è sfuggito che nell’ultimo periodo l’ex corteggiatrice di <i>Uomini e Donne</i> ha mostrato sui <i>social</i> delle dolci rotondità che in molti hanno subito associato ad una nuova gravidanza in arrivo.</p>
      <p>Dalle foto condivise in rete infatti <b>Beatrice</b>, già mamma di <b>Alessandro</b> avuto dalla relazione con <b>Nicolas Bovi</b> e della piccola <b>Bianca</b> nata dall’amore con <b>Marco Fantini</b>, sembra sfoggiare un pancino per tutti alquanto sospetto:</p>
      <slideshow>
        <figure>
          <img src="https://static.nexilia.it/isaechia/2019/11/Beatrice-Valli.jpeg"/>
          <figcaption>Beatrice Valli</figcaption>
        </figure>
        <figure>
          <img src="https://static.nexilia.it/isaechia/2019/11/Beatrice-Valli1.jpeg"/>
          <figcaption>Beatrice Valli</figcaption>
        </figure>
      </slideshow>
      <p>Dopo giorni di indiscrezioni a tal proposito e soprattutto critiche ricevute da parte di chi l’ha accusata di aver venduto la notizia della gravidanza a qualche rivista e di non rivelarlo su <i>Instagram</i> proprio per quel motivo, è stata la stessa <b>Valli</b> a chiarire che nell’ultimo periodo è solo un po’ ingrassata, ma non è in dolce attesa. <i>“Ma chi dice che sono incinta?” </i>ha chiosato:</p>
      <figure>
        <img src="https://static.nexilia.it/isaechia/2019/11/Instagram-Beatrice.jpeg"/>
      </figure>
      <p>L’ex corteggiatrice quindi sembra confermare di non aspettare il terzo figlio. Forse per il momento la giovane <i>influencer</i> ha tutte le intenzioni di concentrarsi solo sulle nozze con il suo <b>Marco</b>, che – come vi abbiamo rivelato in <b><a href="https://www.isaechia.it/2019/10/30/uomini-donne-beatrice-valli-stupisce-marco-fantini-romantica-sorpresa-svela-convoleranno-nozze/">QUESTO</a></b> post – si terranno il prossimo settembre, con tutta probabilità il 29, giorno del compleanno del modello e della bellissima proposta di matrimonio che le ha fatto a Parigi (e che potete rivedere <b><a href="https://www.isaechia.it/2019/10/01/uomini-donne-video-proposta-matrimonio-marco-fantini-beatrice-valli-racconto-sensazioni-tronista/">QUI</a></b>).</p>
      <p>Voi cosa ne pensate?</p>
    </article>
  </body>
</html>