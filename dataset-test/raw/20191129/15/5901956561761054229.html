<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/zaprli-so-londonski-most-vec-ljudi-ranjenih-policija-naj-bi-streljala-foto-256075"/>
    <meta property="og:site_name" content="Slovenske novice"/>
    <meta property="article:published_time" content="2019-11-29T15:47:00+00:00"/>
    <meta property="og:title" content="Incident v Londonu: več ljudi zabodenih, eno osebo naj bi do smrti ustrelila policija (FOTO)"/>
    <meta property="og:description" content="LONDON – Britanska policija je po incidentu v Londonu zaprla Londonski most. Potrdili so, da so se odzvali na klic zaradi domnevnega napada z nožem in da so pridržali osebo. Več ljudi je verjet..."/>
  </head>
  <body>
    <article>
      <h1>Incident v Londonu: več ljudi zabodenih, eno osebo naj bi do smrti ustrelila policija (FOTO)</h1>
      <h2>Zaradi napada z nožem so pridržali osebo.</h2>
      <address><time datetime="2019-11-29T15:47:00+00:00">29 Nov 2019, 15:47</time> by <a rel="author">A. L.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/29/1771067.jpg"/>
          <figcaption>Policisti s psi. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/29/1771106.jpg"/>
          <figcaption>Policisti so blokirali dostop. FOTO: Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/29/1771092.jpg"/>
          <figcaption>Policija je po incidentu potegnila trak. FOTO: Reuters</figcaption>
        </figure>
      </slideshow>
      <p>LONDON – Britanska policija je po incidentu v Londonu zaprla Londonski most. Potrdili so, da so se odzvali na klic zaradi domnevnega napada z nožem in da so pridržali osebo. Več ljudi je verjetno ranjenih. Novinar <i>BBC</i>, ki je bil v času incidenta v bližini, je poročal, da je videl pretep in slišal strele, ko je prišla policija.<br/><br/>Londonska policija je prek twitterja<i> </i>potrdila, da so pridržali moškega in da je verjetno ranjenih več ljudi. Izdali so še opozorilo ljudem, ki so v bližini, naj sledijo navodilom policistov, piše <i>BBC</i>. Kasneje je londonska policija sporočila, da napad z nožem na Londonskem mostu, v katerem je bilo več ljudi zabodenih, preventivno obravnavajo kot terorizem. Mediji so poročali, da je v današnjem incidentu policija ustrelila moškega, ki je podlegel poškodbam. <br/><br/>Novinar BBC <b>John McManus </b>je ravno hodil čez most, ko je na južnem delu videl pretep. »Več moških je napadalo enega,« je dodal za <i>BBC</i> in še navedel, da je na most nato hitro prispela policija, ki je začela streljati proti moškemu.</p>
    </article>
  </body>
</html>