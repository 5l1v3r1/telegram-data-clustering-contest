<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191129-lovoldozes-a-londonban-lezartak-a-london-bridget.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:35:00+00:00"/>
    <meta property="og:title" content="Késes terrortámadás volt a London Bridge-en, egy halott, több sérült, a rendőrök lelőtték a támadót - videó"/>
    <meta property="og:description" content="Egy halott, több sérült, a rendőrök lelőtték a támadót."/>
  </head>
  <body>
    <article>
      <h1>Késes terrortámadás volt a London Bridge-en, egy halott, több sérült, a rendőrök lelőtték a támadót - videó</h1>
      <address><time datetime="2019-11-29T15:35:00+00:00">29 Nov 2019, 15:35</time> by <a rel="author">Origo</a></address>
      <p>
        <b>A Temzén átívelő London hidat fegyveres rendőrök zárták le, és több lövést is hallani lehetett. <i>Cikkünk frissül!</i></b>
      </p>
      <p>A <a href="https://news.sky.com/story/police-dealing-with-incident-on-london-bridge-amid-reports-of-shots-fired-11873505">Sky News</a> információi szerint késes terrortámadás volt a hídon. Legalább egy ember meghalt, és öten megsérültek, a rendőrök lelőtték a támadót.</p>
      <p>A rendőrség terrortámadásként kezeli az esetet.</p>
      <p>A rendőrség Twitter-üzenetben azt írta, hogy számos embert megszúrtak a támadásban. A rendőrség egy embert lelőtt. </p>
      <figure>
        <iframe data-src="https://twitter.com/metpoliceuk/status/1200443084124884992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Egy ember, akiről úgy vélik, hogy nem a gyanúsított, meghalt, rajta kívül még négyen megsérültek - nyilatkozta a Sky Newsnak a rendőrség.</p>
      <figure>
        <iframe data-src="https://twitter.com/SkyNews/status/1200425881581297664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A rendőrség szóvivője elmondta, hogy 13:53-kor értesítették a rendőrséget, hogy a London Bridge közelében több szúrás történt. A rendőrség ezután érkezet a helyszínre.</p>
      <p>Az egyik szemtanú a lapnak arról számolt be, hogy rengeteg rendőrautót látott a híd felé haladni. </p>
      <blockquote>Láttunk egy embert a földön, akire a rendőrök fegyvert fogtak. </blockquote>
      <figure>
        <iframe data-src="https://twitter.com/LaniCDF/status/1200436878744465408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/atlanticgreenp1/status/1200436528868208643?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>John McManus, a <a href="https://www.bbc.com/news/uk-50604781">BBC</a> újságírója számolt be arról, hogy rendőrségi akciót látott a London Bridge-en, majd több lövést is hallott. </p>
      <figure>
        <iframe data-src="https://twitter.com/999London/status/1200420773447585794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Néhány perce sétáltam át a London Bridge déli partjáról a híd északi partjára. Több férfi letepert egy másik embert - mondta John McManus.</p>
      <figure>
        <iframe data-src="https://twitter.com/danwootton/status/1200419571955621888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A rendőrség akkor megerősítette, hogy rendőrségi akció zajlik a hídon. Arra kérték a közelben tartózkodókat, hogy kövessék a helyszínen tartózkodó rendőrök utasításait.</p>
      <figure>
        <iframe data-src="https://twitter.com/Clarerobbo1000/status/1200420500834603008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A helyszínen a rendőrautók mellett egy rendőrségi helikopter is van. A híd alatt pedig három rendőrségi hajó.</p>
      <p>A londoni mentőszolgálat is a helyszínen van. </p>
      <figure>
        <iframe data-src="https://twitter.com/lily_wn_/status/1200437275382943744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A London Bridge állomást is lezárták, jelenleg egyetlen jármű sem állhat meg ott.</p>
      <figure>
        <iframe data-src="https://twitter.com/SharkNewsWires/status/1200420158419935232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Noa Bodner egy olyan étteremben volt a támadás idején, amiből a hídra látni. "Az emberek pánikban rohantak az úton. Az étteremben mindenki az asztalok alá bújt."</p>
      <figure>
        <iframe data-src="https://twitter.com/brijeshkntiwari/status/1200436774717120512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/yekaterina71/status/1200425302054363137?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az étterem vezetője bezárta az ajtót, a személyzet megkérte az embereket, hogy távolodjanak el az étterem bejáratától.</p>
    </article>
  </body>
</html>