<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/czech-social-awards-bara-votikova.A191129_094908_dx-zpravy_peve"/>
    <meta property="og:site_name" content="Expres"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Nová královna českého YouTube: Fotbalistka chytá Ligu mistrů a radí, jak zvládnout rozchod"/>
    <meta property="og:description" content="Letošní ročník ankety Czech Social Awards předal korunu pro nejzábavnější osobu českých sociálních sítí fotbalistce pražské Slavie Báře Votíkové (22). Youtuberka atakuje hranici půl milionu odběratelů a letos v létě předvedla veřejný coming out ohledně své orientace. Svým fanouškům to přitom prozradila po dlouhých letech."/>
  </head>
  <body>
    <article>
      <h1>Nová královna českého YouTube: Fotbalistka chytá Ligu mistrů a radí, jak zvládnout rozchod</h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author" href="https://www.expres.cz/novinari/petr-vecera.N4335" target="_blank">Petr Večeřa</a></address>
      <p>
        <b>Letošní ročník ankety Czech Social Awards předal korunu pro nejzábavnější osobu českých sociálních sítí fotbalistce pražské Slavie Báře Votíkové (22). Youtuberka atakuje hranici půl milionu odběratelů a letos v létě předvedla veřejný coming out ohledně své orientace. Svým fanouškům to přitom prozradila po dlouhých letech.</b>
      </p>
      <p>Mladá brankářka původem z Plzně si postupně plní své fotbalové sny. Ve Slavii už získala několik mistrovských titulů a její talent už ji také dostal do Ligy mistrů.</p>
      <p><a href="https://www.expres.cz/hledej.aspx?slovo=barbora%2Bvot%EDkov%E1">Bára Votíková</a> přitom nemiluje pouze sítě natažené ve fotbalové bráně, ale už se stihla stát také velkou hvězdou sociálních sítí.</p>
      <p>Svůj YouTube kanál přitom založila v roce 2015 a na nová videa fanoušci kolikrát čekali celé měsíce. Dráha úspěšné youtuberky však začala nabírat na obrátkách a nyní mají její nová videa statisícová zhlédnutí. Úplně první video mladé brankářky už má dokonce přes pět milionů zhlédnutí.</p>
      <p>Po letech natáčení zábavných videí přišel zlom a Votíková se rozhodla svěřit se svým fanouškům a veřejnosti se svou homosexuální orientací, o které do té doby veřejně nemluvila.</p>
      <p><b><i>„O mých vztazích vědělo jen nejbližší okolí, protože jsem neměla potřebu to sdílet s veřejností na sociálních sítích. Když už jsem se rozhodla napsat knížku, a psát o těchto věcech, přišlo mi to jako dobrý nápad,“ </i></b>řekla osobnost českých sociálních sítí v pořadu YouTube Talks.</p>
      <p>Ve věku 22 let už stihla vydat také vlastní autobiografii s názvem <i>Bára Votíková: Trochu jinak</i>, kde hovoří nejen o své orientaci, ale také o tom, jak se rozhodla vzít svůj život do vlastních rukou.</p>
      <figure>
        <img src="https://1gr.cz/fotky/bulvar/19/113/cl6/PEV7fb169_Votkov4.JPG"/>
      </figure>
      <p>Aktuálně chodí česká fotbalová reprezentantka s profesionální hráčkou pokeru Barborou Mlejnkovou. Česká karetní hráčka si přitom své soukromí hájí o poznání více.</p>
      <p><i><b>„Já se za to rozhodně nestydím, ale nechodím a neříkám všem: Dobrý den, já jsem na holky!“</b></i> prohlásila Mlejnková.</p>
      <p>Přestože Votíková i ve svém mladém věku patří mezi nejlepší české fotbalistky, na světovou kariéru příliš nepomýšlí. V minulosti přitom přiznala, že její agent jednal i se slavným Arsenalem.</p>
      <p><i><b>„Mám svoji YouTube kariéru a nemám v sobě ambici dostat se ve fotbalu, co nejdál to jde, a být ta nejlepší brankářka na světě. Chci si to jen zkusit v zahraničí, zažít si, jaké to je,“</b></i> řekla pro Český rozhlas.</p>
      <p>Votíková se svými vlogy na internetu baví, ale v budoucnu by se ráda zaměřila na komedii.</p>
      <p><i><b>„Chci se zaměřit na kvalitu, ne na kvantitu, a udělat z toho spíš krátké filmy než skeče, kde jsem jenom já,“</b></i> prozrazuje své budoucí představy aktuální vítězka Czech Social Awards.</p>
      <p>Ta už navíc přemýšlí o tom, že pro větší mezinárodní zásah začne tvořit svá videa v angličtině.</p>
      <h3>
        <a href="https://www.expres.cz/zpravy/czech-social-awards-bara-votikova.A191129_094908_dx-zpravy_peve/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/PEV7fb165_profimedia_0485416480.jpg"/>
        </figure>
        <figure>
          <img src="https://1gr.cz/fotky/bulvar/19/113/org/PEV7fb167_Votkov2.JPG"/>
        </figure>
        <figure>
          <img src="https://1gr.cz/fotky/bulvar/19/113/org/PEV7fb169_Votkov3.JPG"/>
        </figure>
        <figure>
          <img src="https://1gr.cz/fotky/bulvar/19/113/org/PEV7fb169_Votkov4.JPG"/>
        </figure>
        <figure>
          <img src="https://1gr.cz/fotky/bulvar/19/113/org/PEV7fb16a_Votkov5.JPG"/>
        </figure>
        <figure>
          <img src="https://1gr.cz/fotky/bulvar/19/113/org/PEV7fb16b_Votkov6.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/viral/fotbal-viral-sexy-fotky-zeny-cesky-krasa-reprezentace.A171025_184024_dx-viral_lare"/>
        <a href="https://www.expres.cz/sport/nicolae-stanciu-slavia-sparta-pokac-song-chtel-bych-byt-jako-stanciu.A190718_120501_dx-sport_lare"/>
        <a href="https://www.expres.cz/viral/tarra-white-porno-youtube.A190823_110419_dx-viral_lare"/>
        <a href="https://www.expres.cz/celebrity/jitka-novackova-go-global-social-global-awards.A191129_120239_dx-celebrity_bk"/>
        <a href="https://www.example.com/"/>
        <a href="https://www.expres.cz/video/youtube-brooke-houtsova-pes-tyrani.A190809_162904_dx-video_borek"/>
      </related>
    </article>
  </body>
</html>