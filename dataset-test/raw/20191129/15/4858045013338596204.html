<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/neincrederea-si-suferinta-doi-vectori-ce-stapanesc-mintile-si-suflete-vatamatilor-revolutiei-din-89-declaratii-printre-lacrimi-la-iccj_1408215.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T15:11:09+00:00"/>
    <meta property="og:title" content="Neîncrederea și suferința, doi vectori ce stăpânesc mințile și suflete vătămaților Revoluției din '89 - Declarații printre lacrimi la ICCJ"/>
    <meta property="og:description" content="Părțile vătămate prezente vineri la instanța supremă sunt scepțice în privința dosarului în care este judecat fostul președinte al României,..."/>
  </head>
  <body>
    <article>
      <h1>Neîncrederea și suferința, doi vectori ce stăpânesc mințile și suflete vătămaților Revoluției din '89 - Declarații printre lacrimi la ICCJ</h1>
      <address><time datetime="2019-11-29T15:11:09+00:00">29 Nov 2019, 15:11</time> by <a rel="author">Cătălin Lupășteanu, reporter</a></address>
      <p>Părțile vătămate prezente vineri la instanța supremă sunt scepțice în privința dosarului în care este judecat fostul președinte al României, Ion Iliescu.</p>
      <p>Marea lor majoritate privesc neîncrezător durata uriașă de timp, de 30 de ani, pentru soluționarea unor spețe de violență sau omor, blamează instituțiile statului român, dar și pe conducătorii acestuia de atunci și până în prezent.</p>
      <p>Unii mai pătimași și cu flacără în vine, alții dezolați și descumpăniți, toți vătămații au așteptat într-o rumoare linistită un deznodământ pentru termenul de vineri.</p>
      <p>Au aflat doar că procesul se amână pentru studierea dosarului și pe fondul unor vicii procedurale.</p>
      <p>”Încă o dată se dovedește că după 30 de ani de la Revoluție oamenii ăștia își bat joc în continuare de morții de la revoluție și de urmașii lor. Nu este normal așa ceva. Niciun om normal nu poate rezista la așa ceva. 30 de ani șe judecă acest dosar. Ca să se afle cine i-a omorât părintele, fratele, sora copilul...trebuie să înceteze o dată!</p>
      <p>În acești 30 de ani au fost foarte grei. Vă dați seama prin ce am trecut noi ca urmați timp de 30 de ani ca să facem față l în această societate să vedem cum tot cei care au comandat atunci crimele conduc și astăzi această țară.</p>
      <p>Cei care au venit la putere după revoluție au fost aceeași, eșaloanele 2, 3. Sunt niște bolșevici care au venit și au luat puterea din nou. Au luat-o de la omenii care făcuseră revoluția și și-au însușit-o. Nu au niciun interes să se rezolve cazul”, explicat Cătălin Giurcan, una dintre părțile vătămate citate pentru vineri.</p>
      <p>
        <b>„Eu l-am spălat, eu l-am băgat în coșciug, eu l-am îngropat”</b>
      </p>
      <p>Bărbatul a continuat declarația vizibil emoționat și a vorbit și despre pierderea suferită la Revoluție.</p>
      <p>”Eu l-am pierdut atunci pe tatăl meu. A fost împușcat pe data de 23. A fost împușcat în stradă. Era în căutarea mea. Aveam 16 ani și trei luni. Și eu l-am găsit, eu l-am luat, eu l-am dus acasă, eu l-am spălat, eu l-am băgat în coșciug, eu l-am îngropat și uitați-vă ce se întâmplă acum!”, a spus cu ochii în lacrimi partea Vătămată Cătălin Giurcan la instanță”, a încheiat cu lacrimi în ochi bărbatul.</p>
      <p>Citeșteș și: <a href="https://www.stiripesurse.ro/doua-luni-de-aer-curat-pentru-ion-iliescu-instanta-amana-discutarea-exceptiilor-la-cererea-partilor_1408189.html">Termen de DOUĂ LUNI pentru ION ILIESCU - VICII în procedura de citare, după ce s-a constatat decesul unor părți vătămate</a></p>
      <p>
        <b>Adevăr adânc îngropat</b>
      </p>
      <p>"Fiul meu a fost omorât de persoane nepedepsite astăzi. Adevarul este tot mai adânc îngropat și eu trebuie sa lupt în continuare ca mamă pentru ca fiul meu sa își găsească liniștea binemeritată. [...] Adevărații vinovați să fie pedepsiți, sa fie trimiși acolo unde le este locul.</p>
      <p>Nu se poate ca trei persoane de la București - Iliescu &amp; Company - sa fie trimiși doar ei în judecată. Da, de aici s-a pornit, dar nu ei mi-au omorât fiul.</p>
      <p>S-a dat ordin de la București dar în nod normal ar trebui pedepsiți. Constat ca printre cei care au fost citați sunt și persoane care nu ar trebui sa se constituie părți civile”, s-a văitat Elena Vlase, mama unui tânăr mort la Revoluție.</p>
      <p> </p>
    </article>
  </body>
</html>