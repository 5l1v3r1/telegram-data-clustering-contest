<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/kac-cocugu-oldugu-bilinmiyor-29111932.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T15:32:00+00:00"/>
    <meta property="og:title" content="Kaç çocuğu olduğu bilinmiyor"/>
    <meta property="og:description" content="Boris Johnson: Kaç çocuğum olduğunu söylemeyeceğim..."/>
  </head>
  <body>
    <article>
      <h1>Kaç çocuğu olduğu bilinmiyor</h1>
      <h2>Boris Johnson: Kaç çocuğum olduğunu söylemeyeceğim...</h2>
      <address>
        <time datetime="2019-11-29T15:32:00+00:00">29 Nov 2019, 15:32</time>
      </address>
      <p>Sıklıkla özel hayatıyla gündeme gelen İngiltere Başbakanı Boris Johnson, kaç çocuğu olduğunu söylemeyeceğini belirtti ve erken seçimler öncesinde onları siyaset malzemesi yapmayacağını söyledi.</p>
      <p>Sputnik’in haberine göre, renkli özel hayatıyla İngiliz bulvar gazetelerinin yer vermeyi çok sevdiği Boris Johnson, çocuklarının sayısı konusunu gizli tutacağını belirtti.</p>
      <p>Johnson, <b>“Çocuklarımı çok seviyorum ama bu seçimde onlar yarışmıyor, bu nedenle yorum yapmayacağım. Onları siyaset malzemesi yapmayacağım”</b> dedi.</p>
      <p>Downing Street’te (Başbakanlık konutu) partneri Carrie Symonds ile birlikte yaşayan Johnson, daha fazla çocuk isteyip istemediği sorusu karşısında ise, <b>“Bu tartışmalara dahil olmayacağım” </b>ifadesini kullandı.</p>
      <p>Johnson ve Symonds son olarak yüksek sesli kavga ettikleri iddialarıyla haber olmuş hatta gürültü üzerine komşuların şikâyetçi oldukları öne sürülmüştü.</p>
      <p>İngiltere, 12 Aralık'ta erken genel seçime gidiyor.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>5,885 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/o-gorusmedeki-asil-haberi-herkesten-sakladilar-13101928.html"/>
        <a href="https://odatv.com/rahat-takiliyor-23081956.html"/>
        <a href="https://odatv.com/johnson-bakin-kimi-bakan-yapti-25071953.html"/>
        <a href="https://odatv.com/ingilterede-surpriz-istifa-09071808.html"/>
      </related>
    </article>
  </body>
</html>