<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milanofinanza.it/news/la-tensione-usa-cina-indebolisce-wall-street-201911291555357382?utm_source=dlvr.it&amp;utm_medium=twitter"/>
    <meta property="og:site_name" content="www.milanofinanza.it"/>
    <meta property="article:published_time" content="2019-11-29T15:50:00+00:00"/>
    <meta property="og:title" content="La tensione Usa-Cina indebolisce Wall Street"/>
    <meta property="og:description" content="Gli indici della borsa americana, oggi a orario ridotto per il Black Friday, stanno registrando flessioni per le continue tensioni tra le due super..."/>
  </head>
  <body>
    <article>
      <h1>La tensione Usa-Cina indebolisce Wall Street</h1>
      <address><time datetime="2019-11-29T15:50:00+00:00">29 Nov 2019, 15:50</time> by <a rel="author">MF-Dow Jones</a></address>
      <p>
        <i>Gli indici della borsa americana, oggi a orario ridotto per il Black Friday, stanno registrando flessioni per le continue tensioni tra le due super potenze economiche e per l'appoggio del presidente Usa alle proteste di Hong Kong</i>
      </p>
      <p>Wall Street ha aperto la seduta in calo, con gli investitori che attendono segnali in merito ai colloqui commerciali fra Stati Uniti e Cina. Il Dow Jones sta registrando un calo dello 0,29%, l'S&amp;P 500 dello 0,17% e il Nasdaq Composite dello 0,24%. Il ministro degli esteri cinese ha affermato che Washington ha "intenzioni sinistre" dopo che il presidente Usa, Donald Trump, ha firmato un disegno di legge a supporto dei manifestanti di Hong Kong.</p>
      <p>Gli investitori temono le possibili reazioni cinesi qualora altri Stati dovessero fornire sostegno ai manifestanti della regione autonoma. "Questo, infatti, potrebbe portare a un aumento vertiginoso delle tensioni politiche", sostiene Alex Au, analista di Alphalex Capital. "La Cina è stata chiara riguardo al suo disappunto nei confronti della mossa americana", sostiene Gregory Faranello, analista di AmeriVet Securities. "Gli occhi sono puntati sulle possibili contromisure da parte di Pechino".</p>
      <p>Per quanto riguarda l'economia interna, per le catene della grande distribuzione Usa inizia una fase di forte competizione dovuta al periodo pre-natalizio e alla settimana del Black Friday. I dati sulle vendite odierne, infatti, forniranno dettagli importanti sulla spesa delle famiglie.</p>
      <p>Intanto sul fronte valutario, il cambio euro-dollaro si è attestato a 1,099. Mentre sull'obbligazionario il rendimento del T-Note biennale sta viaggiando all'1,64% e quello del decennale all'1,781%. La seduta di oggi sarà a orario ridotto in seguito alla festività del Thanksgiving day di ieri. (riproduzione riservata)</p>
    </article>
  </body>
</html>