<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/handbollsligan/hk-malmo-sakrar-tonnesen-till-2022/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-29T15:18:22+00:00"/>
    <meta property="og:title" content="HK Malmö säkrar Tönnesen till 2022"/>
    <meta property="og:description" content="Det blir fortsatt norsk ledarflagg på HK Malmös tränarbänk. Stian Tönnesen har förlängt sitt kontrakt till 2022. Det norska fylket Østfold är inte bara en genomfart mellan Göteborg och Oslo utan har också givit oss en rad sportprofiler. Den temperamentsfulle rallyföraren Petter Solberg kommer från Askim och den inte fullt lika heta men ändå legendariske […]"/>
  </head>
  <body>
    <article>
      <h1>HK Malmö säkrar Tönnesen till 2022</h1>
      <address><time datetime="2019-11-29T15:18:22+00:00">29 Nov 2019, 15:18</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Det blir fortsatt norsk ledarflagg på HK Malmös tränarbänk. Stian Tönnesen har förlängt sitt kontrakt till 2022.</b>
      </p>
      <p>Det norska fylket Østfold är inte bara en genomfart mellan Göteborg och Oslo utan har också givit oss en rad sportprofiler. Den temperamentsfulle rallyföraren Petter Solberg kommer från Askim och den inte fullt lika heta men ändå legendariske fotbollstränaren Egil ”Drillo” Olsen, bördig i Fredrikstad.</p>
      <p>Sarpsborg bidrar till den svenska handbollseliten. Stian Tönnesen är nu inne på sin fjärde säsong som huvudtränare i HK Malmö och nu väntas det bli fler. Ett nytt kontrakt är rykande färskt och sträcker sig till 2022.</p>
      <p>– Det känns roligt och inspirerande att få fortsätta jobba med laget och utveckla<br/>spelarna. Kan jag i min roll vara med och påverka att unga spelare runtom i Skåne<br/>väljer HK Malmö för att nästa kliv i sin handbollskarriär är det väldigt positivt, säger det gamla spelgeniet i ett pressmeddelande.</p>
      <p>HK Malmös ordförande Jörgen Rasmusson siktar högt:</p>
      <p>– För oss i HK Malmö är det en stor glädje att kunna behålla kontinuiteten på<br/>tränarsidan då vi har som ambition att fortsatt vara ett topplag i Handbollsligan med<br/>siktet inställt på att vinna SM-guld. Vi vill också etablera oss för fortsatt spel i Europa.</p>
      <p><b>Stian Tönnesen</b><br/><b>Född:</b> 1974</p>
      <p><b>Spelarkarriär</b><br/>-1994 Sarpsborg<br/>1994-1996 Drammen HK<br/>1996-1997 Kroppskultur<br/>1997-1998 Elverum<br/>1998-2003 IFK Ystad<br/>2003-2007 TuS N-Lübbecke<br/>2007-2013 Magdeburg<br/>2013-2016 HK Malmö</p>
      <p><b>Tränarkarriär</b><br/>2016- HK Malmö</p>
    </article>
  </body>
</html>