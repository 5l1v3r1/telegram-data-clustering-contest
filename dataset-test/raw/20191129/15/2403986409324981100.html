<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/stovburovi_klitini_vidnovlyuyut_sertse_zovsim_ne_tak_yak_uyavlyali_vcheni_n1241421"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="Стовбурові клітини відновлюють серце зовсім не так, як уявляли вчені"/>
    <meta property="og:description" content="Досі вважалося, що терапія стовбуровими клітинами допомагає серцю відновитися після серцевого приступу, замінюючи пошкоджені клітини новими. Дослідження американських вчених підтверджує такий ефект, але виявилось, що механізм &quot;регенерації&quot; зовсім інший."/>
  </head>
  <body>
    <article>
      <h1>Стовбурові клітини відновлюють серце зовсім не так, як уявляли вчені</h1>
      <address><time datetime="2019-11-29T15:44:00+00:00">29 Nov 2019, 15:44</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Досі вважалося, що терапія стовбуровими клітинами допомагає серцю відновитися після серцевого приступу, замінюючи пошкоджені клітини новими. Дослідження американських вчених підтверджує такий ефект, але виявилось, що механізм "регенерації" зовсім інший.</b>
      </p>
      <p>Вчені виявили принципово новий механізм, який допомагає стовбуровим клітинам лікувати пошкодження тканини серця і це не звичайна замісна регенерація. Висновки опубліковані на <a href="https://www.cincinnatichildrens.org/news/release/2019/stem-cell-therapy">сайті </a>Медичного центру Дитячої лікарні в Цинциннаті.</p>
      <blockquote>Читайте також:<a href="https://24tv.ua/health/dlya_serdechnikiv_proponuyut_noviy_sposib_likuvannya_n1236053"> Для сердечників пропонують новий спосіб лікування</a></blockquote>
      <p>Команда провела експерименти з гризунами, яким вводили ін’єкції живих і мертвих стовбурових клітин – мононуклеарних клітин кісткового мозку.</p>
      <figure>
        <img src="https://24tv.ua/resources/photos/news/620_DIR/201911/1241421_10279669.jpg?201911140639"/>
      </figure>
      <p>
        <i>Медицина майбутнього: лікування стовбуровими клітинами</i>
      </p>
      <h3>Як діють стовбурові клітини</h3>
      <p>Стовбурові клітини викликали гострий запальний процес, який провокував відповідні реакції – загоєння пошкодженої ділянки серця.</p>
      <aside>Вроджений імунітет різко змінював клітинну активність навколо пошкодженної ділянки, знижуючи процес фіброзу, – зазначили автори дослідження.</aside>
      <p>  Фіброз – що це?</p>
      <p>Фіброз передбачає розростання сполучної тканини з рубцем, що в подальшому знижує функцію серця.</p>
      <p>Вчені помітили, що впоратися з проблемою можна за допомогою ін’єкцій стовбурових клітин, які провокують запалення та сповільнюють фіброз.</p>
      <p>В ході дослідження, вчені також помітили, що користь серцю приносять не лише ін’єкції стовбурових клітин, але й полісахарид зимозан, який призначений для стимуляції вродженої імунної відповіді. </p>
      <p>Іншим важливим відкриттям став <b>механізм лікування.</b></p>
      <figure>
        <video src="https://media.giphy.com/media/3ohs86z6pB1iPZxQ3e/giphy.gif" autoplay="" loop=""/>
      </figure>
      <aside>Наші експерименти довели, що стовбурові клітини або інші терапевтичні засоби повинні вводитися безпосередньо в орган навколо пошкодженої області, – заявили автори.</aside>
      <p>Такі висновки суперечать більшості проведених клінічних досліджень, де клітини вводилися в організм через кровотік.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/zdorovya_tag3301/">Здоров'я</a>.</blockquote>
    </article>
  </body>
</html>