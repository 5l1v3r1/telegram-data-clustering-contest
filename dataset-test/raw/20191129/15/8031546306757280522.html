<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109917-Karadaya%253A-Ocenkata-na-Centralniya-savet-na-DPS-e%252C-che-ima-otstaplenie-ot-demokraciyata"/>
    <meta property="og:site_name" content="Канал 3"/>
    <meta property="article:published_time" content="2019-11-29T15:56:00+00:00"/>
    <meta property="og:title" content="Карадайъ: Оценката на Централния съвет на ДПС е, че има отстъпление от демокрацията"/>
    <meta property="og:description" content="На 26 април 2020 е насрочена отчетно-изборната конференция на партията"/>
  </head>
  <body>
    <article>
      <h1>Карадайъ: Оценката на Централния съвет на ДПС е, че има отстъпление от демокрацията</h1>
      <h2>На 26 април 2020 е насрочена отчетно-изборната конференция на партията</h2>
      <address>
        <time datetime="2019-11-29T15:56:00+00:00">29 Nov 2019, 15:56</time>
      </address>
      <p>
        <b>Оценката на Централния съвет на ДПС е, че има отстъпление от демокрацията, заяви председателят на партията Мустафа Карадайъ на пресконференция, която Канал 3 излъчи на живо след днешното заседание на Централния съвет в софийски хотел. Той обяви също, че ДПС ще проведе отчетно-изборна конференция на 26 април 2020 г. </b>
      </p>
      <p>"26 април 1990 г. е регистрирано ДПС.“, посочи Карадайъ. "Централният съвет определи и критериите и базата за определяне на делегати на предстоящата национална конференция ,а именно базата са изборите за народни представители от 2017 г. и на всеки 500 действителни гласа – по един делегат“, допълни още той.</p>
      <p>
        <b>"Още една оценка има направена от Централния съвет, а именно, че има отстъпление от демокрацията. Различни бяха анализите, различни коментарите в различните общини за начините и методите за правене на избори", заяви Карадайъ.</b>
      </p>
      <p>За изборите тази година - за европарламент и Местни избори 2019, Карадайъ каза: "Анализът беше много задълбочен и конструктивен. Като се отчете, че безспорно изборните резултати са много добри за ДПС. Избрани от ДПС, което прави над 25 % увеличение. Освен това са избрани 916 общински съветници. 18 % са и 47 кметове на общини от 265 и 681 кметове на кметства са избрани от ДПС", отчете Карадайъ.</p>
      <p><b>"Като изборен резултат - резултатите са много добри. Още един показател за тези избори - ДПС на парламентарните избори 2017 г. имаше около 315 хил. гласа, на европейските избори около 320 хил. гласа, за общински съветници на местните избори има около 310 хил. гласа, което дава повод и основание да твърдим, че няма друга политическа партия, която на парламентарни, на избори за членове на ЕП и на местни избори да има еднакъв изборен резултат в партийния вот", заяви Карадайъ.</b><br/> </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109894-DPS-analizira-izborite-i-nasrochva-Nacionalna-konferenciya"/>
      </related>
    </article>
  </body>
</html>