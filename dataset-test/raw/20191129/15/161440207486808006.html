<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/29/uccide-la-compagna-e-si-impicca-al-parco-tragedia-nel-bresciano-137-958732.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T15:23:17+00:00"/>
    <meta property="og:title" content="Uccide la compagna e si impicca al parco: tragedia nel Bresciano"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Azzano Mella</h6>
      <h1>Uccide la compagna e si impicca al parco: tragedia nel Bresciano</h1>
      <h2>L'uomo aveva annunciato su Facebook di voler uccidere la compagna</h2>
      <address>
        <time datetime="2019-11-29T15:23:17+00:00">29 Nov 2019, 15:23</time>
      </address>
      <p>Tragedia ad Azzano Mella, nel Bresciano, dove i cadaveri di un uomo e una donna sono stati ritrovati dai carabinieri.</p>
      <p>I corpi appartengono a un marocchino di 32 anni, che è stato ritrovato impiccato in un parco pubblico, e a una donna di 46 anni, italiana. Il corpo della donna è stato ritrovato senza vita nelle campagne dello stesso paese, a pochi chilometri di distanza da quello del marocchino.</p>
      <p>Tra le ipotesi al vaglio degli inquirenti c'è quella di omicidio-suicidio: l'uomo aveva annunciato con un messaggio su Facebook ad un'amica di voler uccidere la quarantaseienne, con la quale aveva da tempo una relazione.</p>
      <p>A trovare per primo il cadavere dell'uomo è stato un tecnico comunale che stava effettuando un sopralluogo nell'area verde. Sono stati invece alcuni residenti nelle cascine di Azzano ad avvertire i carabinieri della presenza di un'auto con tracce di sangue, laddove invece è stata trovata la donna uccisa.</p>
      <p>Al lavoro carabinieri e magistrati della procura di Brescia.</p>
      <p>(Unioneonline/v.l.)</p>
    </article>
  </body>
</html>