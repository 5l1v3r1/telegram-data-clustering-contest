<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/744323"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="นายกฯเตรียมขนครม.'ตู่2' แถลงผลงานครบรอบ6เดือน"/>
    <meta property="og:description" content="“บิ๊กตู่” เตรียมขนครม.แถลงผลงาน “รัฐบาลตู่2” ครบรอบ 6 เดือนต่อรัฐสภา สั่ง “โฆษกทุกกระทรวง” เร่งแจงข้อข้องใจปชช."/>
  </head>
  <body>
    <article>
      <h1>นายกฯเตรียมขนครม.'ตู่2' แถลงผลงานครบรอบ6เดือน</h1>
      <address>
        <time datetime="2019-11-29T15:00:00+00:00">29 Nov 2019, 15:00</time>
      </address>
      <p>
        <b>“บิ๊กตู่” เตรียมขนครม.แถลงผลงาน “รัฐบาลตู่2” ครบรอบ 6 เดือนต่อรัฐสภา สั่ง “โฆษกทุกกระทรวง” เร่งแจงข้อข้องใจปชช.</b>
      </p>
      <p>เมื่อวันที่ 29 พ.ย. ที่ทำเนียบรัฐบาล นางนฤมล ภิญโญสินวัฒน์ โฆษกประจำสำนักนายกรัฐมนตรี ให้สัมภาษณ์ภายหลังเป็นประธานการประชุมโฆษกกระทรวง ครั้งที่ 1/2562 ว่า พล.อ.ประยุทธ์ จันทร์โอชา นายรัฐมนตรีและรมว.กลาโหม ได้มีบัญชาให้โฆษกแต่ละกระทรวงประสานการทำงานร่วมกัน โดยเฉพาะข้อมูลต่างๆ ของแต่ละกระทรวง เพื่อสร้างการรับรู้ให้ประชาชนทราบถึงการทำงานของรัฐบาล หากมีส่วนไหนที่ประชาชนเกิดข้อข้องใจ รวมไปถึงมาตรการต่างๆ ของแต่ละกระทรวงที่ออกมา โฆษกกระทรวงจะต้องรีบอธิบายข้อสงสัย<br/><br/>ขณะเดียวกันแต่ละกระทรวงและรัฐบาลจะต้องบูรณาการการทำงานร่วมกัน พร้อมกับแลกเปลี่ยนข้อมูล รวมถึงผลการทำงานของทุกกระทรวง โดยเฉพาะนโยบายเร่งด่วน 12 ด้าน ตลอดจนต้องบูรณาการช่องทางการสื่อสารระหว่างโฆษกกระทรวงและโฆษกรัฐบาลด้วย ดังนั้น วันนี้จึงมีการประชุมร่วมกัน โดยสิ่งสำคัญให้มีการรวบรวมข้อมูลผลงานรัฐบาลเพื่อเตรียมแถลงต่อรัฐสภา ในโอกาสที่รัฐบาลบริหารประเทศครบ 6 เดือน ซึ่งจะมีการแถลงผลงานต่อรัฐสภา ช่วงกลางเดือนม.ค. 2563 หลังจากแถลงผลงานต่อรัฐสภาแล้ว ก็จะมีการแถลงผลงานต่อประชาชนต่อไป.</p>
    </article>
  </body>
</html>