<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/ruis-bih-izbral-dzhoshua-pred-fyuri-i-uajldyr-stilyt-mu-e-perfekten-za-men-1411036.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T15:53:00+00:00"/>
    <meta property="og:title" content="Руис: Бих избрал Джошуа пред Фюри и Уайлдър, стилът му е перфектен за мен"/>
    <meta property="og:description" content="Световният шампион по бокс в тежка категория Анди Руис заяви, че възнамерява да пречупи претендента Антъни Джошуа психически и да го победи още по-бързо, отколкото в предишния им сблъсък на 1 юни Носителят на поясите на WBA (Super), IBF, WBO и IBO очаква британският му съперник да избере предпазлива тактика за реванша помежду им в Дирия, Саудитска Арабия, на 7 декември"/>
  </head>
  <body>
    <article>
      <h1>Руис: Бих избрал Джошуа пред Фюри и Уайлдър, стилът му е перфектен за мен</h1>
      <address><time datetime="2019-11-29T15:53:00+00:00">29 Nov 2019, 15:53</time> by <a rel="author">Sportlive.bg</a></address>
      <p>Световният шампион по бокс в тежка категория <b><a href="https://www.sportlive.bg/tags/69598">Анди Руис</a></b> заяви, че възнамерява да пречупи претендента Антъни Джошуа психически и да го победи още по-бързо, отколкото в предишния им сблъсък на 1 юни. Носителят на поясите на WBA (Super), IBF, WBO и IBO очаква британският му съперник да избере предпазлива тактика за реванша помежду им в Дирия, Саудитска Арабия, на 7 декември.</p>
      <p><i>"Ако той избере да се бием открито, по-добре за мен. Това е моят стил. Трябва да го притискам, да работя върху тялото, да го пречупя. Особено неговия дух. Напрежението е върху него. Един удар може да промени мача, както на 1 юни. Този път може да ми е малко по-трудно, но трябва да покажа уменията и таланта си"</i>, заяви американецът от мексикански произход пред Sky Sports.</p>
      <p><i>"Не мисля, че той харесва да се бие с по-дребни боксьори като мен, които постоянно го притискат и се изплъзват. Когато той ме удряше, аз отвръщах двойно повече. Между него, Фюри и Уайлдър винаги бих избрал да се боксирам с Джошуа заради стила му. Той е перфектен за мен"</i>, допълни 30-годишният Руис-младши. <b><i><a href="https://www.sportlive.bg/sport/boxing/Dzhoshua-Andi-e-dobyr-no-ne-mislq-che-mozhe-da-me-pobedi-2-pyti-1408345.html">А какви са очакванията на Джошуа за мача вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/sport/boxing/Hyrn-obqvi-dali-Dzhoshua-shte-spre-s-boksa-ako-zagubi-pak-ot-Ruis-1410894.html"/>
        <a href="https://www.sportlive.bg/sport/boxing/Fyuri-Vtori-nokaut-shte-slozhi-kraj-na-karierata-na-Dzhoshua--1410358.html"/>
        <a href="https://www.sportlive.bg/sport/boxing/Kubrat-Ruis-shte-pobedi-Dzhoshua-pak-no-samo-pri-edno-uslovie-1407076.html"/>
        <a href="https://www.sportlive.bg/sport/boxing/Andi-Ruis-s-neveroqtna-transformaciq-na-tqloto-predi-revansha-s-Dzhoshua-(SNIMKA)-1393774.html"/>
        <a href="https://www.sportlive.bg/sport/boxing/Andi-Ruis-vkara-tezhko-kroshe-na-trenxora-si-po-chudo-ne-go-prati-v-bolnica-(VIDEO)-1376842.html"/>
      </related>
    </article>
  </body>
</html>