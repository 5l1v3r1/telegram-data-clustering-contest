<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/koi-sa-vyzmozhnite-kandidati-za-nov-menidzhyr-na-arsenal-1411063.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T15:36:00+00:00"/>
    <meta property="og:title" content="Кои са възможните кандидати за нов мениджър на Арсенал?"/>
    <meta property="og:description" content="Чашата на търпение при шефовете на Арсенал преля след загубата от Айнтрахт Франкурт в четвъртък вечер и това доведе до уволнението на Унай Емери Решението е взето на база резултатите на тима, които не са на необходимото ниво"/>
  </head>
  <body>
    <article>
      <h1>Кои са възможните кандидати за нов мениджър на Арсенал?</h1>
      <address><time datetime="2019-11-29T15:36:00+00:00">29 Nov 2019, 15:36</time> by <a rel="author">Sportlive.bg</a></address>
      <p>Чашата на търпение при шефовете на <a href="https://www.sportlive.bg/tags/3848"><b>Арсенал</b></a> преля след <a href="https://www.sportlive.bg/worldfootball/ligaeurope/Arsenal-se-izdyni-i-sreshtu-Ajntraht-%E2%80%9Etopchiite%E2%80%9C-bez-pobeda-edin-mesec-1410800.html"><b>загубата от Айнтрахт Франкурт в четвъртък вечер </b></a>и това доведе до уволнението на Унай Емери. Решението е взето на база резултатите на тима, които "не са на необходимото ниво". Също така стана ясно, че ръководството е помолило помощника на Емери Фреди Люнберг да стане временен наставник на "топчиите".</p>
      <p><b><i>Сега логичният въпрос е кой ще бъде постоянният заместник на Емери</i></b>, като в медиите се спрягат няколко имена. Едно от първите имена в списъка е това на Маурисио Почетино. Само преди няколко седмици аржентиският специалист се раздели с Тотнъм и все още няма отбор, макар да е спряган и за Байерн Мюнхен.</p>
      <p>Едва ли феновете на "шпорите" биха били много доволни от факта, че доскорошният им любимец ще поеме конкурент от <a href="https://www.sportlive.bg/worldfootball/england"><b>Висшата лига</b></a>, но от гледна точка на Почетино може да се окаже логичен избор. Няма нужда да се мести, а ще наследи един клуб с традиции и приличен състав, като ще има възможността да върне Арсенал към най-силните му години.</p>
      <figure>
        <img src="https://i.actualno.com/actualno_2013/upload/2019/11/21/0311666001574347019_big.jpg"/>
      </figure>
      <p>Мениджърът на Борнемут Еди Хау също е вариант за лондонския тим. Специалистът е в "черешките" от 2006 година, като заема най-различни длъжности в клуба, за да се превърне в  най-дългогодишния мениджър след напускането на Арсен Венгер от Арсенал. Единствената му смяна на работата е през 2011 година, когато за 12 месеца поема Бърнли. Рафа Бенитес също е сред обсъжданите имена. Той се раздели с Нюкасъл заради липса на финансови средства за инвестиции, както и заради неразбирателство с шефовете.</p>
      <p>Масимилиано Алегри, който от лятото е без отбор, след като се раздели с Ювентус, също е вариант. Алегри остави "бианконерите" като доминираща сила в италианския футбол, спечели пет поредни титли в Серия А, четири пъти Купата и изведе "Старата госпожа"до два финала на Шампионска лига. Освен това няма проблем и веднага да се насочи към Лондон.</p>
      <p>
        <b>А до какъв антирекорд са съвсем близо "артилеристите" - <a href="https://www.sportlive.bg/worldfootball/england/Arsenal-e-blizo-do-antirekord-zapisan-predi-erata-na-Venger-1410861.html">вижте в този материал на SportLive.</a></b>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Fenovete-na-Arsenal-posochiha-osnovnite-grehove-na-Emeri-(SNIMKA)-1410989.html"/>
        <a href="https://www.sportlive.bg/worldfootball/england/Arsenal-iska-igrach-na-Real-Madrid-no-toj-ne-iska-i-da-chue-za-transfer-1410998.html"/>
        <a href="https://www.sportlive.bg/worldfootball/england/Koshmarnite-pokazateli-na-Emeri---uvolnenieto-be-neizbezhno-1410980.html"/>
        <a href="https://www.sportlive.bg/worldfootball/england/Oficialno-Arsenal-uvolni-Unaj-Emeri-1410947.html"/>
      </related>
    </article>
  </body>
</html>