<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/cinema/2019/11/29/star-wars-ascesa-skywalker-trailer.html"/>
    <meta property="og:site_name" content="Sky TG24"/>
    <meta property="article:published_time" content="2019-11-29T15:01:00+00:00"/>
    <meta property="og:title" content="Star Wars: l'ascesa di Skywalker, pubblicato un nuovo trailer"/>
    <meta property="og:description" content="Siete pronti per l’arrivo di “Star Wars: L'ascesa di Skywalker”? Una delle pellicole più attesa dell’anno sta finalmente per fare il suo debutto nelle sale cinematografiche italiane, scopriamo insieme il nuovo trailer."/>
  </head>
  <body>
    <article>
      <h1>Star Wars: l'ascesa di Skywalker, pubblicato un nuovo trailer</h1>
      <h2>Siete pronti per l’arrivo di “<a href="https://tg24.sky.it/spettacolo/cinema/2019/10/22/star-wars-skywalker-trailer.html">Star Wars: L'ascesa di Skywalker</a>”? Una delle pellicole più attesa dell’anno sta finalmente per fare il suo debutto nelle sale cinematografiche italiane, scopriamo insieme <b>il nuovo trailer</b>.</h2>
      <address><time datetime="2019-11-29T15:01:00+00:00">29 Nov 2019, 15:01</time> by <a rel="author">Matteo Rossini</a></address>
      <related>
        <a href="https://tg24.sky.it/spettacolo/cinema/2019/09/03/star-wars-ascesa-skywalker-addio-c3po.html"/>
      </related>
      <p>Dopo gli incassi record di “<a href="https://tg24.sky.it/spettacolo/musica/2019/11/28/frozen-2-testi-canzoni.html">Frozen 2 - Il segreto di Arendelle</a>” (<b><a href="https://tg24.sky.it/spettacolo/cinema/fotogallery/2019/11/21/frozen-2-personaggi.html">qui potete trovare tutte le foto più belle dei personaggi</a></b>), “<b>Star Wars: L'ascesa di Skywalker</b>” si prepara al ruolo di grande protagonista delle festività natalizie. La nuova pellicola di una delle saghe più iconiche del mondo dell’intrattenimento sta per fare il su atteso debutto nelle sale cinematografiche italiane, la data è quella del <b>18 dicembre 2019</b>.</p>
      <p>Poche ore fa un nuovo trailer ha conquistato il web svelando una scena inedita della prossima pellicola, inutile sottolineare il grande entusiasmo da parte del pubblico di tutto il mondo che ora si pone nuove domande sul film. Scopriamo insieme tutti i dettagli.</p>
      <h3>“Star Wars: L'ascesa di Skywalker”: grande attesa per il film</h3>
      <p>“<a href="https://tg24.sky.it/spettacolo/cinema/2019/10/22/star-wars-skywalker-trailer.html">Star Wars: L'ascesa di Skywalker</a>” arriverà nelle sale cinematografiche italiane il 18 dicembre 2019. La pellicola è il terzo e ultimo capitolo della “<b>trilogia sequel</b>”, formata da “<b>Star Wars: Il risveglio della Forza”</b> e “ <b>Star Wars: Gli ultimi Jedi</b>”, distribuiti rispettivamente nel 2015 e nel 2017.</p>
      <p>Il film è stato diretto da <b>J. J. Abrams</b>, tornato ad abbracciare il mondo di George Lucas dopo aver incassato con il film del 2015 oltre due miliardi di dollari al botteghino internazionale, uno dei lavori di maggior successo nel mondo della settima arte.</p>
      <p>Il film vedrà la presenza di un cast di attori di primo livello del mondo dorato di Hollywood, tra loro Mark Hamill, <b>Adam Driver</b>, Daisy Ridley e John Boyega. Le riprese della pellicola sono state effettuate a cavallo tra il 2018 e il 2019.</p>
      <h3>“Star Wars: L'ascesa di Skywalker”: il nuovo trailer</h3>
      <p>Poche ore fa un nuovo trailer di "<a href="https://tg24.sky.it/spettacolo/cinema/2019/09/03/star-wars-ascesa-skywalker-addio-c3po.html">Star Wars: L'ascesa di Skywalker</a>" ha conquistato il web ottenendo migliaia di visualizzazioni. Il video, dalla durata di <b>circa un minuto</b>, mostra scene già viste nei filmati precedenti e una parte inedita che ad oggi non era mai stata vista.</p>
      <p>Le immagini hanno immediatamente fatto il giro del web portando il pubblico a porsi nuove domande. Purtroppo al momento l’unica cosa da fare è attendere ancora qualche altra settimana per poi poter finalmente gustare <b>il nuovo capolavoro targato Star Wars</b>.</p>
      <figure>
        <iframe src="https://www.youtube.com/embed/Ew08or0_ddY" width="560" height="315" data-service="Youtube" scrolling="no"/>
      </figure>
    </article>
  </body>
</html>