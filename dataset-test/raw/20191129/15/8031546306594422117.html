<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109916-S-gol-v-prodaldzenieto-Septemvri-pobedi-Lokomotiv-%2528Gorna-Oryahovica%2529"/>
    <meta property="og:site_name" content="Канал 3"/>
    <meta property="article:published_time" content="2019-11-29T15:42:00+00:00"/>
    <meta property="og:title" content="С гол в продължението Септември победи Локомотив (Горна Оряховица)"/>
    <meta property="og:description" content="Единственото попадение в мача отбеляза Георги Русев"/>
  </head>
  <body>
    <article>
      <h1>С гол в продължението Септември победи Локомотив (Горна Оряховица)</h1>
      <h2>Единственото попадение в мача отбеляза Георги Русев</h2>
      <address>
        <time datetime="2019-11-29T15:42:00+00:00">29 Nov 2019, 15:42</time>
      </address>
      <p>
        <b>Септември победи Локомотив (Горна Оряховица) с 1:0 в първи мач от 17-я кръг на Втора лига.</b>
      </p>
      <p>След само три минути игра домакините от Горна Оряховица можеха да водят в резултата. Георги Русев стреля, но топката рикошира в бранител и излезе в ъглов удар.</p>
      <p>В 21-ата минута футболистът на Септември Жак Пехливанов отправи удар от далечна дистанция, но Ивайло Василев изби в корнер. Единайсет минути по-късно Георги Русев опита да изненада вратаря на домакините, но той спаси.</p>
      <p>Пет минути преди края на полувремето Калоян Стефанов стреля с глава, но ударът му не намери мрежата.</p>
      <p>Най-чистото положение в мача се откри пред домакините в 63-ата минута. Пехливанов центрира към Деян Христов, но ударът на нападателят се отби от страничната греда.</p>
      <p>В добавеното време на срещата Септември стигна до успеха. Борис Галчев центрира от фаул в наказателното поле и Георги Русев с глава отбеляза победния гол.</p>
      <p>С победата Септември остава лидер във Втора лига с актив от 43 точки, докато Локомотив Горна Оряховица е пети с 25точки.</p>
    </article>
  </body>
</html>