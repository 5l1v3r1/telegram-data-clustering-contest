<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/29/fransa-erdogan-n-macron-c-k-s-ndan-dolay-paris-buyukelcisi-musa-y-bakanl-ga-cag-racak"/>
    <meta property="og:site_name" content="euronews"/>
    <meta property="article:published_time" content="2019-11-29T15:59:08+00:00"/>
    <meta property="og:title" content="Erdoğan'ın Macron çıkışı Paris-Ankara hattında krize yol açtı"/>
    <meta property="og:description" content="Fransa Dışişleri Bakanlığı, Cumhurbaşkanı Erdoğan'ın yaptığı açıklamanın ardından Türkiye'nin Paris büyükelçisini bakanlığa çağıracaklarını duyurdu."/>
  </head>
  <body>
    <article>
      <h1>Erdoğan'ın Macron çıkışı Paris-Ankara hattında krize yol açtı</h1>
      <address><time datetime="2019-11-29T15:59:08+00:00">29 Nov 2019, 15:59</time> by <a rel="author">Euronews </a></address>
      <p>Fransa Dışişleri Bakanlığı, Cumhurbaşkanı Erdoğan'ın yaptığı açıklamanın ardından Türkiye'nin Paris Büyükelçisi İsmail Hakkı Musa'yı bakanlığa çağırdı. Açıklamada, Erdoğan'ın 'aşağılayıcı' yorumları nedeniyle bu kararın alındığı belirtildi.</p>
      <p>Cumhurbaşkanı Recep Tayyip Erdoğan, Fransa Cumhurbaşkanı Emmanuel Macron'un Barış Pınarı Harekatı'na istinaden söylediği "Nato'nun beyin ölümü gerçekleşti" ifadesine yanıt vererek "Önce sen kendi beyin ölümünü bir kontrol ettir" <a href="https://tr.euronews.com/2019/11/29/erdogan-dan-macron-a-nato-gondermesi-sen-once-kendi-beyin-olumunu-bir-kontrol-ettir-video">demişti.</a></p>
      <p>Fransa Cumhurbaşkanlığı ofisinden yapılan açıklamada Erdoğan'ın ifadelerine ilişkin, "Bu bir açıklama değil, hakaret. Büyükelçi bakanlığa, Erdoğan'ın sözlerini açıklamak için davet edilecek" ifadeleri kullanıldı.</p>
      <ul>
        <li>
          <a href="https://tr.euronews.com/2019/11/07/fransa-cumhurbaskani-macron-nato-nun-beyin-olumu-gerceklesti">Fransa Cumhurbaşkanı Macron: NATO'nun beyin ölümü gerçekleşti</a>
        </li>
        <li>
          <a href="https://tr.euronews.com/2019/11/27/beyin-olumu-gerceklesti-denilen-70-yasindaki-nato-nun-yasamasi-icin-akil-adamlar-devrede">NATO 70 yaşında: Beyin ölümü gerçekleşti mi? Reformlar örgütü kurtarır mı?</a>
        </li>
      </ul>
      <p>"Türkiye'yi NATO'dan çıkarmak - çıkarmamak... Bu senin haddine mi? Böyle bir şeyin kararını senin verme yetkin var mı?" diyen Cumhurbaşkanı Erdoğan, Fransa güçlerinin Suriye topraklarında bulunma hakkının olmadığını savunmuştu.</p>
    </article>
  </body>
</html>