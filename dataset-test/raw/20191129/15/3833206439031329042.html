<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zhena-s-burka-shokira-chitatel-Toi-Vizhdaha-i-se-samo-ochite-917918"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-29T15:25:00+00:00"/>
    <meta property="og:title" content="Жена с бурка шокира читател! Той: Виждаха й се само очите!"/>
    <meta property="og:description" content="Читател на Plovdiv24.bg се свърза с нашата медия, за да разкаже онова, на което е станал неволен сви..."/>
  </head>
  <body>
    <article>
      <h1>Жена с бурка шокира читател! Той: Виждаха й се само очите!</h1>
      <address>
        <time datetime="2019-11-29T15:25:00+00:00">29 Nov 2019, 15:25</time>
      </address>
      <p>Читател на <b>Plovdiv24.bg</b> се свърза с нашата медия, за да разкаже онова, на което е станал неволен свидетел днес следобед: "Здравейте! Жена с бурка, на която се виждаха единствено очите, влезе преди малко в сградата на община Асеновград. Доколкото съм запознат със законите в нашата страна, носенето на подобно облекло бе забранено на обществени места"...</p>
      <p>Припомняме, че в края на септември 2016 година българският парламент забрани носенето на облекло, частично прикриващо или скриващо напълно лицето на публични места на територията на България. Това се случи, след като Народното събрание прие на второ четене "Законът за бурките". </p>
      <p>Според приетия закон облекло, прикриващо или скриващо лицето, са плътни или полупрозрачни дрехи, покривала, наметала, мрежести платки, маски или други подобни елементи, които прикриват частично или скриват напълно лицето. При носене на такова облекло на публично място наказанието е с глоба в размер на 200 лв. за първо нарушение, в размер на 1500 лв. за всяко следващо, а ако нарушителите са длъжностни лица, глобата е в размер на 500 лв. за първо нарушение и 2000 лв. за всяко следващо.</p>
      <p>Разпоредбите на закона няма да се прилагат, ако носенето на облеклото се налага по здравословни причини, от характера на упражняващата професия, в рамките на спортни, културни и образователни или други подобни прояви, в молитвените домове на регистрираните вероизповедания и когато със закон е установено друго. Законът бе обнародван в Държавен вестник на 12 октомври същата година.</p>
    </article>
  </body>
</html>