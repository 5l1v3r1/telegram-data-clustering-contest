<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724600/ria-novosti-uchenite-sa-ustanovili-che-zabite-na-nyakoi-dinozavri-sa-se-smenyali-na-dva-mesetsa.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:56:00+00:00"/>
    <meta property="og:title" content="РИА Новости: Учените са установили, че зъбите на някои динозаври са се сменяли на два месеца"/>
    <meta property="og:description" content="Ню Йорк. Учените откриха, че при хищните динозаври от рода Маюнгазавър зъбите са се сменяли на всеки два месеца. Резултатите от проучването са публикувани в списание PLOS ONE, цитирано от РИА Новости. Американски палеонтолози от Университета в Охайо и Университета „Аделфи“ в Ню Йорк са изследвали фосилите на зъбите на месояден динозавър от рода Маюнгазавър, живял в Мадагаскар"/>
  </head>
  <body>
    <article>
      <h1>РИА Новости: Учените са установили, че зъбите на някои динозаври са се сменяли на два месеца</h1>
      <address><time datetime="2019-11-29T15:56:00+00:00">29 Nov 2019, 15:56</time> by <a rel="author">Агенция "Фокус"</a></address>
      <p><b><i>Ню Йорк. </i></b>Учените откриха, че при хищните динозаври от рода Маюнгазавър зъбите са се сменяли на всеки два месеца. Резултатите от проучването са публикувани в списание PLOS ONE, цитирано от <b>РИА Новости</b>.<br/>Американски палеонтолози от Университета в Охайо и Университета „Аделфи“ в Ню Йорк са изследвали фосилите на зъбите на месояден динозавър от рода Маюнгазавър, живял в Мадагаскар преди 70 милиона години.<br/><br/>Учените са открили, че тези животни са сменяли всичките си зъби на всеки два месеца. Това е няколко пъти по-бързо от другите месоядни динозаври и приблизително толкова бързо, колкото някои видове тревопасни динозаври и съвременните акули.<br/>„Това означава, че са изтривали зъбите си бързо, вероятно защото са дъвкали и кости“, обяснаява в прессъобщение ръководителят на научните изследвания Майкъл Д. Д'Емик, от университета Аделфи. Като независими доказателства за това служат съразмерните драскотини и дупки по костите на животни, които са били тяхна плячка“.<br/><br/><b><i>Превод и редакция: </i></b>Юлиян Марков</p>
    </article>
  </body>
</html>