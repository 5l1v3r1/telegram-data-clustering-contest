<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/arnisi-printezi-papanikolaou-ke-koniari-stin-ethniki-me-rik-pitino"/>
    <meta property="og:site_name" content="Metrosport.gr"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="Άρνηση Πρίντεζη, Παπανικολάου και Κόνιαρη στην Εθνική με Ρικ Πιτίνο"/>
    <meta property="og:description" content="Οι διεθνείς του Ολυμπιακού απέστειλαν επιστολή στον πρόεδρο της ΕΟΚ, Γιώργο Βασιλακόπουλο"/>
  </head>
  <body>
    <article>
      <h1>Άρνηση Πρίντεζη, Παπανικολάου και Κόνιαρη στην Εθνική με Ρικ Πιτίνο</h1>
      <h2>Οι διεθνείς του Ολυμπιακού απέστειλαν επιστολή στον πρόεδρο της ΕΟΚ, Γιώργο Βασιλακόπουλο</h2>
      <address><time datetime="2019-11-29T15:30:00+00:00">29 Nov 2019, 15:30</time> by <a rel="author">Metrosport.gr Team</a></address>
      <p>Η πρόσληψη του Ρικ Πιτίνο στην τεχνική ηγεσία της Εθνικής ομάδας οδήγησε στην άρνηση των Γιώργου Πρίντεζη, Κώστα Παπανικολάου και Αντώνη Κόνιαρη να αγωνιστούν στην “επίσημη αγαπημένη” κι αυτό ξεκαθάρισαν με επιστολή τους στον πρόεδρο της ΕΟΚ, Γιώργο Βασιλακόπουλο!</p>
      <p>Οι παίκτες του Ολυμπιακού αναφέρουν στην επιστολή τους ότι είχαν λάβει τη διαβεβαίωση του Ρικ Πιτίνο ότι θα περιορίζονταν στις υποχρεώσεις του στην Εθνική ομάδα καθώς επίσης και ότι δεν θα αναλάμβανε την τεχνική ηγεσία του Παναθηναϊκού. Αυτή η απόφαση του Αμερικανού προπονητή αποδείχθηκε casus belli καθώς στην επιστολή τους οι τρεις αθλητές υποστηρίζουν ότι νιώθουν εξαπατημένοι, ότι είχαν λάβει τις σχετικές διαβεβαιώσεις από τον Πιτίνο και ότι δεν θα αγωνιστούν στην Εθνική ομάδα στην περίπτωση που ο Πιτίνο είναι στον πάγκο αυτής!</p>
      <p>Πρόκειται αναμφίβολα για ένα ακόμη επεισόδιο το οποίο πηγάζει μέσα από την αντιπαλότητα μεταξύ των δύο αιωνίων αντιπάλων, η οποία επηρεάζει την Εθνική ομάδα εδώ και τουλάχιστον μια δεκαετία.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/diskola-alla-mpori-pic"/>
        <a href="http://www.metrosport.gr/article/tokio-meso-kroatias-kanada-gia-tin-ethniki-andron"/>
        <a href="http://www.metrosport.gr/article/proolimpiako-tournoua-diskolo-to-ergo-tis-ethnikis-elladas"/>
        <a href="http://www.metrosport.gr/article/pitino-pleon-den-ime-amerikanos-alla-ellinas"/>
        <a href="http://www.metrosport.gr/article/live-streaming-parousiasi-tou-rik-pitino-apo-tin-eok"/>
        <a href="http://www.metrosport.gr/article/echi-polla-na-dosi-stin-ethniki-pitino"/>
      </related>
    </article>
  </body>
</html>