<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Od-1-januara-niza-cijena-gasa-u-Federaciji/571196?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T15:41:51+00:00"/>
    <meta property="og:title" content="Od 1. januara niža cijena gasa u Federaciji"/>
    <meta property="og:description" content="​SARAJEVO – Nadzorni odbor BH-Gasa je prihvatio prijedlog Uprave i usvojio odluku da od 01.01.2020. godine cijena gasa za distrubutivne kompanije iznosi 585 KM/1000 Sm3 što je u odnosu na važuću cijenu gasa (640 KM/1000 Sm3) smanjenje od 8,59 %."/>
  </head>
  <body>
    <article>
      <h1>Od 1. januara niža cijena gasa u Federaciji</h1>
      <address><time datetime="2019-11-29T15:41:51+00:00">29 Nov 2019, 15:41</time> by <a rel="author">N.N.</a></address>
      <p>​SARAJEVO – Nadzorni odbor BH-Gasa je prihvatio prijedlog Uprave i usvojio odluku da od 01.01.2020. godine cijena gasa za distrubutivne kompanije iznosi 585 KM/1000 Sm3 što je u odnosu na važuću cijenu gasa (640 KM/1000 Sm3) smanjenje od 8,59 %.</p>
      <p>Na osnovu zahtjeva federalnog ministra energije, rudarstva i industrije, a na prijedlog Uprave BH-Gasa, Nadzorni odbor BH-Gasa je na svojoj 28. sjednici održanoj danas u Sarajevu razmatrao mogućnost smanjenja veleprodajne cijene prirodnog gasa prema distributivnim kompanijama.</p>
      <p>Analizirajući kretanje ruske cijene prirodnog gasa i ostalih zavisnih troškova Uprava BH-Gasa je predložila smanjenje veleprodajne cijene gasa prema distrubitivnim kompanijama.</p>
      <p>Usvojena odluka sa obrazloženjem biće upućena u daljnju proceduru prema resornim ministarstvima tj. Vladi FBiH na konačno usvajanje.</p>
      <p>BH-Gas je, istovremeno, svoje poslovanje doveo u okvire koji su omogućili smanjene cijene i time omogućio da potrošači u zimskoj sezoni imaju ekološki prihvatljiv energent po nižim cijenama u odnosu na početak sezone grijanja.</p>
    </article>
  </body>
</html>