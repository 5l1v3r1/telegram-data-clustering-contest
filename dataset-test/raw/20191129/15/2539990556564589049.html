<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2412972,Sad-Najwyzszy-wzmacnia-stanowisko-frankowiczow"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T15:10:00+00:00"/>
    <meta property="og:title" content="Sąd Najwyższy wzmacnia stanowisko frankowiczów"/>
    <meta property="og:description" content="Sąd Najwyższy kolejny raz skłonił się ku przewalutowaniu kredytów frankowych na złote i zachowaniu stawki LIBOR. Po raz pierwszy sprawa dotyczy kredytu denominowanego - podaje &quot;Rzeczpospolita&quot;."/>
  </head>
  <body>
    <article>
      <h1>Sąd Najwyższy wzmacnia stanowisko frankowiczów</h1>
      <address>
        <time datetime="2019-11-29T15:10:00+00:00">29 Nov 2019, 15:10</time>
      </address>
      <p>
        <b>Sąd Najwyższy kolejny raz skłonił się ku przewalutowaniu kredytów frankowych na złote i zachowaniu stawki LIBOR. Po raz pierwszy sprawa dotyczy kredytu denominowanego - podaje "Rzeczpospolita".</b>
      </p>
      <p>Jak czytamy - "sprawa dotyczy wyroku z końca października, gdy Sąd Najwyższy skierował ją do ponownego rozpatrzenia. Najważniejsze jest jednak uzasadnienie, pierwsze po wydanym 3 października wyroku Trybunału Sprawiedliwości UE i pierwsze dotyczące kredytu denominowanego".</p>
      <p>
        <b>
          <a href="https://www.polskieradio24.pl/5/1222/Artykul/2397295,Sprawa-kredytu-panstwa-Dziubakow-Jest-decyzja-sadu">&gt;&gt;&gt;[CZYTAJ WIĘCEJ] Sprawa kredytu państwa Dziubaków. Jest decyzja sądu</a>
        </b>
      </p>
      <p>Dziennik przypomina, że SN jako powód skierowania sprawy do ponownego rozpatrzenia podał konieczność uwzględnienia dotychczasowego orzecznictwa, w tym orzeczenia TSUE.</p>
      <p>- Stwierdził, że przy ponownym rozpoznaniu sąd drugiej instancji ma wziąć pod uwagę możliwość utrzymania w mocy zawartej umowy kredytu z wyeliminowaniem z niej klauzul waloryzacyjnych jako niedozwolonych postanowień. "Może to wiązać się z uznaniem kredytu otrzymanego w złotym, a nie we franku, z jednoczesnym oprocentowaniem określonym w umowie, czyli stopą LIBOR (korzystną dla klienta, bo obecnie jest ujemna) - czytamy.</p>
      <p>
        <b>
          <a href="https://www.polskieradio24.pl/5/1222/Artykul/2379747,Frankowicze-moga-sporo-zyskac-w-sadzie-Nie-wiadomo-ilu-klientow-zlozy-pozew">&gt;&gt;&gt;[CZYTAJ WIĘCEJ] Frankowicze mogą sporo zyskać w sądzie. "Nie wiadomo, ilu klientów złoży pozew"</a>
        </b>
      </p>
      <p>To sugeruje - zdaniem dziennika - że SN dopuszcza możliwość konwersji kredytu walutowego na złote z zachowaniem LIBOR-u wbrew orzeczeniu TSUE z października, które zawierało stanowisko, że taka konstrukcja w polskim prawie może być niemożliwa.</p>
      <p>
        <b>
          <a href="https://polskieradio24.pl/9/302/Artykul/2377210,Czy-banki-powinny-odpowiadac-za-kredyty-frankowe">&gt;&gt;&gt;[CZYTAJ WIĘCEJ] Czy banki powinny odpowiadać za kredyty frankowe?</a>
        </b>
      </p>
      <p>- To orzeczenie wzmacnia stanowisko kredytobiorców, ale sprawia kłopot pełnomocnikom w kontekście formułowania stanowiska procesowego. Utwierdza mnie w przekonaniu, że trzeba budować dwie alternatywne argumentacje - skomentował cytowany przez "Rzeczpospolitą".</p>
      <p>rp.pl, PR24, akg</p>
      <related>
        <a href="https://www.polskieradio.pl/9/302/Artykul/2377210,Czy-banki-powinny-odpowiadac-za-kredyty-frankowe"/>
      </related>
      <related>
        <a href="https://www.polskieradio.pl/5/1222/Artykul/2379747,Frankowicze-moga-sporo-zyskac-w-sadzie-Nie-wiadomo-ilu-klientow-zlozy-pozew"/>
      </related>
      <related>
        <a href="https://www.polskieradio.pl/5/1222/Artykul/2397295,Sprawa-kredytu-panstwa-Dziubakow-Jest-decyzja-sadu"/>
      </related>
      <related>
        <a href="https://www.polskieradio.pl/42/259/Artykul/2399433,Wyrok-TSUE-i-kredyty-walutowe-Frankowicze-poki-co-zwyciezaja-z-bankami"/>
      </related>
    </article>
  </body>
</html>