<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164535-vodafone-a-breve-video-pass-incluso-nelle-offerte-dati-giga-inout-e-total-giga/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T15:31:13+00:00"/>
    <meta property="og:title" content="Vodafone: a breve Video Pass incluso nelle offerte dati Giga In&amp;Out e Total Giga"/>
    <meta property="og:description" content="Dal 3 al 31 Dicembre 2019, il portafoglio delle offerte ricaricabili solo dati di Vodafone si arricchirà con l'opzione Video Pass"/>
  </head>
  <body>
    <article>
      <h1>Vodafone: a breve Video Pass incluso nelle offerte dati Giga In&amp;Out e Total Giga</h1>
      <address>
        <time datetime="2019-11-29T15:31:13+00:00">29 Nov 2019, 15:31</time>
      </address>
      <p>Dal <b>3 al 31 Dicembre 2019</b>, salvo eventuali proroghe, il portafoglio delle <b>offerte solo dati</b> di<b> Vodafone</b> si arricchirà con l’opzione <b><a href="https://www.mondomobileweb.it/111230-vodafone-pass-proroga-2/">Video Pass</a> </b>per usufruire di<b> video in streaming senza limiti</b> e gratuitamente.</p>
      <figure>
        <img src="https://www.mondomobileweb.it/wp-content/uploads/2018/03/vodafonepassvideo4.png"/>
      </figure>
      <p>Le offerte dati <b>Giga In&amp;Out</b> e <b>Total Giga</b> in <b>versione ricaricabile</b>, dunque, avranno incluso, dal 3 al 31 Dicembre 2019, anche l’opzione <b>Video Pass. </b>Non è escluso che venga esteso anche alle offerte in <b>versione abbonamento. </b>Per avere conferma, bisognerà aspettare il 3 Dicembre 2019.</p>
      <p>Con <b>Vodafone Pass Video</b>, i video hanno una risoluzione ottimizzata a 480p sulle piattaforme che la prevedono, e con quella originale sulle altre. Forzare il video ad una qualità superiore potrebbe portare ad un blocco del video stesso. Per riprendere la visualizzazione basta tornare alla risoluzione automatica.</p>
      <p>Il traffico in streaming video <b>non erode i Giga delle offerte dati</b> ma, nonostante questo, la visualizzazione dei video è consentita solo se sono presenti Giga disponibili sulla propria linea. Pertanto, in assenza di traffico dati, non sarà possibile effettuare navigare su internet o vedere video fino alla successiva disponibilità.</p>
      <p>   </p>
      <p>Nessun cambiamento per quanto riguarda il bundle internet proposto dalle offerte dati: <b>Giga In&amp;Out ricaricabile</b> continuerà ad avere lo <b>stesso bundle</b> di <b>20 Giga</b> al mese al costo mensile di <b>10 euro</b>, così come la <b>Total Giga ricaricabile</b> quello di <b>100 Giga validi per 3 mesi</b> al costo iniziale di <b>39 euro.</b></p>
      <p>Al termine dei 3 mesi,<b> Total Giga</b> si <b>disattiva automaticamente. </b>Dunque, l’offerta ed il relativo bundle hanno una <b>validità di 90 giorni</b>, senza rinnovi mensili, al contrario della <b>Giga In&amp;Out</b> per cui è previsto un<b> rinnovo automatico mensile</b>.</p>
      <p>Per conoscere in tempo reale tutte le novità degli operatori di telefonia mobile, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <figure>
        <img src="https://www.mondomobileweb.it/wp-content/uploads/2019/11/Video-Pass-Vodafone-Netflix.jpeg"/>
      </figure>
      <p><b>Giga In&amp;Out abbonamento </b>offre, invece, <b>30 Giga</b> al mese (40 Giga per i già clienti Vodafone mobile) al costo mensile di <b>10 euro</b>, mentre la <b>Total Giga abbonamento</b> prevede <b>50 Giga di giorno</b> e <b>50 Giga di notte</b> (dalle ore 00:00 alle ore 08:00) per tutti i giorni del mese al costo mensile di <b>30 euro</b> con<b> permanenza minima di 12 mesi</b> e corrispettivo di recesso anticipato di 50 euro.</p>
      <p>Al contrario delle versioni ricaricabili, <b>Giga In&amp;Out e Total Giga abbonamento</b> prevedono il <b>rinnovo automatico mensile</b>, salvo disattivazione.</p>
      <p>Giga In&amp;Out e Total Giga sono <b>attivabili</b> nei punti vendita Vodafone autorizzati e sul sito ufficiale dell’operatore (solo in versione abbonamento), recandosi nella sezione dedicata alle offerte dati e cliccando su <i>Attiva online </i>o <i>Ti chiamiamo gratis.</i></p>
      <p>Le offerte dati prevedono, per i nuovi clienti, un <b>costo di attivazione</b> di<b> 3 euro </b>che verrà addebitato insieme al costo del primo mese, mentre, in caso di sottoscrizione su una SIM dati Vodafone già attiva, un contributo di attivazione di <b>19 euro</b>.</p>
      <p>
        <i>Si ringrazia D. per la segnalazione. Senza ufficializzazioni da parte dell’operatore, la notizia è da ritenersi esclusivamente un’indiscrezione senza alcun valore informativo e commerciale.</i>
      </p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>