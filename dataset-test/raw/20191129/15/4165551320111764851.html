<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724583/afp-premierat-na-irak-shte-podade-podade-ostavka.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="AFP: Премиерът на Ирак ще подаде подаде оставка"/>
    <meta property="og:description" content="Багдад. Премиерът на Ирак Адел Абдел Махди обяви, че ще подаде оставката си в парламента, часове след като върховният лидер на шиите в страната Али Систани призова за смяна на кабинета заради протестите, при които загинаха 400 души, предава AFP. „Парламентът, от който е съставено настоящото правителство, е помолен да преразгледа избора си в това отношение и да действа според"/>
  </head>
  <body>
    <article>
      <h1>AFP: Премиерът на Ирак ще подаде подаде оставка</h1>
      <address><time datetime="2019-11-29T15:14:00+00:00">29 Nov 2019, 15:14</time> by <a rel="author">Агенция "Фокус"</a></address>
      <p><b><i>Багдад.</i></b> Премиерът на Ирак Адел Абдел Махди обяви, че ще подаде оставката си в парламента, часове след като върховният лидер на шиите в страната Али Систани призова за смяна на кабинета заради протестите, при които загинаха 400 души, предава <b>AFP</b>.<br/><br/>„Парламентът, от който е съставено настоящото правителство, е помолен да преразгледа избора си в това отношение и да действа според интереса на Ирак... (да) запази кръвта на децата си", заяви Систани в седмична проповед, изнесена от неговия представител в светия град Кербала.<br/>„Ще изпратя на уважавания парламент официално писмо с искане за оставката ми от премиерския пост", се подчертава в изявление на Махди.<br/>Внезапното развитие на ситуацията идва на фона на близо два месеца кървави протести срещу управляващите, при които загинаха 400 души, а 15 000 други бяха ранени. Новината бе посрещната с овации от протестиращите на емблематичния площад в Багдад – „Тахрир“(„Освобождение“).<br/><br/><b><i>Превод и редакция: </i></b>Тереза Герова</p>
    </article>
  </body>
</html>