<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623961/%D8%A7%D8%A8%D8%B1%D8%A7%D8%B2-%D8%AE%D8%B1%D8%B3%D9%86%D8%AF%DB%8C-%D8%A8%D8%A7%D8%B1%D8%B2%D8%A7%D9%86%DB%8C-%D8%A7%D8%B2-%D8%A8%D8%A7%D8%B2%DA%AF%D8%B4%D8%AA-%D8%AF%D8%A7%D9%88%D8%B7%D9%84%D8%A8%D8%A7%D9%86%D9%87-%DA%A9%D8%B1%D8%AF%D9%87%D8%A7%DB%8C-%D8%B3%D9%88%D8%B1%DB%8C%D9%87-%D9%BE%D9%86%D8%A7%D9%87-%DA%AF%D8%B1%D9%81%D8%AA%D9%87-%D8%AF%D8%B1-%D8%AA%D8%B1%DA%A9%DB%8C%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-29T15:38:00+00:00"/>
    <meta property="og:title" content="ابراز خرسندی بارزانی از بازگشت داوطلبانه کردهای سوریه پناه گرفته در ترکیه"/>
    <meta property="og:description" content="نخست‌وزیر دولت اقلیم کردستان عراق تاکید کرد، بسیار خرسند است که می‌شنود آوارگان کرد سوریه که در ترکیه پناه گرفته بودند به صورت داوطلبانه به سرزمین‌های خود بازگشته‌اند."/>
  </head>
  <body>
    <article>
      <h1>ابراز خرسندی بارزانی از بازگشت داوطلبانه کردهای سوریه پناه گرفته در ترکیه</h1>
      <address>
        <time datetime="2019-11-29T15:38:00+00:00">29 Nov 2019, 15:38</time>
      </address>
      <p>
        <i>نخست‌وزیر دولت اقلیم کردستان عراق تاکید کرد، بسیار خرسند است که می‌شنود آوارگان کرد سوریه که در ترکیه پناه گرفته بودند به صورت داوطلبانه به سرزمین‌های خود بازگشته‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مسرور بارزانی، نخست وزیر دولت اقلیم کردستان عراق در جریان کنفرانس خبری مشترکی با مولود چاووش‌اغلو، وزیر امورخارجه ترکیه گفت: ما از شنیدن اینکه هیچ کس به زور به مناطق دیگر فرستاده نشده است بسیار خرسندیم.</p>
      <p>بارزانی ضمن تحسین همکاری ترکیه با کمیسیون عالی پناهندگان سازمان ملل گفت: آنکارا با این آژانس سازمان ملل همکاری بسیار نزدیکی دارد.</p>
      <figure>
        <img src="https://aftabnews.ir/files/fa/news/1398/9/8/364958_366.jpg"/>
      </figure>
      <p>وی در جریان نخستین سفر خارجی‌اش افزود: روابط میان اقلیم کردستان عراق و آنکارا بسیار مهم، تاریخی و استراتژیک است.</p>
      <p>بارزانی همچنین تاکید کرد که اقلیم کردستان عراق با حضور گروه غیر قانونی حزب کارگران کردستان ترکیه موسوم به پ.ک.ک در سنجار و دیگر بخش‌های عراق مخالف است.</p>
      <p>چاووش‌اغلو نیز به نوبه خود نسبت به توسعه روابط با اقلیم کردستان عراق ابراز خوش بینی کرده و گفت: عراق باید تمامی موانع تجاری را برای دستیابی به هدف تعیین شده یعنی حجم تجاری 20 میلیون دلاری رفع کند.</p>
      <p>وی افزود: ترکیه به دولت مرکزی بغداد و اقلیم کردستان عراق درباره انتظاراتش از ادامه حضور گروه‌های تروریستی یگان‌های مدافع خلق/پ.ک.ک و سازمان فتح الله گولن توضیح داده است.</p>
      <p>چاووش‌اغلو در ادامه گفت: در حال حاضر 350 هزار کرد در ترکیه و بیش از 250 هزار کرد سوری در عراق وجود دارند. آنها نمی‌توانند به خاطر حضور یگان‌های مدافع خلق/پ.ک.ک به سوریه بازگردند.</p>
    </article>
  </body>
</html>