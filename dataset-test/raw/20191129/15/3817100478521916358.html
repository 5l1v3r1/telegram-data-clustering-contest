<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/suspilstvo/dinamika-zahvoryuvanosti-vil-ta-snid-na-vinnichchini-u-tsiifrah"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-29T15:18:11+00:00"/>
    <meta property="og:title" content="Динаміка захворюваності ВІЛ та СНІД на Вінниччині у цифрах"/>
    <meta property="og:description" content="До Всесвітнього дня боротьби зі СНІДом озвучили актуальні дані про інфікованих громадян. У Вінницькій області на кожні 100 тисяч осіб припадає 360 носіїв вірусу. "/>
  </head>
  <body>
    <article>
      <h1>Динаміка захворюваності ВІЛ та СНІД на Вінниччині у цифрах</h1>
      <address>
        <time datetime="2019-11-29T15:18:11+00:00">29 Nov 2019, 15:18</time>
      </address>
      <p>
        <b>До Всесвітнього дня боротьби зі СНІДом озвучили актуальні дані про інфікованих громадян. У Вінницькій області на кожні 100 тисяч осіб припадає 360 носіїв вірусу. </b>
      </p>
      <p>Про це повідомляє головний лікар “Вінницького обласного клінічного Центру профілактики та боротьби зі СНІДом” Ігор Матковський.</p>
      <p>Епідемія ВІЛ-СНІДу продовжує залишатися серйозною проблемою як для системи охорони здоров'я, так і для країни в цілому. </p>
      <p>На сьогодні у Вінницькій області виявлено 2940 інфікованих громадян. У тому числі 1356 особам поставили діагноз СНІД. Померло від вірусу імунодефіциту близько 1200 хворих. </p>
      <p>Середній рівень ураженості ВІЛ-інфекцією у 2019 році на Вінниччині складає 360 осіб на 100 тисяч населення. 6 районів області та одне місто перевищують загальний показник по регіону:</p>
      <ul>
        <li>Гайсинський район - 522,03 на 100 тисяч населення;</li>
        <li>Козятинський район - 466,2 на 100 тисяч населення;</li>
        <li>Барський район - 464,02 на 100 тисяч населення;</li>
        <li>Піщанський район - 463,41 на 100 тисяч населення;</li>
        <li>Томашпільський район - 503,34 на 100 тисяч населення;</li>
        <li>Тульчинський район - 450,22 на 100 тисяч населення; </li>
        <li>місто Ладижин - 850,48 на 100 тисяч населення.</li>
      </ul>
      <p>Також зростає кількість випадків та питома вага інфікованих на ВІЛ жителів сіл Вінниччини (на 10% за останні 5 років). </p>
      <p>У місті Вінниця показник захворюваності менше середньообласного і складає 274 особи на 100 тисяч населення. </p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>