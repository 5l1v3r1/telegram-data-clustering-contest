<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/f1-piloti/ferrari-leclerc-ottimo-passo-gara-con-le-hard-prove-libere-abu-dhabi-469841.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-29T15:40:02+00:00"/>
    <meta property="og:title" content="Leclerc: “Ottimo passo gara con le Hard”"/>
    <meta property="og:description" content="Il pilota della Ferrari sottolinea le criticità emerse dopo il venerdì di Yas Marina, ma è anche consapevole degli aspetti positivi su cui basare il lavoro nella terza sessione"/>
  </head>
  <body>
    <article>
      <h1>Leclerc: “Ottimo passo gara con le Hard”</h1>
      <h2>Il pilota della Ferrari sottolinea le criticità emerse dopo il venerdì di Yas Marina, ma è anche consapevole degli aspetti positivi su cui basare il lavoro nella terza sessione</h2>
      <address><time datetime="2019-11-29T15:40:02+00:00">29 Nov 2019, 15:40</time> by <a rel="author">Simone Peluso</a></address>
      <p>Un venerdì positivo per <b>Charles Leclerc</b> a Yas Marina, ma non troppo. Ci sono ancora tanti margini di miglioramento per la <b>Ferrari</b> soprattutto nel terzo settore, quello più lento e guidato in cui la Mercedes sembra essere al momento nettamente superiore. Il pilota monegasco, però, è sembrato abbastanza fiducioso alla fine della seconda sessione di libere prendendo ciò che di buono è emerso dalle prove del pomeriggio, come ad esempio il buon ritmo con la mescola più dura.</p>
      <figure>
        <img src="https://www.formulapassion.it/wp-content/uploads/2019/11/Photo4_s.r.l._1040830-Custom.jpg"/>
      </figure>
      <p><i>“Nell’ultimo settore abbiamo faticato più degli altri, a causa un po’ di sottosterzo</i> – ha ammesso <b>Leclerc</b> – <i>Sia io che Seb abbiamo perso la macchina in curva 19, ma la cosa più importante è non fare questo errore domani. In ottica gara, <b>bisogna migliorare la performance su gomma Soft</b>, con le quali abbiamo fatto abbastanza fatica, mentre con le Hard la simulazione è stata molto positiva ed è una cosa buona da prendere oggi”.</i></p>
      <p><i>“Nel complesso sono soddisfatto dal lavoro svolto oggi</i> – ha aggiunto il 22enne monegasco – <i>Le PL1 sono state una delle sessioni più difficili dell’anno, con la macchina che era molto difficile da guidare, mentre <b>nelle PL2 abbiamo fatto un bel passo in avanti</b>. Dobbiamo continuare su questo bilanciamento e provare ad averne uno ancora migliore domani”.</i></p>
      <footer>RIPRODUZIONE RISERVATA</footer>
    </article>
  </body>
</html>