<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bologna.repubblica.it/cronaca/2019/11/29/news/piacenza-242227876/"/>
    <meta property="og:site_name" content="Repubblica.it"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="Piacenza, tre maestre arrestate per maltrattamenti sui bambini: fra di loro una suora"/>
    <meta property="og:description" content="Telecamere nascoste per documentare cosa accadeva nella scuola privata"/>
  </head>
  <body>
    <article>
      <h1>Piacenza, tre maestre arrestate per maltrattamenti sui bambini: fra di loro una suora</h1>
      <h2>Telecamere nascoste per documentare cosa accadeva nella scuola privata</h2>
      <address>
        <time datetime="2019-11-29T15:26:00+00:00">29 Nov 2019, 15:26</time>
      </address>
      <p><b>PIACENZA -</b> Tre insegnanti di una scuola materna in provincia di Piacenza sono state arrestate dai carabinieri per maltrattamenti sui bambini: fra di loro una suora. Le tre sono ai domiciliari su ordinanza di custodia emessa dal gip al termine delle indagini svolte dai carabinieri della stazione di San Giorgio Piacentino.<br/><br/>Attualmente l'istituto, privato, è chiuso. L'indagine, coordinata dalla Procura piacentina, si è avvalsa anche di telecamere nascoste per documentare i presunti maltrattamenti.<br/><br/>"Sono esterrefatto e incredulo, mai più immaginavo una cosa del genere sul nostro territorio", commenta all'Ansa il sindaco di Podenzano Alessandro Piva. "Qualora siano stati commessi dei reati, questi vanno perseguiti, a maggior ragione visto che sarebbero a carico di minori. Anche se si tratta di un istituto privato, sono vicende che un sindaco e un'Amministrazione non vorrebbe mai avere. Abbiamo fiducia nella magistratura e speriamo non sia accaduto qualcosa di grave a questi bambini".</p>
    </article>
  </body>
</html>