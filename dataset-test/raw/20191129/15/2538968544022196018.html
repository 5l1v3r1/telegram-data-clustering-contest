<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367522/%e5%a8%9b%e8%81%9e/32%e6%ad%b2%e9%ab%98%e6%b5%b7%e5%af%a7%e7%8b%99%e6%93%8a37%e6%ad%b2%e6%9d%8e%e4%bd%b3%e8%8a%af-plt/"/>
    <meta property="og:site_name" content="東方新地"/>
    <meta property="article:published_time" content="2019-11-29T15:22:32+00:00"/>
    <meta property="og:title" content="32歲高海寧狙擊37歲李佳芯 冰鮮Ali懶理繼續慢活"/>
    <meta property="og:description" content="李佳芯去年憑《 BB來了》勇奪視后，但早前因網上言論，傳遭無綫雪藏，拍完《愛美麗狂想曲》後便「被休息」，曾是好姊妹的高海寧高Ling即把握機會，胸狠狙擊Ali，但對被冰鮮的Ali似乎影響不大，繼續樂活人生。"/>
  </head>
  <body>
    <article>
      <h1>32歲高海寧狙擊37歲李佳芯 冰鮮Ali懶理繼續慢活</h1>
      <address><time datetime="2019-11-29T15:22:32+00:00">29 Nov 2019, 15:22</time> by <a rel="author">東方新地</a></address>
      <p>李佳芯去年憑《 BB來了》勇奪視后，但早前因網上言論，傳遭無綫雪藏，拍完《愛美麗狂想曲》後便「被休息」，曾是好姊妹的高海寧高Ling即把握機會，胸狠狙擊Ali，但對被冰鮮的Ali似乎影響不大，繼續樂活人生。</p>
      <p>撰文、圖片：東方新地</p>
      <h3>李佳芯高海寧曾結伴同遊為上位姊妹冇情講</h3>
      <p>去年開始啲當家花旦一係離巢一係結婚生仔，年中又發生黃心穎偷食事件，早前連上緊位嘅Ali（ 李佳芯）都盛傳入埋雪櫃，高Ling上位機會嚟喇！雖然佢同Ali好friend，不過為上位姊妹都冇情講，高Ling劇接劇，出年分分鐘有劇跑出。嚟緊會開拍嘅《BB來了2》，Ali被飛，女主角雖然換咗香香（岑麗香），但高Ling角色同戲份一樣重，好有發揮。</p>
      <figure>
        <img src="https://imgs.orientalsunday.hk/wp-content/uploads/2019/11/05_1147a_cove_p16_19_9819696025de0bfc084380.jpg"/>
        <figcaption>17年尾開拍的無綫劇《 BB來了》本來女角屬岑麗香，因香香大肚辭演，由李佳芯頂上，造型記招當日高Ling與Ali同以大肚婆造型示人，之後再合作《殺手》而成為好友。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/11_1147a_cove_p16_19_17420613825de0bf653b89f.jpg"/>
        <figcaption>今年 4 月，Ali 與高Ling結伴去巴塞隆拿度假。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/12_1147a_cove_p16_19_7634330425de0bf6927d6d.jpg"/>
        <figcaption>返港後Ali指高Ling去旅行都好姿整，為咗唔比下去自己都要化妝出街， 埋怨同佢去旅行係苦工，仲話下次出走唔預高Ling 。</figcaption>
      </figure>
      <figure>
        <embed-post data-src="https://www.instagram.com/p/Bx3s5Vfpfs3" data-service="Instagram"/>
      </figure>
      <h3>冰鮮李佳芯懶理進修旅行做貼地女神</h3>
      <p>Ali被封貼地女神，冇工開就慢 活打發時間，停工前本刊記者見貼地女神拍外景時心情靚靚，而她表示會趁放假報讀演藝課程進修及學畫畫。</p>
      <figure>
        <img src="https://imgs.orientalsunday.hk/wp-content/uploads/2019/11/20_1147a_cove_p16_19_9789267065de0bf77e28f7.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/11/25_1147a_cove_p16_19_2824278765de0bf7e98d32.jpg"/>
        <figcaption>她亦不時在社交網上載行山及外遊照片。</figcaption>
      </figure>
      <p>她承認暫時未有接拍新劇，市道亦都很靜，現階段工作量減少，趁現在有時間，會和男友去短程旅行，亦計劃獨自去長途旅程。</p>
      <figure>
        <img src="https://imgs.orientalsunday.hk/wp-content/uploads/2019/11/21_1147a_cove_p16_19_18479506665de0bf79c85ca.jpg"/>
        <figcaption>唔使捱更抵夜拍劇，Ali 大把時間陪男友陳炳銓，不過二人拍 拖繼續低調，早前去柴灣睇騷亦唔敢拖手。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/22_1147a_cove_p16_19_21397887195de0bf7ba8d25.jpg"/>
        <figcaption>之後更買外賣宵夜返屋企慢慢歎。</figcaption>
      </figure>
    </article>
  </body>
</html>