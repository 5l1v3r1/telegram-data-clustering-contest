<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724598/dps-shte-provede-otchetno-izborna-konferentsiya-na-26-april-2020-g.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:52:00+00:00"/>
    <meta property="og:title" content="ДПС ще проведе отчетно-изборна конференция на 26 април 2020 г."/>
    <meta property="og:description" content="София. ДПС ще проведе отчетно-изборна конференция на 26 април 2020 г. Това каза председателят на ДПС Мустафа Карадайъ по време на пресконференция след Централен съвет на партията, предаде репортер на Агенция &quot;Фокус&quot;. Конференцията е насрочена от Централния оперативен съвет на партията. Датата на конференцията съвпада с датата на съдебна регистрация на ДПС. „26 април 1990 г. е"/>
  </head>
  <body>
    <article>
      <h1>ДПС ще проведе отчетно-изборна конференция на 26 април 2020 г.</h1>
      <address><time datetime="2019-11-29T15:52:00+00:00">29 Nov 2019, 15:52</time> by <a rel="author">Агенция "Фокус"</a></address>
      <p><b><i>София. </i></b>ДПС ще проведе отчетно-изборна конференция на 26 април 2020 г. Това каза председателят на ДПС Мустафа Карадайъ по време на пресконференция след Централен съвет на партията, предаде репортер на <b>Агенция "Фокус"</b>. Конференцията е насрочена от Централния оперативен съвет на партията. Датата на конференцията съвпада с датата на съдебна регистрация на ДПС. <br/>„26 април 1990 г. е регистрирано ДПС.“, посочи Карадайъ. „Централният съвет определи и критериите и базата за определяне на делегати на предстоящата национална конференция ,а именно базата са изборите за народни представители от 2017 г. и на всеки 500 действителни гласа – по един делегат“, допълни още той. <br/>Деница КИТАНОВА</p>
    </article>
  </body>
</html>