<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/29/kitalalt-a-lanyairol-caitlyn-jenner/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Kitálalt a lányairól Caitlyn Jenner"/>
    <meta property="og:description" content="A közösségi oldalukhoz volt egy-két kommentje..."/>
  </head>
  <body>
    <article>
      <h1>Kitálalt a lányairól Caitlyn Jenner</h1>
      <h2>A közösségi oldalukhoz volt egy-két kommentje…</h2>
      <address><time datetime="2019-11-29T15:11:00+00:00">29 Nov 2019, 15:11</time> by <a rel="author">Mádi Virág</a></address>
      <p><b>Caitlyn Jenner</b> jelenleg egy valóságshowban szerepel, ami gyakorlatilag a <b>Celeb vagyok, ments ki innen</b> reality külföldi verziója. A lényeg, hogy a játékban résztvevő hírességeknek a dzsungelben kell különböző feladatokat megoldaniuk és a szabadban kell aludniuk, tehát igaziból teljesen megegyezik a tematikája a hazai műsorral.</p>
      <p>Caitlyn Jenner, – aki <b>eredetileg férfi volt, de nővé operáltatta magát</b> – Kylie és Kendall Jenner édesapja, mindenki nagy meglepetésére <a href="https://cosmopolitan.hu/body_love/2019/11/20/caitlyn-jenner-furdoruhaban/">elvállalta a dzsungeles valóságshowban való részvételt</a>, amikor pedig ezt megtudták a lányai, megkérték őt, hogy <b>még véletlenül se mondjon semmit</b> róluk a műsorban. Hát, úgy tűnik, hogy ez nem jött össze.</p>
      <p>Egy beszélgetés kapcsán ugyanis szóba jöttek a Jenner csajok, Caitlyn pedig azonnal elkezdett fecsegni, ráadásul nem túl pozitív dolgokat. Szerinte ugyanis <b>a lányai nem tudnának élni az Instagram oldaluk nélkül</b>, és el se tudja képzelni, hogy ilyen helyzetben mit kezdenének magukkal. Mentségére szóljon, hogy nem magától kezdett el beszélni pletykálni… Az egész ugyanis azzal indult, hogy valaki megkérdezte tőle, hogy el tudja-e képzelni, hogy Kendall beházasodjon a királyi családba, mire a sztár azt reagálta, hogy mivel ebben az esetben Kendallnek nem lehetne közösségi oldala, ezért kizárt.</p>
      <p>Ezután pedig még azt is kikotyogta, hogy <b>Kylie több, mint 120 millió forintnak megfelelő összeget költ testőrökre</b>, hogy teljes mértékben biztonságban érezze magát.</p>
      <p>Azért ezek a mondatok nem túl kedvesek, főleg, hogy a csajok pont azért kapják a legtöbb támadást, mert az emberek szerint semmihez nem értenek, felszínesek és csak a közösségi médiás felületeken tudnak érvényesülni. Persze az egy dolog, hogy az idegen emberek ilyeneket mondanak, de azért az elég durva, hogy <b>a saját apjuk is így gondolja</b>, és ezt még meg is osztja az egész világgal…</p>
      <figure>
        <iframe src="https://giphy.com/embed/2Az0BG5jE9gvC" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/kendall-jenner-burn-kylie-2Az0BG5jE9gvC">via GIPHY</a>
      </p>
    </article>
  </body>
</html>