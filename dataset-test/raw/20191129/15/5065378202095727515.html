<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1033647/kairos-deite-poy-tha-vrexei-to-savvato-30-11"/>
    <meta property="og:site_name" content="Newsbomb"/>
    <meta property="article:published_time" content="2019-11-29T15:17:27+00:00"/>
    <meta property="og:title" content="Kαιρός: Δείτε πού θα βρέξει το Σάββατο (30/11)"/>
    <meta property="og:description" content="Καιρός: Γενικά αίθριος καιρός αναμένεται το Σάββατο, με τοπικές βροχές μόνο στα δυτικά ορεινά και ημιορεινά, ενώ χωρίς αξιόλογη μεταβολή -έως τους 21 βαθμούς- θα κυμανθεί η θερμοκρασία, οι δε άνεμοι στα πελάγη θα πνέουν έως 7-8 μποφόρ, σύμφωνα με τη μετεωρολογική υπηρεσία meteo.gr του Εθνικού Αστεροσκοπείου Αθηνών."/>
  </head>
  <body>
    <article>
      <h1>Kαιρός: Δείτε πού θα βρέξει το Σάββατο (30/11)</h1>
      <h2>Καιρός: Γενικά αίθριος καιρός αναμένεται το Σάββατο, με τοπικές βροχές μόνο στα δυτικά ορεινά και ημιορεινά, ενώ χωρίς αξιόλογη μεταβολή -έως τους 21 βαθμούς- θα κυμανθεί η θερμοκρασία, οι δε άνεμοι στα πελάγη θα πνέουν έως 7-8 μποφόρ, σύμφωνα με τη μετεωρολογική υπηρεσία meteo.gr του Εθνικού Αστεροσκοπείου Αθηνών.</h2>
      <address><time datetime="2019-11-29T15:17:27+00:00">29 Nov 2019, 15:17</time> by <a rel="author">Newsroom</a></address>
      <p>Πιο αναλυτικά,<b> αραιές νεφώσεις που κατά περιόδους θα είναι πυκνότερες,</b> αναμένονται κυρίως στα δυτικά ηπειρωτικά. Τοπικές βροχές θα σημειωθούν έως το μεσημέρι κυρίως στα δυτικά ορεινά και ημιορεινά. Κατά τη διάρκεια της νύχτας η ορατότητα στα ορεινά και ημιορεινά θα είναι κατά τόπους περιορισμένη.</p>
      <p><b>Η θερμοκρασία</b> στη Δυτική Μακεδονία θα κυμανθεί από 3 έως 14 βαθμούς, στην υπόλοιπη Μακεδονία και στη Θράκη από 6 έως 18, στα κεντρικά ηπειρωτικά από 9 έως 20, στα νότια ηπειρωτικά από 10 έως 20, στα νησιά του Ιονίου από 13 έως 18, στα νησιά του Βόρειου Αιγαίου από 13 έως 19, στα νησιά του υπολοίπου Αιγαίου από 15 έως 20 και στην Κρήτη από 13 έως 21.</p>
      <p><b>Οι άνεμοι</b> στο Βόρειο Αιγαίο θα πνέουν αρχικά από δυτικές διευθύνσεις 3 έως 5 μποφόρ, σταδιακά όμως θα στραφούν σε βόρειους 4 έως 6 και τοπικά 7 μποφόρ, ενώ στο Θερμαϊκό και στις Σποράδες προς το βράδυ θα φτάνουν τοπικά και τα 8 μποφόρ. Στο Κεντρικό Αιγαίο οι άνεμοι θα πνέουν αρχικά από δυτικές διευθύνσεις 3 έως 5 μποφόρ, προς το βράδυ όμως θα στραφούν σε βορειοδυτικούς 3 έως 5 και τοπικά 6 μποφόρ. Στο Νότιο Αιγαίο οι άνεμοι θα πνέουν από δυτικές διευθύνσεις 3 έως 5 μποφόρ και από το μεσημέρι έως 6 μποφόρ. Στο Ιόνιο οι άνεμοι θα πνέουν αρχικά από δυτικές διευθύνσεις 3 έως 5 μποφόρ, σταδιακά όμως θα στραφούν σε βορειοδυτικούς ίδιας έντασης.</p>
      <p>Στην Αττική αναμένονται αραιές νεφώσεις. Οι άνεμοι θα πνέουν αρχικά από δυτικές διευθύνσεις 2 έως 4 μποφόρ, από το απόγευμα όμως θα στραφούν σε βορειοδυτικούς ίδιας έντασης. Η θερμοκρασία στο κέντρο των Αθηνών θα κυμανθεί από 16 έως 20 βαθμούς.</p>
      <p><b>Στη Θεσσαλονίκη αναμένεται ηλιοφάνεια με αραιές νεφώσεις κατά περιόδους</b>. Οι άνεμοι θα πνέουν αρχικά από μεταβαλλόμενες διευθύνσεις έως 3 μποφόρ, από το μεσημέρι όμως θα γίνουν βορειοδυτικοί 3 έως 5 μποφόρ. Η ορατότητα κατά τη διάρκεια της νύχτας θα είναι τοπικά περιορισμένη. Η θερμοκρασία στο κέντρο της πόλης θα κυμανθεί από 11 έως 17 βαθμούς.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <p>
        <b>Διαβάστε περισσότερα:</b>
      </p>
      <p>
        <a href="https://www.newsbomb.gr/politikh/story/1033169/kleidose-to-koinoniko-merisma-2019-pote-tha-plirothei-poioi-tha-to-paroyn">«Κλείδωσε» το Κοινωνικό μέρισμα 2019: Πότε θα πληρωθεί - Ποιοι θα το πάρουν</a>
      </p>
      <p>
        <a href="https://www.newsbomb.gr/politikh/story/1033217/spanio-theama-se-paralia-tis-kerateas-prosoxi-sklires-eikones">Σπάνιο θέαμα σε παραλία της Κερατέας (Προσοχή! Σκληρές εικόνες)</a>
      </p>
      <related>
        <a href="https://www.newsbomb.gr/ygeia/story/1033537/seismos-stin-alvania-apostoli-ton-giatron-toy-kosmoy-kai-i-omada-amesis-drasis-toy-isa"/>
        <a href="https://www.newsbomb.gr/kosmos/story/1033488/alvania-oi-nekroi-ayxanontai"/>
        <a href="https://www.newsbomb.gr/ellada/story/1033486/seismos-alvania-anthropistiki-voitheia-apo-ton-elliniko-erythro-stayro"/>
      </related>
    </article>
  </body>
</html>