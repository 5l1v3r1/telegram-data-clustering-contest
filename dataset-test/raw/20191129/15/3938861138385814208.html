<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_pismennika-zvinuvatili-u-vbivstvi-visokoposadovcya/940616"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T15:08:00+00:00"/>
    <meta property="og:title" content="Письменника звинуватили у вбивстві високопосадовця"/>
    <meta property="og:description" content="29 листопада минає 120 років від народження письменника-новеліста та перекладача доби &quot;Розстріляного Відроження&quot; Григорія Косинки. Його справжнє прізвище Стрілець. &quot;Якби живий він був, він став би нашим Тургєнєвим у прозі. Бо як і Тургєнєв, він був поетом у прозі&quot;, - писав про нього ..."/>
  </head>
  <body>
    <article>
      <h1>Письменника звинуватили у вбивстві високопосадовця</h1>
      <address><time datetime="2019-11-29T15:08:00+00:00">29 Nov 2019, 15:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/940/940616_1_w_1200.jpg?v=1"/>
        <figcaption>Григорій Косинка, 1928 рік</figcaption>
      </figure>
      <p>29 листопада минає 120 років від народження письменника-новеліста та перекладача доби "Розстріляного Відроження" <b>Григорія Косинки.</b> Його справжнє прізвище Стрілець.</p>
      <p>"Якби живий він був, він став би нашим Тургєнєвим у прозі. Бо як і Тургєнєв, він був поетом у прозі", - писав про нього <b>Володимир Сосюра</b>.</p>
      <p>1922-го вийшла перша збірка "На золотих богів". Він умить став найчитабельнішим і найвідомішим письменником свого часу. Виступав на всіляких літературних вечорах, критики вихваляли його один поперед одного.</p>
      <p>"Джерелом моєї творчості є народ, і я пишу для нього", - казав Григорій.</p>
      <p>Мав феноменальну пам'ять. Цитував вірші, уривки із прочитаного, фрагменти розмов. Свої твори читав так, що слухачі завмирали.</p>
      <p>1923 року у журналі "Нова Україна", що видавався у Берліні, опублікували новелу "Анархісти". Ця публікація стала незворотною точкою у кар'єрі письменника. Набула гучного розголосу і Косинку звинуватили у небезпечних зв'язках, які не повинен мати радянський митець. Того ж року другу книгу письменника "Новели дезертира" відмовилися друкувати.</p>
      <p>Наступна книга "В житах" таки потрапила на прилавки книгарень у 1926 році. В цю збірку ввійшли всі твори написані в період 1923–1925 років.</p>
      <p>Перетворив життя Григорія Косинки на пекло у 1929 році вождь українських більшовиків <b>Станіслав Косіор</b>. Він називав письменника буржуазним націоналістом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history-newspaper/_lyublyu-zhinok-nepismennih-i-koli-voni-pidmivayut-zadok-nemovlyat/940423"/>
      </related>
      <p>1934 рік став карколомним у житті Григорія Косинки.</p>
      <p>В ніч на 5 листопада його заарештували, конфіскували багато особистих речей - щоденники, записи, фотографії. Саме під час цього рейду втратились два твори - "Червоний жук" і "Перевесла".</p>
      <p>Вирок не змусив себе довго чекати. Виїзна сесія Військової колегії засудила Григорія Стрільця — Косинку до розстрілу. У обвинуваченні зазначалось, що Косинка прибув до СРСР через Польщу і Румунію аби вчинити на території УРСР ряд терористичних актів. Звинуватили у вбивстві члена політбюро ВКП(б) <b>Сергія Кірова</b>. При затриманні начебто у нього були вилучені револьвери і ручні гранати.</p>
      <p>15 грудня 1934 року у Жовтневому палаці вирок було здійснено.</p>
      <blockquote>28 листопада 1970-го <a href="https://gazeta.ua/articles/history/_ubitu-rezhimom-allu-gorsku-nazivali-dusheyu-shistdesyatnictva/940316">загинула 41-річна Алла Горська </a>- художниця, співорганізаторка протестів проти арештів шістдесятників.</blockquote>
    </article>
  </body>
</html>