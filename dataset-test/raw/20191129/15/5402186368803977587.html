<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/nu-blir-det-mojligt-att-tagga-ansikten-i-google-photos-manuellt"/>
    <meta property="og:site_name" content="Mobil"/>
    <meta property="article:published_time" content="2019-11-29T15:38:00+00:00"/>
    <meta property="og:title" content="Ny funktion: Tagga ansikten i Google Photos manuellt – så gör du"/>
    <meta property="og:description" content="Den automatiska ansiktsigenkänningen i Google Photos har onekligen sina brister. Men snart blir det möjligt att tagga ansikten manuellt med mobilen."/>
  </head>
  <body>
    <article>
      <h6 class="kicker">Funktionen rullas nu ut som tidigare utlovat</h6>
      <h1>Ny funktion: Tagga ansikten i Google Photos manuellt – så gör du</h1>
      <address><time datetime="2019-11-29T15:38:00+00:00">29 Nov 2019, 15:38</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Den automatiska ansiktsigenkänningen i Google Photos har onekligen sina brister. Men snart blir det möjligt att tagga ansikten manuellt med mobilen.</b></p>
      <p>Google har sedan långt tillbaka erbjudit auomatisk taggning av ansikten i sin fototjänst Google Photos med hjälp av en AI-baserad algoritm för ansiktsigenkänning. Men även om funktionen ofta lyckas identifiera ens vänner och bekanta i bilderna, så är den långt ifrån perfekt. Mobilanvändare har så här långt inte kunna välja att tagga bilderna manuellt, de gånger algoritmen inte lyckats. Nu börjar Google till slut rulla ut manuell taggning till Androidanvändarna. Detta dock med ett förbehåll. Man kan nämligen inte tagga vad som helst i en bild som ett ansikte.</p>
      <figure>
        <img src="https://www.mobil.se/sites/mobil.se/files/styles/large_article_image/public/googllansikte.jpg?itok=u8607Hy4"/>
      </figure>
      <p>Google Photos måste åtminstone ha identifierat att det handlar om ett ansikte innan möjligheten finns. En silhuett av en person eller ett foto som tagits ur ett udda perspektiv, som gör att det kanske inte riktigt ser ut som ett ansikte, går alltså inte att tagga. Vill man testa att tagga någon manuellt så sveper man bara upp över den aktuella bilden. Om Google Photos lyckas identifiera ansikten, men inte vem det handlar om, så får man möjligheten att manuellt skriva in vem det är på bilden. Du väljer då ansiktet du vill identifiera och får sedan bläddra bland dina redan anmngivna personer i appen för att välja vem det är. Funktionen finns än så länge inte i Ios-versionen av appen. </p>
      <p>Annons</p>
      <footer>Källa <br/><a href="https://www.androidpolice.com/2019/11/27/google-photos-rolls-out-manual-face-tagging-tutorial-benefits-and-a-big-asterisk/">Manuell fototaggning nu till mobilversionen av Google Photos</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/google-photos-far-automatisk-beskarning-av-kvitton-och-dokument"/>
        <a href="https://www.mobil.se/nyheter/google-photos-f-r-nya-funktioner"/>
      </related>
    </article>
  </body>
</html>