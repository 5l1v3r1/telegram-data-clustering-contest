<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360190"/>
    <meta property="og:site_name" content="ХРОНИКА - РТРС"/>
    <meta property="article:published_time" content="2019-11-29T15:41:00+00:00"/>
    <meta property="og:title" content="Једномјесечни притвор осумњиченима за убиство Бруне Ролда"/>
    <meta property="og:description" content="Окружни суд у Бањалуци одредио је једномјесечни притвор лицима чији су иницијали Р.Д, С.К. и Б.З. због сумње да су убили лице чији су иницијали Б.Р, потврђено је Срни у Окружном суду Бањалука."/>
  </head>
  <body>
    <article>
      <h1>Једномјесечни притвор осумњиченима за убиство Бруне Ролда</h1>
      <address>
        <time datetime="2019-11-29T15:41:00+00:00">29 Nov 2019, 15:41</time>
      </address>
      <p>
        <i>Окружни суд у Бањалуци одредио је једномјесечни притвор лицима чији су иницијали Р.Д, С.К. и Б.З. због сумње да су убили лице чији су иницијали Б.Р, потврђено је Срни у Окружном суду Бањалука.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1522/152223.jpg"/>
        <figcaption>Привођење осумњучених за убиство Ролда (Фото: Синиша Пашалић/РАС Србија)</figcaption>
      </figure>
      <p>Притвор је одређен Р.Д. због основане сумње да је починио кривично дјело тешко убиство у стицају са кривичним дјелом паљевина, а осумњиченима С.К. и Б.З. због основане сумње да су починили кривично дјело тешко убиство.</p>
      <p>Притвор се рачуна од дана и часа хапшења.</p>
      <p>Тужилац Окружног тужилаштва Бањалука затражио је од Окружног суда одређивање притвора за Радета Дрљачу /24/ и Бориса Зорића /33/ из овог града, те Слободана Крнетића /33/ из Лакташа због сумње да су убили Бруну Ролда /53/.</p>
      <p>Дрљача је осумњичен да је починио кривична дјела тешко убиство и паљевина, а Крнетић и Зорић да су починили кривично дјело тешко убиство, саопштено је раније из Окружног јавног тужилаштва Бањалука.</p>
      <p>Осумњичена лица су 25. новембра у Улици Васе Глушца у Бањалуци, након вербалног сукоба, Ролду нанијели повреде груди и врата, а Дрљача га је ножем убио, наког чега је запалио кућу.</p>
    </article>
  </body>
</html>