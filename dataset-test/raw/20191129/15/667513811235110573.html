<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44421-misschien-heb-je-binnenkort-wel-een-langer-weekend"/>
    <meta property="og:site_name" content="FunX"/>
    <meta property="article:published_time" content="2019-11-29T15:48:00+00:00"/>
    <meta property="og:title" content="Misschien heb je binnenkort wel een langer weekend"/>
    <meta property="og:description" content="Door:"/>
  </head>
  <body>
    <article>
      <h1>Misschien heb je binnenkort wel een langer weekend</h1>
      <address>
        <time datetime="2019-11-29T15:48:00+00:00">29 Nov 2019, 15:48</time>
      </address>
      <p>|</p>
      <p>Door:</p>
      <p>Freek</p>
      <h3>Misschien heb je binnenkort wel een langer weekend</h3>
      <p>Er is een tekort aan leraren in heel Nederland, maar in Amsterdam al helemaal. Afgelopen week werd er al aangekondigd dat er zestien scholen een week moeten sluiten, maar dat is nog niet genoeg. In een nieuwe poging om het probleem op te lossen is er nu het voorstel om de lesweek in te korten. Vier dagen naar school in plaats van vijf, zie jij het al gebeuren?</p>
      <h4>Driehonderd vacatures</h4>
      <p>Als je op het punt staat om te kiezen voor een opleiding en je wilt zekerheid dat je later een baan kunt vinden, dan moet je leraar worden. De wethouder van onderwijs deelt dat er in Amsterdam meer dan 300 vacatures openstaan in het onderwijs. In een ingezonden brief <a href="https://www.parool.nl/columns-opinie/wethouder-moorman-goed-onderwijs-staat-op-de-tocht~baabc78f/">aan het Parool</a> spreekt zij zelfs van een crisis: ‘’Het lerarentekort is geen probleem, het is een crisis.’’</p>
      <h4>Een week vrij</h4>
      <p>In de week van 9 december neemt de leiding van zestien scholen in Amsterdam een wijk de tijd om na te denken over een oplossing. Dit betekent dat 5400 kinderen een week lang vrij hebben. Feest voor de kinderen, maar pure noodzaak voor de scholen. In een gewone week vinden zij de tijd niet om na te denken hoe zij het tekort op gaan lossen, vandaar dat er gekozen is voor een week geen onderwijs. Geen sneeuwvrij in december, maar geen-leraren-vrij.</p>
      <h4>Vierdaagse schoolweek</h4>
      <p>Een manier om het tekort op te vullen is door minder les te geven, vier dagen in plaats van vijf. In Hoorn loopt er al sinds begin dit jaar een experiment op de SBO de Wissel school. “Ik gun dit zoveel meer kinderen en leraren dan alleen die van mij”,<a href="https://www.aob.nl/nieuws/vierdaagse-schoolweek-is-succes-in-hoorn/"> laat de directeur van de school weten</a>. Hij is positief, maar de ouders van een school in Zaandam zijn de <a href="https://www.parool.nl/nieuws/ouders-zaanse-school-zijn-vierdaagse-schoolweek-zat~b1dbe33b/">vierdaagse schoolweek zat</a>. Zij hebben een verzoek ingediend bij de leerplichtambtenaar om het besluit van de directie terug te draaien. </p>
      <figure>
        <iframe data-src="https://twitter.com/LodewijkA/status/1095342441723383809" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>Lastig op te lossen</h4>
      <p>In het onderwijs kun je niet zomaar aan de slag zonder de juiste papieren, vandaar dat het probleem niet van de ene op de andere dag opgelost is. Wat er de komende jaren gaat veranderen, is lastig te zeggen. Misschien komen er grotere groepen met meer leerlingen in een klas of wordt het toch een lang weekend.</p>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/44200-weinig-diversiteit-en-veel-stereotypen-in-nederlandse-schoolboeken"/>
        <a href="https://www.funx.nl/news/lifestyle/43958-ouders-halen-kinderen-van-school-en-geven-zelf-les-via-youtube-en-netflix"/>
        <a href="https://www.funx.nl/news/films-series/43302-6-series-die-je-vroeger-keek-als-je-uit-school-kwam"/>
      </related>
    </article>
  </body>
</html>