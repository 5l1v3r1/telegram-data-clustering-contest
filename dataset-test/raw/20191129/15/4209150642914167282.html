<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/kosarka/Jokic-Vise-me-ne-zanima-statistika-gotovo-je-sa-tim/571198?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T15:45:40+00:00"/>
    <meta property="og:title" content="Jokić: Više me ne zanima statistika, gotovo je sa tim"/>
    <meta property="og:description" content="Košarkaš Denvera Nikola Jokić rekao je da se ne opterećuje statistikom i da ne mari za kritike koje su mu upućene na račun slabijeg starta sezone u NBA ligi."/>
  </head>
  <body>
    <article>
      <h1>Jokić: Više me ne zanima statistika, gotovo je sa tim</h1>
      <address><time datetime="2019-11-29T15:45:40+00:00">29 Nov 2019, 15:45</time> by <a rel="author">N.N.</a></address>
      <p>Košarkaš Denvera Nikola Jokić rekao je da se ne opterećuje statistikom i da ne mari za kritike koje su mu upućene na račun slabijeg starta sezone u NBA ligi.</p>
      <p>Srpski centar našao se na udaru medija, čije su se kritike zasnovane na tome da mu nedostaje angažovanost na terenu, kao i da ima višak kilograma.</p>
      <p>"Vise ništa ne čitam, ne smeta mi to. Ljudi svašta pretpostavljaju, a ne mogu biti u pravu ili ne. Ako nisu u pravu, samo slegnu ramenima. Ako su u pravu, onda je to dobro za njih", rekao je Jokić, a prenosi Denver Post i dodaje da je razgovor s novinarima, kao i obično, završio sarkastičnim pozdravom "Bilo mi je zadovoljstvo".</p>
      <p>Somborac je na 16 utakmica ove sezone prosječno bilježio 16,1 poen, 10,4 skoka i šest asistenicja, što je lošiji učinak u odnosu na prošlu sezonu kada je imao prosjek od 20,1 poen, 10,8 skokova i 7,3 asistencije, što pokazuje i pad u svim šuterskim i obrambenim kategorijama.</p>
      <p>Na posljednjoj utakmici protiv Vašingtona kada su Nagtetsi su došli do 13. pobjede u sezoni, najbolji centar NBA od prošle godine odigrao je 25 minuta, ubacio je osam poena, podijelio pet asistencija i sakupio 20 skokova.</p>
      <p>Jokić je istako da ga statistički parametri ne zanimaju.</p>
      <p>"Više ne. Kad sam došao u ligu, bilo mi je to u podsvesti jer se ipak NBA vrti oko statistike i brojeva, ali više me nije briga ni za to ni za skandiranja "MVP" koja mi upućuju. Gotovo je s tim. Mislim da trener, vlasnik, generalni menadžer i igrači, svi samo želimo da pobeđujemo. To je poenta", zaključio je Jokić.</p>
      <p>Ekipa Majka Melouna ima skor od 13-3 i trenutno zauzima drugu poziciju na tabeli Zapadne konferecije, iza LA Lejkersa.</p>
    </article>
  </body>
</html>