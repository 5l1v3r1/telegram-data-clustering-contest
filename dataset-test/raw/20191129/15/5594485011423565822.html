<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sinoptik-oglasi-koga-i-kde-shche-vali-snyag-sled-broeni-dni-v-blgariya_news712013.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T15:07:00+00:00"/>
    <meta property="og:title" content="Синоптик огласи кога и къде ще вали сняг след броени дни в България"/>
    <meta property="og:description" content="Ще има голяма честота на циклоните, ще започне да нахлува много студен въздух в страната предупреди Красимир Стоев"/>
  </head>
  <body>
    <article>
      <h1>Синоптик огласи кога и къде ще вали сняг след броени дни в България</h1>
      <h2>Ще има голяма честота на циклоните, ще започне да нахлува много студен въздух в страната предупреди Красимир Стоев</h2>
      <address>
        <time datetime="2019-11-29T15:07:00+00:00">29 Nov 2019, 15:07</time>
      </address>
      <p>https://blitz.bg/obshtestvo/sinoptik-oglasi-koga-i-kde-shche-vali-snyag-sled-broeni-dni-v-blgariya_news712013.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1575006513-krasi-stoev.jpg"/>
      </figure>
      <p><b>Предстои месец, в който динамиката на атмосферните процеси на Балканския полуостров ще е много голяма. Ще има голяма честота на циклоните. Това заяви в ефира на Нова телевизия синоптикът на НИМХ Красимир Стоев.</b><br/><br/>"На повечето места нормите на валежите са от 40 до 60 л. кв/м, но на места ще стигат и до 80 л. кв/м.", заяви той.<br/><br/>"Средномесечните температури ще са около или над климатичните норми. Това се дължи на циклоните, които ще се появяват на Балканите през месец декември", каза синоптикът. <br/><br/>"През периода 3-5 декември вятърът ще се ориентира от северозапад. Ще започне да нахлува много студен въздух в страната. Ще се настани въздушна маса с температури от порядъка до минус 4 - минус 8 градуса. Очаква се още на 3-и декември дъждът да премине в сняг на високите полета", каза Стоев.<br/><br/>"Заради голямата динамика и преминаването на нов циклон около 8 декември, времето ще се затопли доста бързо, а снегът няма да се задържи и стопи", заяви експертът.<br/><br/>"Към 13-и - 15-и декември пак ще нахлуе по-студен въздух и дъждът в Северна България и високите полета ще премине в сняг. Веднага след застудяването обаче пак предстои бързо повишение на температурите", каза още той. <br/><br/>"Антициклонален тип време се очаква да преобладава през третото десетдневие", поде Стоев, но предупреди, че все още е доста рано да се каже.<br/><br/>:Предстои ни много динамичен месец с температури около и над нормата. Ще има температури до 10 - 15 градуса, но може да се очакват и такива до минус 15 градуса сутрин", завърши обобщавайки синоптикът.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>