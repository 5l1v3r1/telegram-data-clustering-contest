<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2828162-eksgolova-agrarnogo-fondu-pri-zvilnenni-vipisav-sobi-i-topmenedzeram-9-miljoniv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T15:22:00+00:00"/>
    <meta property="og:title" content="Ексголова Аграрного фонду при звільненні виписав собі і топменеджерам 9 мільйонів"/>
    <meta property="og:description" content="Колишній голова Аграрного фонду Андрій Радченко виписав собі і своїм топменеджерам 9 млн грн вихідної допомоги при звільненні."/>
  </head>
  <body>
    <article>
      <h1>Ексголова Аграрного фонду при звільненні виписав собі і топменеджерам 9 мільйонів</h1>
      <h2>Колишній голова Аграрного фонду Андрій Радченко виписав собі і своїм топменеджерам 9 млн грн вихідної допомоги при звільненні.</h2>
      <address>
        <time datetime="2019-11-29T15:22:00+00:00">29 Nov 2019, 15:22</time>
      </address>
      <p>Про це поінформував виконувач обов'язків голови правління Аграрного фонду Іван Баришев, повідомляється на <a href="http://agrofond.gov.ua/ua/news/list/769--jeks-golova-agrarnogo-fondu-andrij-radchenko-vipisav-sobi-i-svojim-top-menedzheram-9-mln-grn-vihidno/">сайті держкомпанії</a>.</p>
      <p>“Ексголова Аграрного фонду Андрій Радченко виписав собі і своїм топменеджерам 9 млн грн вихідної допомоги. При цьому ПАТ «Аграрний фонд» недоотримало лише за 3 квартали 2019 року понад 42 млн гривень. Тобто фінансовий план компанії був не виконаний у більш як 4 рази”, - наголосив Баришев.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2827796-cinovnika-derzgeokadastru-spijmali-na-miljonnih-oborudkah-iz-zemlami-zapovidnikiv.html">Чиновника Держгеокадастру спіймали на мільйонних земельних оборудках</a>
      </blockquote>
      <p>Крім цього, за його словами, деякі працівники Аграрного фонду чинили опір проведенню перевірки законності господарських операцій та достовірності фінансової звітності, яку ініціювало <a href="https://www.ukrinform.ua/tag-minekonomiki">Міністерство розвитку економіки, торгівлі та сільського господарств</a>. “Можливо, ці співробітники мають певні зобов’язання перед вже звільненим керівництвом”, - не виключив нинішній очільник Аграрного фонду.</p>
      <p>Як повідомлялося, Кабінет міністрів наприкінці жовтня звільнив Радченка з посади голови ПАТ «Аграрний фонд».</p>
    </article>
  </body>
</html>