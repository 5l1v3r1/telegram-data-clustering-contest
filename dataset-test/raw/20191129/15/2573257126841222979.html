<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/instagram-pornostar-account-cancellati-632543"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T15:00:11+00:00"/>
    <meta property="og:title" content="Instagram fa la guerra alle pornostar: cancellati numerosi account"/>
    <meta property="og:description" content="Instagram sembra aver detto di no agli account delle pornostar anche se all'interno di essi non ci sono contenuti di una certa natura"/>
  </head>
  <body>
    <article>
      <h1>Instagram fa la guerra alle pornostar: cancellati numerosi account</h1>
      <h2>Instagram sembra aver detto di no agli account delle pornostar anche se all'interno di essi non ci sono contenuti di una certa natura</h2>
      <address><time datetime="2019-11-29T15:00:11+00:00">29 Nov 2019, 15:00</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/instagram-pornostar-account-cancellati.jpg"/>
      </figure>
      <p>Chiunque può aprire un account su <b>Instagram</b>, chiunque. Tale social è un ottimo mezzo attraverso cui promuovere la propria persona o le proprie attività e per questo numerosi <b>personaggi pubblici</b> sono presenti sulla piattaforma. Anche per le <b>pornostar</b> vale lo stesso discorso e infatti di account in questione ne è pieno, o forse è meglio dire che ne era pieno. Apparentemente la società dietro<a href="https://www.tecnoandroid.it/2019/11/27/instagram-e-spark-studio-funzioni-con-ar-per-i-creator-630958"><b> il social</b></a>, quindi sostanzialmente <b>Facebook</b>, ha deciso che tutto questo non andava bene.</p>
      <p>Centinaia e centinaia di star di contenuti per adulti si sono visti<b> cancellare l’account di Instagram</b> nel giro di poco. Ovviamente è scattata la lamentela da parte di quest’ultimi che hanno detto di sentirsi essere trattati in modo diverso rispetto alle altre celebrità. Secondo l’<b>Adult Performers Actors Guild</b> (anche l’ora hanno la loro associazione di categoria), gli account cancellati sono stati <b>oltre 1.300</b>. Il motivo? Semplice, violazioni degli standard della community.</p>
      <h3>Instagram e il porno</h3>
      <p>Se da un lato si può comprendere perché sia stato intrapreso un percorso del genere, anche senza approvarlo, tale epurazione di account è stata fatta<b> in modo indiscriminato</b>. Secondo alcune star in questione, molti di quelli cancellati non contenevano in alcun modo <b>immagini o video di nudo</b>. Un’altra lamentala riguarda il fatto che altre celebrità che non fanno parte di quel particolare business, pubblicano senza problemi <b>foto oscene</b>.</p>
      <p>L’associazione sopracitata, in realtà, si era già mossa ad <b>inizio estate</b> eppure finora non è cambiato niente. La cancellazione di account sta continuando tutt’ora e sempre senza guardare in faccia a nessuno.</p>
    </article>
  </body>
</html>