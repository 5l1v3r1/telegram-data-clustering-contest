<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a316005-Levandovski-najbolji-igrac-petog-kola-Lige-sampiona.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T15:56:00+00:00"/>
    <meta property="og:title" content="Levandovski najbolji igrač petog kola Lige šampiona"/>
    <meta property="og:description" content="Fudbaler Bajerna Robert Levandovski proglašen je za najboljeg igrača petog kola Lige šampiona."/>
  </head>
  <body>
    <article>
      <h1>Levandovski najbolji igrač petog kola Lige šampiona</h1>
      <h2>Fudbaler Bajerna Robert Levandovski proglašen je za najboljeg igrača petog kola Lige šampiona.</h2>
      <address><time datetime="2019-11-29T15:56:00+00:00">29 Nov 2019, 15:56</time> by <a rel="author">Katarina Kostić</a></address>
      <figure>
        <img src="https://sportklub.rs/Picture/170523/jpeg/Robert-Levandovski1.jpg"/>
        <figcaption>
          <cite>Lars Baron, Bongarts, Getty Images</cite>
        </figcaption>
      </figure>
      <p>Može se reći da je ovo bilo očekivano s obzirom da je Poljak bio glavni junak u ubedljivoj pobedi (0:6) u Beogradu protiv Crvene zvezde kada je postigao čak četiri gola.<br/><br/>Levandovski je imao najviše bodova od svih igrača iz Top 11, čak 18, a u timu sedmice su se pored njega našli i Mihail Keržakov (Zenit), Serž Orije (Totenhem), Dejan Lovren (Livrepul), Sven Bender (Leverkuzen), Zijeh (Ajaks), Toliso (Bajern), Forsberg (Lajpcig), Mvepu (Salcburg), Mesi (Barselona) i Lukaku (Inter).<br/><br/>Na igre napadača Bajerna koje ove sezone pruža kako u klubu tako i u reprezentaciji niko ne ostaje ravnodušan, pa su tako i navijači Crvene zvezde u Beogradu teška srca zbog poraza ipak morali da se poklone njegovom fudbalskom umeću.</p>
    </article>
  </body>
</html>