<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/veliki-problem-za-redse-bez-prvotimca-u-najtezem-periodu-sezone-394062.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T15:55:00+00:00"/>
    <meta property="og:title" content="Veliki problem za &quot;Redse&quot;, bez prvotimca u najtežem periodu sezone!"/>
    <meta property="og:description" content="Stigla je i zvanična potvrda."/>
  </head>
  <body>
    <article>
      <h1>Veliki problem za "Redse", bez prvotimca u najtežem periodu sezone!</h1>
      <h2>Stigla je i zvanična potvrda.</h2>
      <address><time datetime="2019-11-29T15:55:00+00:00">29 Nov 2019, 15:55</time> by <a rel="author">Beta</a></address>
      <p>Fudbaler Liverpula Fabinjo odustvovaće sa terena do kraja godine zbog povrede ligamenata zgloba koju je zadobio na meču protiv Napolija, saopštio je danas klub sa "Enfilda".<br/><br/>Fabinjo se povredio u utakmici Lige šampiona protiv Napolija koja je završena remijem 1:1.<br/><br/>"<i>Pregledi su pokazali da Fabinjo neće biti aktivan do Nove godine</i>", navodi se u saopštenju kluba.<br/><br/>Liverpul do kraja godine očekuje čak osam utakmica u svim takmičenjima.<br/><br/>Lidera na tabeli Premijer lige očekuju dueli sa Brajtonom, Evertonom, Bornmutom, Votfordom i Vulverhemptonom u Premijer ligi, igraće i poslednje kolo grupne faze Lige šampiona protiv Salcburga u Austriji, a putuju i na Svetsko klupsko prvenstvo, gde će potencijalno odigrati još dva susreta, dok ih 17. očekuje duel sa Aston Vilom u četvrtfinalu Liga kupa.<br/><br/>Fabinjo neće moći da pomogne saigračima u ovom teškom periodu, pa će rotacija u veznom redu biti skraćena, što bi moglo da predstavlja problem za aktuelnog prvaka Evrope u jednom od ključnih perioda sezone.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ko-je-odgovoran-za-hilsboro-doneta-konacna-presuda-navijaci-liverpula-ce-biti-besni-393990.html"/>
        <a href="https://www.sportske.net/vest/transferi/efekat-klop-kvari-posao-velikanima-liverpul-spremio-80-miliona-393982.html"/>
        <a href="https://www.sportske.net/vest/medjunarodni-fudbal/povreda-u-zao-cas-klop-zabrinut-393944.html"/>
        <a href="https://www.sportske.net/vest/medjunarodni-fudbal/ls-barsa-ide-dalje-napoli-zna-sa-liverpulom-drama-u-lajpcigu-velika-pobeda-za-inter-393930.html"/>
        <a href="https://www.sportske.net/vest/medjunarodni-fudbal/ls-sastavi-barsine-muke-sa-odbranom-klop-odmara-jednog-od-kljucnih-igraca-maksimovic-startuje-na-enfildu-393919.html"/>
      </related>
    </article>
  </body>
</html>