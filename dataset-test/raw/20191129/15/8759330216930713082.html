<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905782/clement-over-verstoten-diagne-de-bal-ligt-eigenlijk-in-zijn-kamp-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="UPDATE: 'Diagne deed de emmer overlopen na Galatasaray'"/>
    <meta property="og:description" content="Club Brugge heeft Mbaye Diagne op non-actief gezet. Coach Philippe Clement laat zich op een persconferentie uit over de situatie van de verstoten aanvaller."/>
  </head>
  <body>
    <article>
      <h1>UPDATE: 'Diagne deed de emmer overlopen na Galatasaray'</h1>
      <address>
        <time datetime="2019-11-29T15:44:00+00:00">29 Nov 2019, 15:44</time>
      </address>
      <p>
        <b>Club Brugge heeft Mbaye Diagne op non-actief gezet. Coach Philippe Clement laat zich op een persconferentie uit over de situatie van de verstoten aanvaller.</b>
      </p>
      <p>Er zouden gesprekken zijn om hem in januari al terug naar Turkije te sturen. "Dan weten jullie meer dan ik", begint Clement. "Ik weet dat hij een individueel programma heeft gekregen van mij. Ik hoop dat het er niet elke week over zal gaan. Ik heb nu al drie weken op een rij gezegd dat het aan hem is om te tonen dat hij deel van de groep wil zijn, dat hij op het veld wil staan met ons en dat hij dit shirt wil dragen."</p>
      <p>De bal ligt nu bij Diagne. "Er is een waarheid en die ligt op het trainingsveld. Ik hoop dat we niet nog een 4, 5, of 6e keer over Diagne zullen moeten praten op deze persconferenties. Ik heb geen glazen bol. Dat hangt af van hoe hij zich gedraagt en hoe hij traint. De bal ligt eigenlijk in zijn kamp en ik zal dan uiteindelijk beslissen of hij een meerwaarde is voor de groep of niet."</p>
      <p>Clement reageerde ook geïrriteerd op de vele vragen van de journalisten over Diagne. “Ik wil spreken over de spelers die ons de 1e plaats hebben bezorgd, die ervoor gezorgd hebben dat we nog Europees kunnen overwinteren. Dat is veel belangrijker voor de supporters en voor de club. De rest is een klein detail in mijn ogen", wordt Clement geciteerd door <a href="https://sporza.be/nl/2019/11/29/club-brugge-persconferentie/"><i>Sporza</i></a>.</p>
      <p><b>Update:</b> <i>Het Laatste Nieuws</i> meldt dat de trip naar Turkije van Mbaye Diagne de druppel was die de emmer deed overlopen. Naar verluidt deed de aanvaller dit op eigen houtje en zonder toestemming van Club Brugge. In de Champions League stonden Galatasaray en Club Brugge tegenover elkaar. Ook zou Diagne niet genoeg intentie tonen om zich terug in de ploeg te knokken.</p>
      <aside>Lees meer<br/><a href="https://www.voetbalprimeur.be/nieuws/905768/einde-verhaal-voor-diagne-club-brugge-weert-spits-uit-de-a-kern-.html?campname=highlighted-content&amp;camplink=onderaan">Diagne blijft hopen op terugkeer bij Club Brugge: 'Don't give up'</a></aside>
    </article>
  </body>
</html>