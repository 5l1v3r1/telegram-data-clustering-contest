<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sluga-narodu-vidmezhuvalasya-vid-priglushennya-svobodi-slova/940630"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="&quot;Слуга народу&quot; відмежувалася від &quot;приглушення свободи слова&quot;"/>
    <meta property="og:description" content="Народний депутат від &quot;Слуги народу&quot; Ольга Василевська-Смаглюк не входить до жодного з двох профільних комітетів - свободи словами чи гуманітарної та інформаційної політики, щоб трактувати її слова як позицію фракції. Про це заявила заступник голови фракції Євгенія Кравчук, пише ..."/>
  </head>
  <body>
    <article>
      <h1>"Слуга народу" відмежувалася від "приглушення свободи слова"</h1>
      <address><time datetime="2019-11-29T15:16:00+00:00">29 Nov 2019, 15:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940630_w_300.jpg?v=0"/>
        <figcaption>У "Слузі народу" кажуть, що їхня колега говорила від себе особисто.</figcaption>
      </figure>
      <p>Народний депутат від "Слуги народу" <b>Ольга Василевська-Смаглюк</b> не входить до жодного з двох профільних комітетів - свободи словами чи гуманітарної та інформаційної політики, щоб трактувати її слова як позицію фракції.</p>
      <p>Про це заявила заступник голови фракції <b>Євгенія Кравчук</b>, пише <a href="https://www.rbc.ua/ukr/news/sluge-naroda-otreagirovali-slova-nardepa-1575028357.html">"РБК-Україна"</a></p>
      <p>У фракції висловлювання колеги не обговорювали, розповіла нардеп.</p>
      <p>"Фракція "Слуга народу" не обговорювала це питання. Окрім того, пані Ольга не входить в жоден з двох профільних комітетів - свободи словами чи гуманітарної та інформаційної політики, щоб трактувати її слова як позицію фракції", - заявила Кравчук.</p>
      <p>Наразі у фракції немає претензій до Василевської-Смаглюк.</p>
      <p>"Якщо спитаєте мене особисто, я вважаю це особистою думкою, яку, окрім того, було вирвано з контексту", - додала Кравчук.</p>
      <blockquote>28 листопада Ольга Василевська-Смаглюк в ефірі каналу "Настоящее время" закликала <a href="https://gazeta.ua/articles/politics/_deputatka-vid-slugi-narodu-zaklikala-obmezhiti-svobodu-slova-v-ukrayini/940501">обмежити свободу слова</a> з поваги до інституту президентства.</blockquote>
    </article>
  </body>
</html>