<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/euro-2020-kuralari-1287803-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T15:12:00+00:00"/>
    <meta property="og:title" content="EURO 2020 kuraları ne zaman çekilecek? | Avrupa Futbol Şampiyonası"/>
    <meta property="og:description" content="EURO 2020 kuraları ne zaman çekilecek? Sorusuna futbolseverler yanıt arıyordu. EURO 2020 kuraları yarın Bükreş'te yapılacak saat 20:00’de çekilecek. İşte, EURO 2020 kuraları hakkında detaylar..."/>
  </head>
  <body>
    <article>
      <h1>EURO 2020 kuraları ne zaman çekilecek? | Avrupa Futbol Şampiyonası</h1>
      <h2>EURO 2020 kuraları ne zaman çekilecek? Sorusuna futbolseverler yanıt arıyordu. EURO 2020 kuraları yarın Bükreş'te yapılacak saat 20:00’de çekilecek. İşte, EURO 2020 kuraları hakkında detaylar...</h2>
      <address>
        <time datetime="2019-11-29T15:12:00+00:00">29 Nov 2019, 15:12</time>
      </address>
      <p>EURO 2020 kuraları ne zaman çekilecek? Sorusuna futbolseverler yanıt arıyordu.Avrupa Futbol Şampiyonası (EURO 2020) kuraları yarın  <a href="http://www.gazetevatan.com/arama/?Keyword=Roma">Roma</a>nya'nın başkenti Bükreş'te TSİ 20.00'de çekilecek. Elemeler vasıtasıyla 20 ülke EURO 2020'ye direkt katılma hakkı  kazandı. Turnuvada mücadele edecek son 4 ekip, Mart 2020'deki <a href="http://www.gazetevatan.com/arama/?Keyword=UEFA">UEFA</a> Uluslar Ligi  play-off maçları sonunda belli olacak.</p>
      <p>Play-off etabı A Grubu'nda <a href="http://www.gazetevatan.com/arama/?Keyword=%C4%B0zlanda">İzlanda</a>-Romanya ve <a href="http://www.gazetevatan.com/arama/?Keyword=Bulgaristan">Bulgaristan</a>-Macaristan,  B Grubu'nda <a href="http://www.gazetevatan.com/arama/?Keyword=Bosna">Bosna</a> Hersek-Kuzey <a href="http://www.gazetevatan.com/arama/?Keyword=%C4%B0rlanda">İrlanda</a> ve <a href="http://www.gazetevatan.com/arama/?Keyword=Slovakya">Slovakya</a>-İrlanda Cumhuriyeti, C  Grubu'nda İskoçya-İsrail ve Norveç-Sırbistan, D Grubu'nda ise Gürcistan-Belarus  ve Kuzey Makedonya-Kosova müsabakaları oynanacak. Eleme usulü yapılacak maçların  kazananları, grup birincisi olarak finallere katılabilmek için karşı karşıya  gelecek.</p>
      <p>
        <b>TÜRKİYE'NİN MUHTEMEL RAKİPLERİ</b>
      </p>
      <p><b>1. torba</b>: Belçika, <a href="http://www.gazetevatan.com/arama/?Keyword=%C4%B0talya">İtalya</a>, <a href="http://www.gazetevatan.com/arama/?Keyword=%C4%B0ngiltere">İngiltere</a>, <a href="http://www.gazetevatan.com/arama/?Keyword=Almanya">Almanya</a>, <a href="http://www.gazetevatan.com/arama/?Keyword=%C4%B0spanya">İspanya</a>, <a href="http://www.gazetevatan.com/arama/?Keyword=Ukrayna">Ukrayna</a>.</p>
      <p><b>2. torba:</b><a href="http://www.gazetevatan.com/arama/?Keyword=Fransa"> Fransa</a>, <a href="http://www.gazetevatan.com/arama/?Keyword=Polonya">Polonya</a>, İsviçre, <a href="http://www.gazetevatan.com/arama/?Keyword=H%C4%B1rvatistan">Hırvatistan</a>, <a href="http://www.gazetevatan.com/arama/?Keyword=Hollanda">Hollanda</a>, <a href="http://www.gazetevatan.com/arama/?Keyword=Rusya">Rusya</a>.</p>
      <p><b>3. torba: </b>Portekiz, Türkiye, <a href="http://www.gazetevatan.com/arama/?Keyword=Danimarka">Danimarka</a>, Avusturya, İsveç, Çekya.</p>
      <p><b>4. torba</b>: <a href="http://www.gazetevatan.com/arama/?Keyword=Galler">Galler</a>, <a href="http://www.gazetevatan.com/arama/?Keyword=Finlandiya">Finlandiya</a>, UEFA Uluslar Ligi play-off A, B, C ve D  gruplarının birincileri.</p>
      <p>
        <b>TARİHTE İLK KEZ 12 ÜLKEDE DÜZENLENECEK</b>
      </p>
      <p>Avrupa Şampiyonası organizasyonunun 60. yıl dönümüne denk gelmesi  dolayısıyla EURO 2020, tarihte ilk kez 12 ülkede düzenlenecek.</p>
      <p>Şampiyonaya A Grubu'nda Roma (İtalya) ve Bakü (Azerbaycan), B  Grubu'nda Saint Petersburg (Rusya) ve Kopenhag (Danimarka), C Grubu'nda Amsterdam  (Hollanda) ve Bükreş (Romanya), D Grubu'nda <a href="http://www.gazetevatan.com/arama/?Keyword=Londra">Londra</a> (İngiltere) ve Glasgow  (İskoçya), E Grubu'nda <a href="http://www.gazetevatan.com/arama/?Keyword=Bilbao">Bilbao</a> (İspanya) ve Dublin (İrlanda Cumhuriyeti), F  Grubu'nda ise Münih (Almanya) ve Budapeşte (Macaristan) ev sahipliği yapacak.</p>
      <p>İtalya'nın başkentindeki Roma Olimpiyat Stadı'nda 12 Haziran'da  yapılacak açılış maçıyla başlayacak EURO 2020, İngiltere'nin başkenti Londra'daki  Wembley Stadı'nda 12 <a href="http://www.gazetevatan.com/arama/?Keyword=Temmuz">Temmuz</a>'da oynanacak final müsabakasıyla sona erecek.</p>
      <p>Şampiyonada son 16 turu karşılaşmaları, Amsterdam, Bilbao, Bükreş,  Budapeşte, Kopenhag, Dublin, Glasgow ve Londra'da, çeyrek finaller ise Bakü,  Münih, Roma ve Saint Petersburg'da gerçekleştirilecek.</p>
      <p>Yarı finaller ve final ise Londra'da 90 bin kişi kapasiteli Wembley  Stadı'nda oynanacak.</p>
    </article>
  </body>
</html>