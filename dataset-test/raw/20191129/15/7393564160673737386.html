<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/helper/1224"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-29T15:18:00+00:00"/>
    <meta property="og:title" content="Як подати показник електролічильника через Viber, - ВІДЕОІНСТРУКЦІЯ - Помічник у Львові на 032.ua"/>
    <meta property="og:description" content="Як подати показник електролічильника через Viber, - ВІДЕОІНСТРУКЦІЯ, Помічник у Львові на 032.ua"/>
  </head>
  <body>
    <article>
      <h1>Як подати показник електролічильника через Viber, - ВІДЕОІНСТРУКЦІЯ - Помічник у Львові на 032.ua</h1>
      <address><time datetime="2019-11-29T15:18:00+00:00">29 Nov 2019, 15:18</time> by <a rel="author">Євгенія Пласконь</a></address>
      <p>
        <i>У "Львівобленерго" пояснили, як споживачі можуть подати показники лічильників за допомогою додатка Viber на телефонах. Кореспондент сайту 032.ua підготував детальну інструкцію на основі відео львівських енергетиків.</i>
      </p>
      <p><b>Крок 1.</b> Заходите у додаток, обираєте рубрику "Додатково" та натискаєте на значок QR-код праворуч згори.</p>
      <p><b>Крок 2.</b> Після натискання на кнопку вмикається камера на телефоні, за допомогою якої можна відсканувати QR-код нижче. Він дозволить зайти на профіль "Львівобленерго" у Viber.</p>
      <figure>
        <img src="https://s.032.ua/s/40/section/articlesInText/upload/images/news/intext/000/051/501/screenshot-wwwyoutubecom-20191129-170819_5de13488e9221.png"/>
      </figure>
      <p><b>Крок 3</b>. Натискаєте на кнопку "Повідомлення" та пишете безпосередньо до "Львівобленерго".</p>
      <p><b>Крок 4</b>. Щойно ви зайдете в "Повідомлення", вас привітає чат-бот. Після привітання надішліть "Розпочати" та дотримуйтеся інструкцій бота.</p>
      <p><b>Крок 5</b>. Обираєте в чаті кнопку "Мої особові рахунки", якщо зайшли на нього вперше та "Додати особовий рахунок".</p>
      <p><b>Крок 6</b>. Вводите номер свого особового рахунку (рахунків може бути кілька).</p>
      <p><b>Крок 7.</b> Якщо ви все зробили правильно, бот повторить ваш особовий рахунок та адресу, до якої він прив'язаний.</p>
      <p><b>Крок 8.</b> Після успішно виконаних операцій вище, можна надати показ лічильника. Для цього натисніть відповідну кнопку.</p>
      <p><b>Крок 9</b>. Коли ви відправите показники, бот підтвердить отримання даних спеціальним повідомленням: "Дякуємо! Показники прийняті в обробку".</p>
      <p>Відеоінструкцію як подати показник електролічильника у Viber можна переглянути нижче:</p>
      <figure>
        <iframe src="https://www.youtube.com/embed/rKBKPNd7DG4" width="560" height="315" data-service="Youtube" scrolling="no"/>
      </figure>
      <p>Читайте також: Як львів'янам оплатити <a href="https://www.032.ua/news/2250176/oplata-komunalnih-poslug-lvivanam-na-zamitku-ak-rozrahuvatis-onlajn">комунальні послуги</a> онлайн.</p>
    </article>
  </body>
</html>