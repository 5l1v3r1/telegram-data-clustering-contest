<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191129-boyi-kovbasamy-ta-pertsevyj-balonchyk-bezgluzdi-istoriyi-chornoyi-p-yatnytsi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T15:25:20+00:00"/>
    <meta property="og:title" content="Бої ковбасами та перцевий балончик: безглузді історії Чорної п’ятниці"/>
    <meta property="og:description" content="Бійня ковбасою та ліквідація конкурентів – які безглузді історії відбуваються у Чорну п’ятницю, читайте на сайті Факти ICTV."/>
  </head>
  <body>
    <article>
      <h1>Бої ковбасами та перцевий балончик: безглузді історії Чорної п’ятниці</h1>
      <address>
        <time datetime="2019-11-29T15:25:20+00:00">29 Nov 2019, 15:25</time>
      </address>
      <p>Бійня ковбасою та ліквідація конкурентів – які безглузді історії відбуваються у Чорну п’ятницю, читайте на сайті Факти ICTV.</p>
      <p>Перша Чорна п’ятниця у США відбулася ще в 1966 році. В Америці цей день прирівнюється до державного свята, шопоголіки навіть <b>спеціально беруть відгули, лікарняні та відпустки на листопад.</b></p>
      <p>Але радість від тотальних знижок і щорічних розпродажів затьмарюють страшні події, пов’язані з Чорною п’ятницею. За роки розпродажів відбулося <b>чимало як трагічних, так і безглуздих смішних випадків.</b></p>
      <p>Наприклад, на цьому відео ми бачимо, як люди <b>вриваються в супермаркет</b>, щоб скоріше купити купу непотрібних речей.</p>
      <figure>
        <iframe src="https://www.youtube.com/embed/2zBWjlkKDpA" width="560" height="315" data-service="Youtube" scrolling="no"/>
      </figure>
      <h3>Бійня ковбасою</h3>
      <p>У Німеччині, в маленькому містечку Ахен, великі знижки в день Чорної п’ятниці стали причиною бійки в супермаркеті. Жінка, яка приїхала за покупками з братом і літньою мамою, встигла схопити останній вільний візок.</p>
      <p>Але несподівано візок з її рук вирвав літній покупець, грубо відштовхнувши жінку. Брат поспішив заступитися за сестру. Він відібрав візок і штовхнув пенсіонера. Розлючений покупець почав кидати в сім’ю предметами, які траплялися йому під руки, загнавши літню жінку з її дітьми в ковбасний відділ.</p>
      <figure>
        <video src="https://fakty.com.ua/wp-content/uploads/2019/11/29/giphy.gif?1575032949" autoplay="" loop=""/>
      </figure>
      <p>Тут почалася взаємна бійка із застосуванням оригінальної зброї: <b>чоловіки билися ковбасою</b>, а<b> жінки кидали в пенсіонера сардельки</b>. Всі учасники бійки з численними несерйозними травмами опинилися спершу в госпіталі, а потім – в поліції.</p>
      <h3>Черга в наметах</h3>
      <p>У 1996 році місцева жителька міста Акрон штату Огайо (США) мріяла купити величезний телевізор. В очікуванні Чорної п’ятниці вона ще за два тижні до розпродажу поставила намет біля входу в магазин електроніки, в результаті її госпіталізували від переохолодження в ніч на п’ятницю.</p>
      <figure>
        <video src="https://fakty.com.ua/wp-content/uploads/2019/11/29/CHorna-pyatnytsya.gif?1575032985" autoplay="" loop=""/>
      </figure>
      <h3>Ліквідація конкурентів</h3>
      <p>У 2014 році черговий неприємний інцидент стався в мережі магазинів Walmart. Одна з покупців навмисно озброїлася перцевим балончиком.</p>
      <p>Розпорошуючи його на конкурентів, вона пробиралася до входу в магазин. Примітно, що разом з нею було двоє маленьких дітей. Вони вели себе агресивно, допомагали матері розштовхувати і бити інших людей.</p>
      <p><b>Читайте:</b> <a href="https://fakty.com.ua/ua/lifestyle/20191129-chorna-p-yatnytsya-2019-skilky-vytratyat-ukrayintsi-ta-top-5-tovariv/">Чорна п’ятниця 2019: скільки витратять українці та топ-5 товарів</a></p>
      <p>Жінка навмисне цілилася людям в обличчя, намагаючись заподіяти їм шкоду. Ні мати, ні діти не постраждали, але більше 20 людей в цей день були госпіталізовані.</p>
      <h3>Пограбування</h3>
      <p>У Бостоні група підлітків вирішила заволодіти величезною кількістю товарів, не купуючи їх. Вони відстежували дії своїх сусідів в котеджному містечку. Після нічних розпродажів багато сімей приїжджали під ранок і поспішали відпочити.</p>
      <figure>
        <video src="https://fakty.com.ua/wp-content/uploads/2019/11/29/IHgB.gif?1575033067" autoplay="" loop=""/>
      </figure>
      <p>Втомлені люди не розбирали свої покупки, тому всі товари залишалися в машинах. Поки сусіди міцно спали, підлітки чистили гаражі. Цікаво, що поліції не вдалося розкрити справу, але школярі все-таки понесли покарання.</p>
      <p>Виявилося, що п’ятеро підлітків не змогли справедливо розділити між собою все награбоване. І один скривджений хлопець написав анонімний лист в місцеву поліцію.</p>
      <p>До слова, раніше Факти ICTV писали, <a href="https://fakty.com.ua/ua/videos/chorna-p-yatnytsya-po-ukrayinsky-yak-ne-staty-zhertvoyu-merketyngovyh-hodiv/">як не стати жертвою маркетингових ходів</a>.</p>
    </article>
  </body>
</html>