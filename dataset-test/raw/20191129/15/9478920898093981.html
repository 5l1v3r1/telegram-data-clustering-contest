<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/eperotisi-gia-to-dimosio-meionotiko-gymnasio-lykeio-xanthis/"/>
    <meta property="og:site_name" content="ert.gr"/>
    <meta property="article:published_time" content="2019-11-29T15:21:28+00:00"/>
    <meta property="og:title" content="Επερώτηση για το Δημόσιο Μειονοτικό Γυμνάσιο – Λύκειο Ξάνθης"/>
    <meta property="og:description" content="Οι Περιφερειακοί Σύμβουλοι Κώστας Κατσιμίγας και Ριτβάν Κουράκ υπέβαλλαν προς τον Περιφερειάρχη Ανατολικής Μακεδονίας και Θράκης κ. Χρήστο Μέτιο επερώτηση σχετική με αίτημα της Σχολικής Εφορείας του Μ/Κ Γυμνασίου-Λυκείου Ξάνθης για την κάλυψη στεγαστικών αναγκών του σχολείου."/>
  </head>
  <body>
    <article>
      <h1>Επερώτηση για το Δημόσιο Μειονοτικό Γυμνάσιο – Λύκειο Ξάνθης</h1>
      <address><time datetime="2019-11-29T15:21:28+00:00">29 Nov 2019, 15:21</time> by <a rel="author">Μαρία Νικολάου</a></address>
      <p>Οι Περιφερειακοί Σύμβουλοι Κώστας Κατσιμίγας και Ριτβάν Κουράκ υπέβαλλαν προς τον Περιφερειάρχη Ανατολικής Μακεδονίας και Θράκης κ. Χρήστο Μέτιο επερώτηση σχετική με αίτημα της Σχολικής Εφορείας του Μ/Κ Γυμνασίου-Λυκείου Ξάνθης για την κάλυψη στεγαστικών αναγκών του σχολείου.</p>
      <p><b>Το κείμενο της επερώτησης έχει ως εξής:</b><br/>Κε Περιφερειάρχη,</p>
      <figure>
        <img src="https://www.ert.gr/wp-content/uploads/2019/11/IMG_20190930_185446.jpg"/>
      </figure>
      <p>Με το με Αρ. Πρωτ. 27948/Ζ-ΓΠΕ/282/15-2-2019 έγγραφό της η Σχολική Εφορεία του Δημόσιου Μειονοτικού Γυμνασίου – Λυκείου Ξάνθης ζήτησε την παραχώρηση κτιρίου ιδιοκτησίας της ΠΑΜΘ, που βρίσκεται απέναντι από το ΙΚΑ της Ξάνθης καθώς και την πρώην μαθητική εστία που βρίσκεται επί της οδού Χατζησταύρου, δίπλα στο Εργατικό Κέντρο.<br/>Επίσης, διαπιστώσαμε, από το υποβληθέν Τεχνικό Πρόγραμμα, ότι η Περιφέρεια σε ορισμένες περιπτώσεις εμπλέκεται και σε ζητήματα στέγασης σχολείων. Πρόσφατα είδαμε να εντάσσεται επισκευή νηπιαγωγείου έστω και με προγραμματική σύμβαση, ή και επιδιόρθωση κατοικιών δασκάλων, σε ορεινά χωριά της Ξάνθης.<br/>Γνωρίζουμε ότι τα της μειονοτικής εκπαίδευσης δεν αποτελούν αντικείμενο ευθύνης της Περιφέρειας, ωστόσο φρονούμε ότι η Περιφέρεια δεν μπορεί να μένει αμέτοχη σε ζητήματα που απασχολούν τους πολίτες, ιδιαίτερα όταν αυτά αφορούν παιδιά.<br/>Ερωτάται ο Κος Περιφερειάρχης<br/>1. Τα προαναφερθέντα κτίρια ανήκουν ή όχι στην κυριότητα της ΠΑΜΘ;<br/>2. Σε τι κατάσταση βρίσκονται τα κτίρια;<br/>3. Με έναν μακροσκοπικό έλεγχο, θεωρούνται ασφαλή και κατάλληλα για στέγαση σχολείων;<br/>4. Τι δαπάνη θα απαιτηθεί για την πλήρη λειτουργία των Σχολείων ως διδακτήρια και ποιος θα την καταβάλει;<br/>5. Έχει ερωτηθεί η Διεύθυνση Μειονοτικής Εκπαίδευσης για το θέμα και ποια είναι η θέση της;<br/>6. Έχει ενημερωθεί εγγράφως η αρμόδια πολιτική ηγεσία των εμπλεκόμενων υπουργείων και εάν ναι πότε αναμένεται η απάντηση;</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-anagkaia-i-katagrafi-olon-ton-rematon-tis-perifereias-an-m-th/"/>
        <a href="https://www.ert.gr/perifereiakoi-stathmoi/komotini/se-etoimotita-o-dimos-komotinis-gia-tin-antimetopisi-ton-plimmyrikon-fainomenon/"/>
        <a href="https://www.ert.gr/perifereiakoi-stathmoi/komotini/komotini-tetarti-pame-akadimia/"/>
        <a href="https://www.ert.gr/perifereiakoi-stathmoi/komotini/to-1o-kai-2o-epal-komotinis-stin-toyrkia-me-erovet/"/>
        <a href="https://www.ert.gr/perifereiakoi-stathmoi/komotini/komotini-70-mpangkalooys-sto-fanari-rodopis-tha-ekmisthothoyn-stis-arches-toy-neoy-etoys/"/>
        <a href="https://www.ert.gr/perifereiakoi-stathmoi/komotini/komotini-omilia-toy-dimitri-charitoy-sti-voyli-gia-to-nomoschedio-toy-ypoyrgeioy-perivallontos/"/>
      </related>
    </article>
  </body>
</html>