<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924590"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T15:13:00+00:00"/>
    <meta property="og:title" content="Грета Тунберг беше обявена за автор на годината във Великобритания"/>
    <meta property="og:description" content="Шведската екологична активистка Грета Тунберг беше определенаeна във Великобритания като автор на годината след издаването на първата й книга &quot;No One Is Too Small to Make a Difference&quot; /Никой не е"/>
  </head>
  <body>
    <article>
      <h1>Грета Тунберг беше обявена за автор на годината във Великобритания</h1>
      <address><time datetime="2019-11-29T15:13:00+00:00">29 Nov 2019, 15:13</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Шведската екологична активистка Грета Тунберг беше определенаeна във Великобритания като автор на годината след издаването на първата й книга "No One Is Too Small to Make a Difference" /Никой не е прекалено малък, за да бъде значим/, съобщи в. "Дейли мейл", цитиран от БТА.</p>
      <p>Младата шведка получи отличието от една от най-големите търговски мрежи за разпространение на книги във Великобритания - "Уотърстоунс".</p>
      <p>Книгата на 16-годишната девойка се появи по лавиците на магазините в Обединеното Кралство през месец май. Предвижда се и ново издание на сборника й, което ще включи още по-голямо количество нейни изказвания. Тунберг ще стане и временна водеща на предаване на Би Би Си. В него тя ще беседва със своите гости на екологични теми. Програмата ще се излъчва по време на коледните и новогодишните празници в периода от 26 до 31 декември.</p>
      <p>Грета беше номинирана тази година за Нобеловата награда за мир. Тя стана известна с емоционалната си реч за опазването на планетата пред ООН в края на месец септември, която получи широк обществен отзвук.</p>
    </article>
  </body>
</html>