<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/aleksandar-vukovic-zagrac-z-mysla-o-cytacie-pilsudskiego/75898"/>
    <meta property="og:site_name" content="Legia.Net"/>
    <meta property="article:published_time" content="2019-11-29T15:21:00+00:00"/>
    <meta property="og:title" content="Aleksandar Vuković: Zagrać z myślą o cytacie Piłsudskiego"/>
    <meta property="og:description" content="- Z porażki wyciągnęliśmy też pozytywy. Brakowało skuteczności, były proste błędy, ale widzieliśmy również rzeczy, które funkcjonowały dobrze. Józef Piłsudski powiedział, co robić w wypadku porażki, ten cytat wisi przy szatni i w pełni się z nim zgadzam. Trzeba odpowiednio zareagować na to, co było i pokazać się z jak najlepszej strony. Musimy mieć odpowiednią strategię, a gracze muszą być najmocniej skoncentrowani na zbliżającym się spotkaniu. Nie na tym, co będzie za tydzień - powiedział przed meczem z Koroną Aleksandar Vuković, trener Legii Warszawa."/>
  </head>
  <body>
    <article>
      <h1>Aleksandar Vuković: Zagrać z myślą o cytacie Piłsudskiego</h1>
      <address><time datetime="2019-11-29T15:21:00+00:00">29 Nov 2019, 15:21</time> by <a rel="author">Redakcja Legia.Net</a></address>
      <p>
        <b>- Z porażki wyciągnęliśmy też pozytywy. Brakowało skuteczności, były proste błędy, ale widzieliśmy również rzeczy, które funkcjonowały dobrze. Józef Piłsudski powiedział, co robić w wypadku porażki, ten cytat wisi przy szatni i w pełni się z nim zgadzam. Trzeba odpowiednio zareagować na to, co było i pokazać się z jak najlepszej strony. Musimy mieć odpowiednią strategię, a gracze muszą być najmocniej skoncentrowani na zbliżającym się spotkaniu. Nie na tym, co będzie za tydzień - powiedział przed meczem z Koroną Aleksandar Vuković, trener Legii Warszawa.</b>
      </p>
      <p>— Sytuacja kadrowa jest najlepsza od dawna. W trakcie czwartkowego treningu, na boisku byli wszyscy poza Vamarą Sanogo, który trenuje indywidualnie. Niektórzy dopiero zaczynają ćwiczyć z zespołem i przed nimi jeszcze daleka droga, ale piątkowe zajęcia dadzą nam odpowiedź między innymi względem tego, kto ostatecznie znajdzie się w kadrze meczowej - stwierdził Serb.</p>
      <p>- Nie chcę wiązać przegranego meczu z absencją Antolicia, ale jego forma i to co prezentował w ostatnim czasie jest wielką siła dla drużyny. Wierzę, że będzie gotowy na ostatnie mecze roku. Przeżył już trudniejsze momenty w Legii, był rzadziej doceniany, a czasem lekceważony. Ludzie powoli dostrzegają, że pierwsze wrażenie nie musi być piorunujące. Prezentuje dobrą formę - dodał Vuković. </p>
      <p>- Chcę dać szansę każdemu, kto na nią zapracuje. Ivan Obradović jest jedynym graczem występującym w polu, który nie zagrał jeszcze minuty. Nie dostanie okazji do gry tylko dlatego, że ma kontrakt z Legią. Zobaczymy, jak sytuacja się potoczy, bo nie może trwać wiecznie. Serb musi udowodnić ze swojej strony, że jest gotowy. Rozumiem, że są kontuzje, ale teraz jest moment, by powalczył w końcówce roku o szansę. Zarówno Jose Kante, jak i Jarosława Niezgodę bardzo cenię. Obaj dostaną szansę gry, ale zobaczymy, w jakim wymiarze czasowym - powiedzial szkoleniowiec Legii.</p>
      <figure>
        <img src="https://legia.net/uploads/base/1/9/191129msz001.jpg"/>
      </figure>
      <p>- Naszą motywacją jest chęć lepszego zaprezentowania się po porażce w Szczecinie. Kielczanie zdobyli siedem punktów w trzech ostatnich spotkaniach i spodziewam się trudnego rywala, który ma pewność siebie i na pewno jest w lepszej dyspozycji niż miesiąc temu. Nie możemy też powiedzieć, że jedna przegrana coś dla nas zmienia. Pierwsza okazja rewanżu będzie w sobotę i chcemy temu podołać, mając za sobą pięć wygranych w sześciu spotkaniach. W Koronie widzę kilka ciekawych indywidualności: Kovacević, Papadopulos, Cebula. Dobrze prezentuje się także skrzydłowy z Argentyny. Kielczanie mogą wrócić na prostą, mają odpowiednią jakość, by tak się stało. Mamy jednak swoje cele do realizacji i chcemy wygrać. Szykujemy się do trudnego meczu z dobrym przeciwnikiem. Przypomniano mi teraz Partizana i… mam wciąż pewien ból głowy po tym spotkaniu. Miletić? Nie znam go bardzo dobrze, ale na pewno ma plusa za przeszłość w Partizanie - dodał trener "Wojskowych". </p>
      <p>- Nie chcę po meczu w Szczecinie wygłaszać mów i generalizować, ale w rywalizacji z Pogonią było nieco zamierzonego działania i fauli, zwłaszcza w kierunku Luquinhasa. Sędzia czasami po pierwszym przekroczeniu przepisów widzi, gdzie to zmierza. Nie rozumiem czasem, że nie pokazuje się kartki, tylko rozmawia z zawodnikiem, jeśli sytuacja jest ewidentna i zasługuje na napomnienie. Czasami też musimy być bardziej agresywni. Nie namówimy Brazylijczyka, by faulował, bo to na nim najczęściej odgwizdywane są przewinienia. Jest też różnica pomiędzy faulem a faulem, bo są takie z premedytacją, jak i takie, będące częścią walki o piłkę - powiedział.</p>
      <p>- Początek w Koronie był dla mnie lekki, bo w żaden sposób nie byłem obciążony jakąkolwiek presją czy wymaganiami - pełniłem rolę asystenta. Pamiętam ten okres, jako bardzo pozytywne poznawanie się z zawodem. Poczułem wtedy, że to coś, co wciąż chcę robić. Potem trafiłem do Legii i do dziś tu jestem, co napełnia mnie zadowoleniem. Koronę zawsze będę miło wspominał, także za czasy zawodnicze, bo jakiś pozytywny ślad udało się pozostawić. Mam przesłanki, że w Kielcach to doceniają - wspominał Vuković. </p>
      <h3>QUIZ Co wiesz o Aleksandarze Vukoviciu?</h3>
      <figure>
        <img src="https://legia.net/uploads/news/370x240/1544179264_vukovic_aleksandar1_1379142017.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 15/ Trudność: 4/5</h3>
      <p>
        <a href="https://legia.net/quiz/co-wiesz-o-aleksandarze-vukoviciu/9">Rozpocznij quiz</a>
      </p>
    </article>
  </body>
</html>