<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-educatie-23522810-klaus-iohannis-decorat-expertii-educatie-care-lucrat-proiectul-lui-romania-educata.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T15:21:00+00:00"/>
    <meta property="og:title" content="Klaus Iohannis i-a decorat pe experții în educație care au lucrat la proiectul său ”România Educată”"/>
    <meta property="og:description" content="Președintele Klaus Iohannis a decorat, cu prilejul Zilei Naţionale a României, mai mulți profesori și experți în educație pentru contribuţia excepţională avută la dezvoltarea şi"/>
  </head>
  <body>
    <article>
      <h1>Klaus Iohannis i-a decorat pe experții în educație care au lucrat la proiectul său ”România Educată”</h1>
      <address><time datetime="2019-11-29T15:21:00+00:00">29 Nov 2019, 15:21</time> by <a rel="author">A.O.</a></address>
      <p><b>​Președintele Klaus Iohannis a decorat, cu prilejul Zilei Naţionale a României, mai mulți profesori și experți în educație pentru contribuţia excepţională avută la dezvoltarea şi modernizarea învăţământului românesc. Printre cei decorați de președinte se numără trei foști miniștri ai Educației: Mircea Dumitru, Sorin Cîmpeanu și Remus Pricopie. Au fost decorați și experții în educație care au lucrat la proiectul președintelui Iohannis ”România Educată”, printre care Daniela Vişoianu, consilier al ministrului Educației, și Măriuca Talpeş, liderul grupului pe educaţie din cadrul Coaliţiei pentru Dezvoltarea României.</b><br/><br/>Lista celor decorați de președintele Klaus Iohannis:<br/><br/><b>Ordinul Naţional „Steaua României” în grad de Mare Ofiţer </b><br/><br/>Madlen Şerban, director la Fundaţia Europeană de Formare (2009-2017)<br/><br/><b>Ordinul Naţional „Steaua României” în grad de Cavaler</b><br/><br/>Sorin Mihai Cîmpeanu, Rector al Universităţii de Ştiinţe Agronomice şi Medicină Veterinară din Bucureşti, Preşedinte al Consiliului Naţional al Rectorilor şi Preşedinte al Agenţiei Universitare a Francofoniei <br/><br/><b>Ordinul Naţional „Pentru Merit” în grad de Cavaler</b><br/><br/>Dumitru-Cristian Hatu, preşedinte şi membru fondator al Centrului de Evaluare şi Analize Educaţionale <br/><br/>Carmen Lică, director executiv al Asociaţiei Centrul Step by Step pentru Educaţie şi Dezvoltare Profesională <br/><br/>Liliana Romaniuc, preşedinte al Asociaţiei Române de Literaţie <br/><br/>Daniela Vişoianu, preşedinte al Federaţiei Coaliţia pentru Educaţie <br/><br/>Roxana Măriuca Talpeş, liderul grupului pe educaţie din cadrul Coaliţiei pentru Dezvoltarea României.<br/><br/>Tot cu ocazia Zilei Naționale a României, Klaus Iohannis a decorat și trei universități, în semn de apreciere pentru rezultatele de excepţie obţinute în formarea intelectuală şi umană a tinerelor generaţii: <br/><br/><b>Ordinul „Meritul pentru Învăţământ” în grad de Mare Ofiţer </b>Universităţii de Medicină şi Farmacie „Grigore T. Popa” din Iaşi; <br/><br/><b>Ordinul „Meritul pentru Învăţământ” în grad de Ofiţer </b>Universităţii de Vest din Timişoara; <br/><br/><b>Ordinul „Meritul pentru Învăţământ” în grad de Cavaler </b>Universităţii „Lucian Blaga” din Sibiu.</p>
    </article>
  </body>
</html>