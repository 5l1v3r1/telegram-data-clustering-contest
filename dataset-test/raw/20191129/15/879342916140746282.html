<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/pravo/sprava-alperina-zastupnyka-holovy-kyyivskoyi-mytnyczi-vidpravyly-domashnij-aresht"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T15:51:36+00:00"/>
    <meta property="og:title" content="Справа Альперіна: заступника голови київської митниці відправили під домашній арешт"/>
    <meta property="og:description" content="Антикорупційний суд не заарештував заступника керівника столичної митниці у справі махінацій."/>
  </head>
  <body>
    <article>
      <h1>Справа Альперіна: заступника голови київської митниці відправили під домашній арешт</h1>
      <address>
        <time datetime="2019-11-29T15:51:36+00:00">29 Nov 2019, 15:51</time>
      </address>
      <p>
        <b>Суд відправив під нічний домашній арешт заступника начальника Київської міської митниці Сергія Тупальського, якого НАБУ і САП підозрюють у причетності до махінацій бізнесмена Вадима Альперіна під час розмитнення товарів.</b>
      </p>
      <p>Таке рішення 29 листопада ухвалив ВАКС, повідомили «Слово і Діло» у САП.</p>
      <p>За версією слідства, <a href="https://www.slovoidilo.ua/2019/11/29/novyna/ekonomika/sprava-alperina-eksposadovycyu-dfs-vidpravyly-domashnij-aresht">Альперін створив злочинну організацію</a>, яка займалася ввезенням до України товарів за заниженою митною вартістю. Як встановили у НАБУ, фірми з орбіти Альперіна імпортували товари за підробленими документами (інвойсами), які робили в офісі одеського бізнесмена в бізнес-центрі «Сонячний» в Одесі. У митних деклараціях компанії вказували занижену вартість товарів. Після чого митники відмовляли в цих деклараціях, оскільки вартість була вказана неправдива. Пізніше митники з порушеннями коригували вартість ввезених товарів, що ставало підставою для скасування таких дій фірмами через суд. Внаслідок цих дій товари ввозили до України за заниженою митною вартістю, а фірмам повертали фінансові гарантії, які вони перераховували митникам для ввезення товару.</p>
      <p>Нагадаємо, <a href="https://www.slovoidilo.ua/2019/11/29/novyna/ekonomika/sprava-alperina-eksposadovycyu-dfs-vidpravyly-domashnij-aresht">НАБУ затримало заступника голови київської митниці Сергія Тупальського</a> і ще 9 осіб у справі одеського бізнесмена Вадима Альперіна. Пізніше його теж затримали, а також вручили підозру.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/29/novyna/finansy/sprava-alperina-pravu-ruku-biznesmena-zaareshtuvaly"/>
        <a href="https://www.slovoidilo.ua/2019/11/29/novyna/ekonomika/sprava-alperina-eksposadovycyu-dfs-vidpravyly-domashnij-aresht"/>
        <a href="https://www.slovoidilo.ua/2019/11/29/novyna/ekonomika/sprava-alperina-brokera-vidpravyly-domashnij-aresht"/>
        <a href="https://www.slovoidilo.ua/2019/11/29/novyna/suspilstvo/sprava-alperina-biznesmenu-sud-vyklykaly-shvydku-dopomohu"/>
      </related>
    </article>
  </body>
</html>