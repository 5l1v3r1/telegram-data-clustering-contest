<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838585-v-ukrayini-zibrali-rekordniy-vrozhay-sonyashnika"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T15:42:00+00:00"/>
    <meta property="og:title" content="В Україні зібрали рекордний врожай соняшника"/>
    <meta property="og:description" content="КИЇВ. 29 листопада. УНН. В Україні зібрали рекордний врожай соняшника - 14,6 млн тонн. Про це міністр економічного розвитку, торгівлі та сільського …"/>
  </head>
  <body>
    <article>
      <h1>В Україні зібрали рекордний врожай соняшника</h1>
      <address><time datetime="2019-11-29T15:42:00+00:00">29 Nov 2019, 15:42</time> by <a rel="author">Дар'я Панченко</a></address>
      <p><b>КИЇВ. 29 листопада. УНН.</b> В Україні зібрали рекордний врожай соняшника - 14,6 млн тонн. Про це міністр економічного розвитку, торгівлі та сільського господарства Тимофій Милованов написав на своїй сторінці в Facebook, передає <b>УНН</b>.</p>
      <p>"Статистика дня. Соняшник. Рекорд. Зібрано 14,6 млн т з площі 5,85 млн га, або 99% до прогнозу при середній врожайності 2,51 т/га", - написав Милованов.</p>
      <p>Також він додав, що минулого року врожайність соняшника була 2,28 тонн з гектару.</p>
      <p>Нагадаємо, раніше Тимофій Милованов писав, що врожай <a href="https://www.unn.com.ua/uk/news/1835324-milovanov-rozpoviv-pro-zmenshennya-vrozhayu-ovochiv-tsogo-roku">соняшника</a> очікують на рівні минулого року.</p>
      <p>Також Милованов розповів про зменшення врожаю <a href="https://www.unn.com.ua/uk/news/1835324-milovanov-rozpoviv-pro-zmenshennya-vrozhayu-ovochiv-tsogo-roku">овочів</a> цього року.</p>
    </article>
  </body>
</html>