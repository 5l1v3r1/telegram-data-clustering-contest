<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-atak-terrorystyczny-na-london-bridge-nozownik-zostal-zastrze,nId,3361338"/>
    <meta property="og:site_name" content="RMF24"/>
    <meta property="article:published_time" content="2019-11-29T15:16:13+00:00"/>
    <meta property="og:title" content="Atak terrorystyczny na London Bridge. Nożownik został zastrzelony"/>
    <meta property="og:description" content="Strzały padły na London Bridge w centrum stolicy Wielkiej Brytanii. Według wstępnych ustaleń, napastnik uzbrojony w nóż zaatakował przechodniów. Interweniowała policja, która otworzyła ogień. Funkcjonariusze ustalili, że atak miał podłoże terrorystyczne."/>
  </head>
  <body>
    <article>
      <h1>Atak terrorystyczny na London Bridge. Nożownik został zastrzelony</h1>
      <address><time datetime="2019-11-29T15:16:13+00:00">29 Nov 2019, 15:16</time> by <a rel="author" href="https://www.rmf24.pl/tylko-w-rmf24/adam-zygiel" target="_blank">Adam Zygiel</a></address>
      <p>
        <b>Strzały padły na London Bridge w centrum stolicy Wielkiej Brytanii. Według wstępnych ustaleń, napastnik uzbrojony w nóż zaatakował przechodniów. Interweniowała policja, która otworzyła ogień. Funkcjonariusze ustalili, że atak miał podłoże terrorystyczne.</b>
      </p>
      <figure>
        <img src="https://i.iplsc.com/policja-w-rejonie-miejsca-zdarzenia/0009FCSW5URDII1K-C123-F4.jpg"/>
        <figcaption>Policja w rejonie miejsca zdarzenia<cite>/FACUNDO ARRIZABALAGA /PAP/EPA</cite></figcaption>
      </figure>
      <p>Według Sky News, napastnik z nożem rzucił się na przechodniów. Około 10 osób próbowało go obezwładnić - rzucili go na ziemię i próbowali wyrwać mu broń.</p>
      <figure>
        <iframe data-src="https://twitter.com/adam_cannon/status/1200418798001688578?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Do akcji wkroczyła policja</b>, która oddała kilka strzałów. Nożownik został śmiertelnie postrzelony.</p>
      <figure>
        <iframe data-src="https://twitter.com/timtj/status/1200417020942192640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jedna z mieszkanek Londynu w rozmowie z BBC opowiada, że w momencie ataku była w autobusie, który przejeżdżał przez most. <i>Nagle zatrzymaliśmy się, było zamieszanie. Spojrzałam przez okno i zobaczyłam trzech policjantów nad mężczyzną. Wyglądało jakby miał coś w ręku, ale nie jestem pewna. Jeden z funkcjonariuszy go postrzelił</i> - mówi. </p>
      <figure>
        <iframe data-src="https://twitter.com/AmandaHunter87/status/1200419495338266625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Komisarz Neil Basu powiedział, że<b> atak miał podłoże terrorystyczne</b>. Zaprzeczył także informacjom, jakoby napastnik miał z sobą materiały wybuchowe. Urządzenie przyczepione do jego ciało okazało się atrapą.</p>
      <figure>
        <iframe data-src="https://twitter.com/einarorn_/status/1200417290619150336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Według wstępnych danych, w wyniku zdarzenia na moście pięć osób zostało rannych. Policja mówi o kilku osobach dźgniętych nożem.</p>
      <p>Początkowo pojawiły się także doniesienia o eksplozji na Borough Market, nieopodal London Bridge. Rejon ten został ewakuowany. Informacje o wybuchu jednak nie potwierdziły się.</p>
      <figure>
        <iframe data-src="https://twitter.com/yekaterina71/status/1200425302054363137?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W związku z atakiem premier <b>Boris Johnson</b> przerwał trwającą kampanię wyborczą i udał się na Downing Street, by zapoznać się ze szczegółami zdarzenia.</p>
    </article>
  </body>
</html>