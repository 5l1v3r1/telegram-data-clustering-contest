<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109913-Prodaldzava-operaciyata-za-kontrol-na-skorostta"/>
    <meta property="og:site_name" content="Канал 3"/>
    <meta property="article:published_time" content="2019-11-29T15:08:00+00:00"/>
    <meta property="og:title" content="Продължава операцията за контрол на скоростта"/>
    <meta property="og:description" content="Проверки се осъществяват и в тъмната част на денонощието"/>
  </head>
  <body>
    <article>
      <h1>Продължава операцията за контрол на скоростта</h1>
      <h2>Проверки се осъществяват и в тъмната част на денонощието</h2>
      <address>
        <time datetime="2019-11-29T15:08:00+00:00">29 Nov 2019, 15:08</time>
      </address>
      <p>
        <b>Продължава започналата на 25 ноември операция за контрол на скоростните режими. Контрол от екипите на Пътна и Охранителна полиция се осъществява и в тъмната част на денонощието във времето между 17 и 07 сутринта на всички пътища в страната – и междуселищни, и такива в чертите на населените места. </b>
      </p>
      <p>От началото на годината до 25 ноември броят на издадените фишове за превишена скорост на водачи по пътищата у нас е 702 604. Близо 1/5 от констатираните нарушения са в тъмната част на денонощието, когато се регистрират и най-тежките пътно-транспортни инциденти на пътя.</p>
      <p>През месеците септември и октомври са издадени съответно 57 414 и 84 094 фиша за скорост, между 15 и 20% от всички тях, нарушенията са установени в тъмната част на денонощието - във времето от 17 до 07 часа.</p>
      <p>Най-често водачите на леки коли нарушават скоростните режими в населените места. 414 322 от всички констатирани от тях нарушения са регистрирани именно в населени места. На междуселищни пътища са констатирани 282 814 нарушения.</p>
      <p>Санкционираните водачи, осъществяващи обществен превоз на пътници и опасни товари, са 3 062.</p>
      <p>От началото на годината до 31 октомври (по данни към 6 ноември) у нас са регистрирани 5 607 тежки пътнотранспортни произшествия, при които са загинали 517 и са ранени 7103 души. От тях по вина на водача настъпилите ПТП са 5 431, при които са загинали 502 и са ранени 6 921 души. Поради несъобразена скорост са настъпили 1469 ПТП, при които са загинали 158 души, а 1 940 са били ранени.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/109587-Zapochva-akciya-%20Skorost%20-na-Patna-policiya-%2528Video-i-Snimki%2529"/>
        <a href="http://kanal3.bg/news/bulgaria/crime/109146-Narkoakciya-v-Blagoevgradsko%252C-zadardzaha-trima"/>
        <a href="http://kanal3.bg/news/bulgaria/crime/109083-Mashtabna-akciya-na-GDBOP-v-Sofiya"/>
      </related>
    </article>
  </body>
</html>