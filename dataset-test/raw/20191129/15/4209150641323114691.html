<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/banjaluka/Predsjednica-Mreze-zena-Sanja-Samardzic/571185?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T15:15:46+00:00"/>
    <meta property="og:title" content="Predsjednica Mreže žena Sanja Samardžić"/>
    <meta property="og:description" content="​BANJALUKA - Mreža žena Političkog građanskog fronta - Poligraf formirana je u Banjaluci, a na osnivačkoj sjednici Skupštine za predsjednicu je izabrana Sanja Samardžić."/>
  </head>
  <body>
    <article>
      <h1>Predsjednica Mreže žena Sanja Samardžić</h1>
      <address><time datetime="2019-11-29T15:15:46+00:00">29 Nov 2019, 15:15</time> by <a rel="author">Anja Matarugić</a></address>
      <p>​BANJALUKA - Mreža žena Političkog građanskog fronta - Poligraf formirana je u Banjaluci, a na osnivačkoj sjednici Skupštine za predsjednicu je izabrana Sanja Samardžić.</p>
      <p>Takođe je usvojena i deklaracija Mreže žena Poligrafa, čiji je cilj promovisanje obrazovanja i rodne ravnopravnosti kako bi žene uzele aktivnije učešće u društveno-političkoj sferi.</p>
      <p>"Čini mi posebnu čast i zadovoljstvo što ću imati priliku da se skupa sa koleginicama iz Mreže žena Poligrafa, a uz podršku stručnjaka iz različitih oblasti, koji su dio našeg programskog savjeta, zalažem za razvoj našeg društva u cjelini - od obrazovanja do humanitarnog rada", rekla je Samardžićeva.</p>
      <p>Zoran Talić, predsjednik Poligrafa, rekao je da Mreža žena okuplja brojne aktivistkinje, koje svojim trudom i radom doprinose razvoju svojih mjesnih zajednica i Banjaluke.</p>
      <p>"Žene su neizostavan pokretač pozitivnih zbivanja u svakom društvu, i mi to prepoznajemo i vrednujemo", kazao je Talić.</p>
      <p>Istakao je da žene i te kako mogu dati veliki doprinos u politici, te da se upravo na ovaj način bore za bolji status žena u društvu.</p>
      <p>"Zajedno kreiramo i sprovodimo politike i zajedno radimo i gradimo bolju Banjaluku i RS", rekao je Talić.</p>
    </article>
  </body>
</html>