<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Vise-osoba-izbodeno-na-Londonskom-mostu/571184?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T15:13:27+00:00"/>
    <meta property="og:title" content="Više osoba izbodeno na Londonskom mostu"/>
    <meta property="og:description" content="LONDON - Više osoba izbodeno je danas u blizini Londonskog mosta, saopštila je britanska policija dodajući da je osumnjičeni zadržan u pritvoru."/>
  </head>
  <body>
    <article>
      <h1>Više osoba izbodeno na Londonskom mostu</h1>
      <address><time datetime="2019-11-29T15:13:27+00:00">29 Nov 2019, 15:13</time> by <a rel="author">Tanjug</a></address>
      <p>LONDON - Više osoba izbodeno je danas u blizini Londonskog mosta, saopštila je britanska policija dodajući da je osumnjičeni zadržan u pritvoru.</p>
      <p>"Policija je zadržala u pritvoru muškarca. Vjerujemo da je nekoliko ljudi povrijeđeno", navodi se na Tviter nalogu policije.</p>
      <p>Rojters prenosi, pozivajući se na neimenovani bezbjednosni izvor, da je policija pucala u osumnjičenog.</p>
      <p>"Izgleda da je neko upucan", rekao je portparol policije.</p>
      <p>Britanski mediji navode da je most opkolila policija.</p>
      <p>Novinar Bi-Bi-Sija rekao je da je vidio tuču grupe muškaraca na mostu.</p>
      <p>Potom je stigla policija i ispaljeni su hici, naveo je on.</p>
      <p>Londonska Hitna služba saopštila je da je ovo označila kao veliki incident i da je nekoliko ekipa izašlo na lice mjesta.</p>
      <p>Na snimcima i fotografijama objavljenim na Tviteru vidi se nekolio policijskih vozila i autobusa na mostu i kamion koji se ispriječio preko ulice.</p>
    </article>
  </body>
</html>