<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/zona-oos-armiitsi-likviduvaly-10-okupantiv-shche-15-sanitarni-vtraty-203727.html"/>
    <meta property="og:site_name" content="5 канал"/>
    <meta property="article:published_time" content="2019-11-29T15:16:00+00:00"/>
    <meta property="og:title" content="Зона ООС: армійці ліквідували 10 окупантів, ще 15 – санітарні втрати"/>
    <meta property="og:description" content="У штабі нагадали, що військовослужбовці Об'єднаних сил дають адекватну відповідь, відкриваючи вогонь по російським окупантам"/>
  </head>
  <body>
    <article>
      <h1>Зона ООС: армійці ліквідували 10 окупантів, ще 15 – санітарні втрати</h1>
      <address>
        <time datetime="2019-11-29T15:16:00+00:00">29 Nov 2019, 15:16</time>
      </address>
      <p>Прес-служба штабу ООС <a href="https://www.facebook.com/pressjfo.news/photos/a.364697644022858/724473818045237/?type=3&amp;theater">повідомила</a>, що з 22 по 28 листопада 2019 року, втрати збройних формувань Російської Федерації склали 25 осіб. 10 окупантів було ліквідовано, а ще 15 осіб складають санітарні втрати ворога.</p>
      <p>"Нагадуємо, що військовослужбовці Об'єднаних сил дають адекватну відповідь, відкриваючи вогонь по російським окупантам, у разі загрози життю та здоров'ю українських воїнів і спробах захоплення територій або проникнення ворожих диверсійно-розвідувальних груп", – додали в повідомленні.</p>
      <blockquote>Як повідомляв 5.UA, у штабі ООС раніше розповіли, що терористи <a href="https://www.5.ua/suspilstvo/terorysty-umysno-tsilyly-po-pozytsiiakh-biitsiv-oos-mynuloi-doby-shtab-203371.html">умисно цілили по позиціях бійців ООС</a>. </blockquote>
      <p>Супротивник, зокрема, використовував заборонені Мінськими угодами міномети. Ними били по позиціях українських військових неподалік Пісків. Стріляли також із гранатометів різних систем та стрілецької зброї.</p>
    </article>
  </body>
</html>