<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Ofi/ofh-me-korovesh-kontra-sthn-aek.5648469.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T15:43:00+00:00"/>
    <meta property="og:title" content="ΟΦΗ: Με Κοροβέση κόντρα στην ΑΕΚ"/>
    <meta property="og:description" content="Ο ΟΦΗ ολοκλήρωσε την προετοιμασία του για το ματς του Σαββάτου με την ΑΕΚ με τον Γιώργο Σίμο να έχει στη διάθεση του και τον Κοροβέση."/>
  </head>
  <body>
    <article>
      <h1>ΟΦΗ: Με Κοροβέση κόντρα στην ΑΕΚ</h1>
      <h2>Ο ΟΦΗ ολοκλήρωσε την προετοιμασία του για το ματς του Σαββάτου με την ΑΕΚ με τον Γιώργο Σίμο να έχει στη διάθεση του και τον Κοροβέση.</h2>
      <address><time datetime="2019-11-29T15:43:00+00:00">29 Nov 2019, 15:43</time> by <a rel="author">Πέτρος Παπαμακάριος</a></address>
      <p>Mε προπόνηση που έγινε το απόγευμα της Παρασκευής (29/11) στο Βαρδινογιάννειο αθλητικό κέντρο, ολοκληρώθηκε η προετοιμασία του <a href="https://www.sport24.gr/football/omades/Ofi/">ΟΦΗ</a> ενόψει του αγώνα με την <a href="https://www.sport24.gr/football/omades/Aek/">ΑΕΚ</a> το Σάββατο (30/11, 19:30).</p>
      <p>Οι Μιγκέλ Μεγιάδο και Παναγιώτης Δεληγιαννίδης ακολούθησαν για μια ακόμα ημέρα ειδικό πρόγραμμα αποκατάστασης ενώ το πρόγραμμα της Παρασκευής περιλάμβανε ασκήσεις κινητικότητας και αντίδρασης, παιχνίδι κατοχής της μπάλας και δίτερμα.</p>
      <p>Μετά το τέλος της προπόνησης έγιναν γνωστά τα ονόματα των ποδοσφαιριστών που συμπεριλήφθηκαν στην αποστολή για το ματς με την ΑΕΚ.</p>
      <p>Αυτοί είναι οι κάτωθι 19: Σωτηρίου, Ουάλεϊ, Δερμιτζάκης, Σακόρ, Κουτρουμπής, Νάστος, Ντίνας, Νέιρα, Μάνος, Ναμπί, Σεμέδο, Μαρινάκης, Γιαννούλης, Τσιλιανίδης, Φιγκεϊρέδο, Στάικος, Κοροβέσης, Μπράουν, Σόουζα.</p>
      <p>Εκτός πλην των Μεγιάδο και Δεληγιαννίδη έμεινε και ο Βαζ που ήταν στη διάθεση του Σίμου για το παιχνίδι που είχε προηγηθεί και την ήττα από τον Ατρόμητο.</p>
    </article>
  </body>
</html>