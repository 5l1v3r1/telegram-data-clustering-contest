<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784015/%D9%86%DA%A9%D9%88%D9%86%D8%A7%D9%85-%D8%A8%D8%B1%D9%86%D8%AF%D9%87-%D8%AA%D9%82%D8%A7%D8%A8%D9%84-%D8%AA%D8%AC%D8%B1%D8%A8%D9%87-%D9%88-%D8%AC%D9%88%D8%A7%D9%86%DB%8C-%D8%B4%DA%A9%D8%B3%D8%AA-%DA%AF%D9%84-%DA%AF%D9%87%D8%B1-%D8%A8%D8%A7-%D8%AC%D9%84%D8%A7%D9%84%DB%8C-%D8%AF%D8%B1-%D8%A7%D9%87%D9%88%D8%A7%D8%B2"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:10:49+00:00"/>
    <meta property="og:title" content="هفته دوازدهم لیگ برتر؛ نکونام برنده تقابل تجربه و جوانی/ شکست گل گهر با جلالی در اهواز"/>
    <meta property="og:description" content="تیم فوتبال فولاد موفق شد در دیداری از هفته دوازدهم لیگ برتر میهمانش گل گهر ر ا شکست دهد."/>
  </head>
  <body>
    <article>
      <h1>هفته دوازدهم لیگ برتر؛ نکونام برنده تقابل تجربه و جوانی/ شکست گل گهر با جلالی در اهواز</h1>
      <address><time datetime="2019-11-29T15:10:49+00:00">29 Nov 2019, 15:10</time> by <a rel="author" href="https://www.mehrnews.com/archive?jr=566" target="_blank">علی خلف</a></address>
      <p>به گزارش <a href="https://www.mehrnews.com/">خبرنگار مهر</a>، در آخرین بازی امروز از هفته دوازدهم لیگ برتر تیم فولاد از ساعت ۱۶:۴۰ در ورزشگاه شهدای فولاد میزبان گل گهر بود.</p>
      <p>در این بازی که با قضاوت علی بای و در حضور بیش از ۳ هزار تماشاگر انجام شد، فولاد با هدایت جواد نکونام موفق شد شاگردان مجید جلالی را با ۲ گل مغلوب کند. اولین گل این بازی در نیمه اول و در دقیقه ۲۲ توسط کاپیتان تیم فولاد، ایوب والی به ثمر رسید.</p>
      <p>در حالی که همه در انتظار شنیدن سوت پایان بازی بودند، حسن بیت سعید در موقعیتی تک به تک با میلاد فراهانی در دقیقه ۹۴ دروازه‌بان حریف را مغلوب کرد تا تیم جلالی تنها چند ثانیه قبل از به صدا در آمدن سوت پایان برای دومین بار تسلیم شود. </p>
      <p>با این نتیجه تیم فولاد ۱۹ امتیازی شد و بالاتر از نفت مسجد سلیمان در رده پنجم جدول قرار گرفت. گل گهر نیز همچنان با همان ۵ امتیاز در رده پانزدهم قرار گرفت.</p>
    </article>
  </body>
</html>