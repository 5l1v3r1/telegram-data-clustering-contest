<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905775/uefa-verrast-loting-europese-kwalificatiereeks-voor-wk-niet-in-gastland-qatar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T15:15:00+00:00"/>
    <meta property="og:title" content="UEFA verrast: 'Loting Europese kwalificatiereeks voor WK niet in gastland Qatar'"/>
    <meta property="og:description" content="Voor het eerst sinds 1990 wordt de loting voor de Europese kwalificatiereeks voor het WK niet in het gastland van het wereldkampioenschap gehouden. De ceremonie wordt in 2020 naar alle waarschijnlijkheid in Zürich georganiseerd."/>
  </head>
  <body>
    <article>
      <h1>UEFA verrast: 'Loting Europese kwalificatiereeks voor WK niet in gastland Qatar'</h1>
      <address>
        <time datetime="2019-11-29T15:15:00+00:00">29 Nov 2019, 15:15</time>
      </address>
      <p>
        <b>Voor het eerst sinds 1990 wordt de loting voor de Europese kwalificatiereeks voor het WK niet in het gastland van het wereldkampioenschap gehouden. De ceremonie wordt in 2020 naar alle waarschijnlijkheid in Zürich georganiseerd.</b>
      </p>
      <p>De lotingen werden altijd gehouden in het land dat later het WK zou organiseren, maar ditmaal zal de Europese kwalificatiereeks niet worden geloot in Qatar. Bronnen binnen de wereldvoetbalbond FIFA en de UEFA laten weten dat de loting in november of december 2020 in Zürich zal worden gehouden, weet <a href="https://www.telegraaf.nl/sport/1634461704/loting-wk-kwalificatie-europa-niet-in-qatar?utm_source=twitter&amp;utm_medium=social&amp;utm_campaign=seeding-televoetbal">De Telegraaf</a> te melden. In april 2022 wordt er dan, wel in Qatar, bekend welke landen in welke groepen tegen elkaar strijden op het WK.</p>
      <p>In maart 2021 beginnen de Europese landen aan het kwalificatietraject voor het WK. Daarvoor zal de tweede editie van de Nations League worden afgewerkt. In tien kwalificatiepoules verdient de nummer één een direct ticket voor het WK, waarna de nummers twee samen met de twee beste landen uit de Nations League om de laatste drie tickets zullen spelen.</p>
    </article>
  </body>
</html>