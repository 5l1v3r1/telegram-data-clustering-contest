<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724584/prezidentat-rumen-radev-shte-prisastva-na-tarzhestvenoto-otbelyazvane-na-128-ata-godishnina-na-vma-na-2-dekemvri.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:15:00+00:00"/>
    <meta property="og:title" content="Президентът Румен Радев ще присъства на тържественото отбелязване на 128-ата годишнина на ВМА на 2 декември"/>
    <meta property="og:description" content="София. Държавният глава и върховен главнокомандващ на Въоръжените сили Румен Радев ще присъства на тържественото отбелязване на 128-ата годишнина от основаването на Военномедицинска академия /ВМА/ на 2 декември. Това съобщиха от прессекретариата на държавния глава. В 11.00 часа президентът Румен Радев ще приеме почетния караул и ще поднесе венец пред Паметника на загиналите"/>
  </head>
  <body>
    <article>
      <h1>Президентът Румен Радев ще присъства на тържественото отбелязване на 128-ата годишнина на ВМА на 2 декември</h1>
      <address><time datetime="2019-11-29T15:15:00+00:00">29 Nov 2019, 15:15</time> by <a rel="author">Агенция "Фокус"</a></address>
      <p><b><i>София. </i></b>Държавният глава и върховен главнокомандващ на Въоръжените сили Румен Радев ще присъства на тържественото отбелязване на 128-ата годишнина от основаването на Военномедицинска академия /ВМА/ на 2 декември. Това съобщиха от <b>прессекретариата на държавния глава</b>.<br/><br/>В 11.00 часа президентът Румен Радев ще приеме почетния караул и ще поднесе венец пред Паметника на загиналите медицински чинове за свободата и обединението на България.<br/><br/>От 11.30 часа в киносалона на ВМА президентът ще участва в Тържественото събрание на личния състав на Академията.</p>
    </article>
  </body>
</html>