<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/politika/dacic-grusko-17.susret-predsednika-bice-korak-dalje_1071632.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T15:31:00+00:00"/>
    <meta property="og:title" content="Дачић,Грушко:17.сусрет председника биће корак даље"/>
    <meta property="og:description" content="Министар спољних послова Ивица Дачић и заменик шефа руске дипломатије Александар Грушко изразили су данас велико очекивање од 17. сусрета двојице председника Александра Вучића и Владимира Путина, овог пута у..."/>
  </head>
  <body>
    <article>
      <h1>Дачић,Грушко:17.сусрет председника биће корак даље</h1>
      <h2>БЕОГРАД - Министар спољних послова Ивица Дачић и заменик шефа руске дипломатије Александар Грушко изразили су данас велико очекивање од 17. сусрета двојице председника Александра Вучића и Владимира Путина, овог пута у Сочију, који ће како су оценили бити корак даље у развоју одличних односа Србије и Русије.</h2>
      <address>
        <time datetime="2019-11-29T15:31:00+00:00">29 Nov 2019, 15:31</time>
      </address>
      <p>Грушко је на конференцији за новинаре са Дачићем оценио да многе снаге желе да Балкан и Србију претворе у арену политичке конфронтације и да намеравају да их ставе пред вештачки избор измеду Русије и Запада.</p>
      <figure>
        <img src="http://www.rtv.rs/sr_ci/politika/slike/2019/11/29/grusko.jpg"/>
        <figcaption>Министарство спољних послова</figcaption>
      </figure>
      <p>"Између Србије и Русије, српског и руског народа постоји искрено, историјско пријатељство и свако нормалан би могао да се пита зашто и коме такви, добри односи некоме могу да сметају", рекао је Грушко.</p>
      <p>Грушко је оценио да су контакти српских и руских званичника, укључујући посету председника и премијера Русије Београду током ове године, показали контакте без преседана.</p>
      <p>Ти сусрети, како је Грушко рекао, показују чврсто ткиво политичког дијалога и контаката Београда и Мосвке, чији су ставови по бројним питањима или идентични или блиски.</p>
      <p>Вучићева посета Русији биће корак даље у односима две земље, рекао је Дачић. Поводом извештаја Пентагона о сарадњи балканских земаља са Русијом, уз наводе да је Београд све више у руском загрљају, Дачић је рекао да Београд шири руке и тражи стратешка партнерства и братске загрљаје, али да то не значи да је неко Србију због тих заграљаја "узео под контролу".</p>
      <p>Како је додао, за тај извештај није било потребно никакво истраживање, јер и да су погледали и пре 100 или 200 година могли су да виде и тврде да постоји руски утицај у Србији.</p>
      <p>Дачић је навео да Београд не интересује ни руски, ни амерички утицај, већ национални и државни интереси. Додао је да је Србија спрема на сарадњу са свима који поштују њене интересе.</p>
      <p>"Наше су руке отворене за загрљаје, само фале руке које би се грлиле са нама", рекао је Дачић и подсетио да Србија није ничији привезак.</p>
      <p>Грушко је рекао да ће направити преседан, јер као дипломата не коментарише оно што није читао. Упитан о наводном извозу оружја у Украјину, Дачић је поновио да Србија никада није дала дозволу нити извозила оружје у Украјину, нити у земље са "црне листе", те да би сваки такав документ да је постојао морао и он да потпише.</p>
      <p>"А да ли има неких трговања ван Србије, то мора да се испита", рекао је он и подсетио да је све транспаретно и да Србија нема шта да крије ни у том случају, а ни у случају навода да је српско орузје завршило у Исламској држави.</p>
      <p>Дачић је поновио да је Београд Русији захвалан на подршци на међународном нивоу по питању очувања територијаног интегритета и суверентитета.</p>
      <p>Тим поводом Дачић је додао да се ситауција по питању Косова веома променила у свету у односу на пре три, четири године.<br/>"Ситуација се веома променила. Немогуће је да Косово разним манипулацијама и притисцима постане члан неке међународне организације", рекао је Дачић и подстио је да је данас на страни Србије 95 земљаља, на страни Косова 93 а да је став преосталих пет остао нејасан.</p>
      <p>Дачић је подсетио да међународна заједница стално говори да Србија треба да престане да лобира, а када их он пита да ли ће Косово престати да лобира, да ли ће сталне чланице СБ УН позивати остале чланице да признају Косово, као и Исламска конфенреција.</p>
      <p>"Да ли хоће или неће, ако они неће нећемо ни ми. Ми смо мали али нисмо толико глупи", рекао је Дачић одговарајући на питања новинара руских медија и додао да не зна "како неко мозе да тражи тако нешто, како га није срамота".</p>
      <p>Према речима Дачића, лобирање које Србија срповоди није уперено против Косова већ да омогући да Србија има стабилну позицију, и да се Пришитна натера на компромис.</p>
      <p>
        <b>Грушко: Москва не жели да Европа буде арена за конфронтацију</b>
      </p>
      <p>Заменик шефа руске дипломатије Александар Грушко изјавио је данас у Београду да Москва позива све европске државе да подигну глас у смислу безбедности и да не прихвате платформу за америчке ракете.</p>
      <p>Директно смо се обратили свим заинтересованим странама да не дозоволе да се наш заједнички континент претвори у арену конфронтације, а то се може догодити ако САД разместе своје оружје средњег домета, рекао је Грушко након састанка са шефом српске диломатије Ивицом Дачићем, одговарајући на питање руских новинара.</p>
      <p>Грушко је навео да ће приближавање ракета средњег домета према руској граници утицати на стратешки баланс Москве и Вашингтона.</p>
      <p>Заменик руског шефа дипломатије Сергеја Лаврова потврдио је да на снази остаје иницијатива Москве да се примени мораторијум на размештање оружја забрањеног Споразумом о нуклеарним снагама средњег домета између Москве и Вашингтона, а који је престао да важи пре скоро четири месеца.</p>
      <p>Тај корак би, како додаје, имао највеће последице према европској безебдности, зато би руски мораторијум на спроводење Споразума о смањењу наоружања са САД и НАТО био битан како не би допустили да арена постане простор за конфронтације.</p>
      <p>Двојица дипломата оценила су током састанка да две земље имају "контакте без преседана на највишем политичком нивоу", као и да је "ткиво политицког дијалога веома јако".</p>
      <p>Дачић је најавио да ће Сергеј Лавров у Србију доћи почетком наредне године. На конференцији је било речи о односима Балкана и Русије.</p>
      <p>Грушко је оценио да многе снаге желе да Балкан и Србију претворе у арену политичке конфронтације и да намеравају да их ставе пред вештачки избор између Русије и Запада.</p>
      <p>"Између Србије и Русије, српског и руског народа, постоији искрено, историјско пријатељство и свако нормалан би могао да се пита зашто и коме такви, добри односи, могу да сметају", рекао је Грушко.</p>
      <figure>
        <iframe src="https://www.youtube.com/embed/rj9AhJvnY-0" width="560" height="314" data-service="Youtube" scrolling="no"/>
      </figure>
    </article>
  </body>
</html>