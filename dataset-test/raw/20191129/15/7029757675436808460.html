<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/finlandiya-belgiya-daniya-holandiya-norvegiya-i-shvetsiya-shte-targuvat-s-iran.html"/>
    <meta property="og:site_name" content="News.bg"/>
    <meta property="article:published_time" content="2019-11-29T15:54:36+00:00"/>
    <meta property="og:title" content="Финландия, Белгия, Дания, Холандия, Норвегия и Швеция ще търгуват с Иран"/>
    <meta property="og:description" content="Присъединяват се към механизма INSTEX"/>
  </head>
  <body>
    <article>
      <h1>Финландия, Белгия, Дания, Холандия, Норвегия и Швеция ще търгуват с Иран</h1>
      <address>
        <time datetime="2019-11-29T15:54:36+00:00">29 Nov 2019, 15:54</time>
      </address>
      <p><b>Финландия, Белгия, Дания, Холандия, Норвегия, Швеция</b> ще се <b>присъединят към механизма INSTEX за търговия с Иран</b>, се казва в съобщение на финландското външно министерство.</p>
      <p>"В светлината на <b>непрекъснатата европейска подкрепа на споразумението</b> и непрекъснатите усилия за прилагане на икономическата част от него и за улесняване на законната търговия между Европа и Иран, сега сме в процес да станем акционери в Инструмента за подкрепа на търговията ( INSTEX), в процес на <b>приключване на националните процедури</b>", гласи съвместното изявление.</p>
      <p><b>INSTEX </b>е механизъм със специална цел, <b>създаден от Германия, Франция и Великобритания през февруари</b>, за да помогне на<b> компаниите от ЕС да правят бизнес с Иран, заобикаляйки американските санкции</b> срещу страната.</p>
      <p>След заседание на Съвместната комисия на JCPOA през юни, механизмът започна да функционира и да е достъпен за всички държави-членки на ЕС. Търговският инструмент <b>в началния си етап обхваща само доставките на лекарства</b>, медицинско оборудване и селскостопански продукти, <b>но Техеран се стреми да изнася и нефт</b>.</p>
    </article>
  </body>
</html>