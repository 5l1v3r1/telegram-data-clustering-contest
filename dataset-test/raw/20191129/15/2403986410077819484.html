<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/politsiya_i_sbu_priyshli_z_obshukami_v_ukrgazvidobuvannya_n1241520"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:50:00+00:00"/>
    <meta property="og:title" content="Поліція і СБУ прийшли з обшуками в &quot;Укргазвидобування&quot;"/>
    <meta property="og:description" content="Співробітники Національної поліції і СБУ 29 листопада провели обшуки в апараті управління &quot;Укргазвидобування&quot;."/>
  </head>
  <body>
    <article>
      <h1>Поліція і СБУ прийшли з обшуками в "Укргазвидобування"</h1>
      <address><time datetime="2019-11-29T15:50:00+00:00">29 Nov 2019, 15:50</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Співробітники Національної поліції і СБУ 29 листопада провели обшуки в апараті управління "Укргазвидобування".</b>
      </p>
      <p>У працівників вилучили комп'ютерну техніку. Про це повідомили в <a href="http://www.ugv.com.ua/uk/page/v-ukrgazvidobuvanni-vidbuvsa-obsuk">пресслужбі компанії</a>.</p>
      <blockquote>До теми: <a href="https://24tv.ua/kompaniya_vivozila_nebezpechni_vidhodi_na_zvichayne_zvalishhe_zamist_utilizatsiyi_zhahlivi_foto_n1204169">Компанія вивозила небезпечні відходи на звичайне звалище замість утилізації: жахливі фото</a></blockquote>
      <p>В рамках якої справи відбувалися слідчі дії, у компанії не уточнили. Водночас, у пресслужбі СБУ журналістам 24 каналу повідомили, що слідчі дії ще тривають, а інформацію про причини обшуків оприлюднять пізніше.</p>
      <p>Натомість, у Нацполіції відмовились коментувати інформацію про обшуки у  компанії "Укргазвидобування".</p>
      <p>Відзначимо, що у вересні СБУ викрила схему відмивання грошей в "Укргазвидобуванні". </p>
      <p>Зокрема, за даними слідства, чиновники "Укргазвидобування" привласнювали гроші, які виділялися на утилізацію відходів буріння на Полтавщині. При цьому, їхні дії завдавали шкоди екології, оскільки відходи відносять до особливо небезпечних і вимагають спеціальної процедури утилізації.</p>
      <p><b>Що відомо про "Укргазвидобування"</b>Товариство з обмеженою відповідальністю "Укргазвидобування" є дочірньою компанією "Нафтогазу". Це основна компанія з видобутку природного газу і газового конденсату в Україні. Тимчасово виконуючим обов'язки голови правління є Андрій Фаворов.</p>
    </article>
  </body>
</html>