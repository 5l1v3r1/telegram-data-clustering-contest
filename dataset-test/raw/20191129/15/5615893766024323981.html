<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/agribusiness/socant-patronat-mici-producatori-pun-cacareze-de-oaie-in-laptele-de-vaca-pentru-a-i-da-miros-specific-si-a-insela-consumatorii-19185244?utm_source=Rss&amp;utm_medium=Referral&amp;utm_campaign=Cross"/>
    <meta property="og:site_name" content="Profit.ro"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="Șocant: Patronat - Mici producători pun căcăreze de oaie în laptele de vacă, pentru a-i da miros specific și a înșela consumatorii"/>
    <meta property="og:description" content="În această perioadă nu ar trebui să existe pe piață lactate proaspete de oaie și capră, însă unii mici producători și unele centre de colectare pun căcăreze de oaie în lapte pentru a-i da mirosul specific și a înșela consumatorii, susține, vineri, Dorin Cojocaru, președintele Patronatului Laptelui din România, într-o conferință de profil."/>
  </head>
  <body>
    <article>
      <h1>Șocant: Patronat - Mici producători pun căcăreze de oaie în laptele de vacă, pentru a-i da miros specific și a înșela consumatorii</h1>
      <address><time datetime="2019-11-29T15:14:00+00:00">29 Nov 2019, 15:14</time> by <a rel="author">Profit.ro</a></address>
      <p>
        <b>În această perioadă nu ar trebui să existe pe piață lactate proaspete de oaie și capră, însă unii mici producători și unele centre de colectare pun căcăreze de oaie în lapte pentru a-i da mirosul specific și a înșela consumatorii, susține, vineri, Dorin Cojocaru, președintele Patronatului Laptelui din România, într-o conferință de profil.</b>
      </p>
      <p>"Trebuie să precizez, pentru consumatori, ca să nu fie înșelați, că oile și caprele au lactație abia în primăvară. Astfel că nu ar trebui să existe pe piață lapte și brânză proaspătă de oaie și capră", a spus Cojocaru, potrivit <a href="http://www.Agerpres.ro/">Agerpres</a>.</p>
      <p>Cu toate acestea, piețele sunt pline de telemea proaspătă de oaie și capră, care, deși poate avea mirosul specific, nu are cum să fie produsă din lapte de la aceste animale, a avertizat el.</p>
      <p>"Consumatorii să aibă grijă la miros, pentru că mirosul de lapte de oaie și capră este unul fin, aparte, nu de bălegar sau de grajd. Am văzut în practica mea că sunt unii mici producători sau centre de colectare a laptelui care aruncă căcăreze de oaie în lapte ca să-i dea miros de oaie", a susținut reprezentantul patronatului.</p>
    </article>
  </body>
</html>