<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1072908/najlepszy-fotosmartfon-zdjecia2019/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-29T15:00:48+00:00"/>
    <meta property="og:title" content="Oto najlepsze fotosmartfony 2019 roku. DxOMark wydało wyrok. Zgadzacie się?"/>
    <meta property="og:description" content="Jaki jest najlepszy smartfon do zdjęć na rynku? Który nagra najlepsze wideo, zrobi najlepsze zdjęcie z zoomem, szerokim kątem, w warunkach nocnych. A którego kupić ze względu na selfie? DxOMark ma odpowiedź na wszystkie te pytania."/>
  </head>
  <body>
    <article>
      <h1>Oto najlepsze fotosmartfony 2019 roku. DxOMark wydało wyrok. Zgadzacie się?</h1>
      <address><time datetime="2019-11-29T15:00:48+00:00">29 Nov 2019, 15:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/xiaomi-mi-note-10-ee.jpg"/>
        <figcaption>Fot. Xiaomi</figcaption>
      </figure>
      <p>Jaki jest najlepszy smartfon do zdjęć na rynku? Który nagra najlepsze wideo, zrobi najlepsze zdjęcie z zoomem, szerokim kątem, w warunkach nocnych. A którego kupić ze względu na selfie? DxOMark ma odpowiedź na wszystkie te pytania.</p>
      <p>DxOMark jak co roku wydało wyrok w sprawie <b>najlepszych fotosmartfonów</b>. Zaskoczeń nie ma wielu, ale do czołówki po latach starań nareszcie dobiło się Xiaomi. Jakie smartfony do zdjęć warto kupi?</p>
      <h3>Jaki jest najlepszy fotosmartfon?</h3>
      <p>Tutaj oczywiście nie ma mowy o zaskoczeniu. Serwis po prostu wybrał dwa urządzenia, które obecnie znajdują się na szczycie listy rankingu DxOMark. Jest to oczywiście <a href="https://www.gsmmaniak.pl/1068390/huawei-mate-30-pro-na-polskiej-stronie-huawei/">Huawei Mate 30 Pro </a>oraz<a href="https://www.gsmmaniak.pl/1070906/xiaomi-mi-note-10-przedsprzedaz-w-polsce-cena-prezenty/"> Xiaomi Mi Note 10 Pro</a>. To właśnie jednego z nich powinieneś wybrać, jeśli zależy Ci na <b>najbardziej uniwersalnym smartfonie do zdjęć</b>. Ze względu na trudną dostępność flagowca Huawei, pewnie większość z Was zdecyduje się na model Xiaomi i będzie to dobry wybór. Polecam nasz tekst na temat tego,<a href="https://www.gsmmaniak.pl/1067880/huawei-p30-pro-vs-xiaomi-mi-note-10-porownanie/"> czy warto go kupić zamiast Huawei P30 Pro</a>.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/Zrzut-ekranu-53-medium.png"/>
        <figcaption>Huawei Mate 30 Pro/ fot. Huawei</figcaption>
      </figure>
      <h3>Jaki smartfon nagrywa najlepsze wideo?</h3>
      <p>Wybór i w tej kwestii nie jest dla mnie niespodzianką. iPhone 11 Pro Max był u mnie na testach przez dłuższy czas i nie mam wątpliwości, że nadal jest <b>bezkonkurencyjny w kwestii jakości i wygody nagrywania wideo</b>. Jest oczywiście drogi i trzeba umieć to wykorzystać, żeby jego zakup miał jakiś sens. Zainteresowanych zapraszam do zapoznania się z naszą recenzją – link poniżej.</p>
      <related>
        <a href="https://www.gsmmaniak.pl/1057416/iphone-11-pro-max-test-recenzja/"/>
      </related>
      <h3>Jaki smartfon robi najlepsze zdjęcia z zoomem?</h3>
      <p>Tutaj mamy do czynienia z ponownym triumfem<b> Xiaomi Mi Note 10</b>. Do wyłonienia zwycięzcy wybrano parametr najbardziej wiernego względem efektu uzyskanego z bliższej odległości. Brzmi rozsądnie i Mi Note 10 jest obecnie najlepszym wyborem do podglądania sąsiadów. 😉</p>
      <figure>
        <a href="https://www.gsmmaniak.pl/1072908/najlepszy-fotosmartfon-zdjecia2019/attachment/mi-note-10-dxo/">
          <img src="https://cdn2.techmaniak.pl/wp-content/uploads/gsmmaniak/2019/11/mi-note-10-dxo-medium.jpg"/>
        </a>
        <figcaption>Fot. DxOMark</figcaption>
      </figure>
      <h3>Najlepszy aparat szerokokątny w smartfonie</h3>
      <p>Tutaj swoje pierwsze punkty zdobywa Samsung. Mowa tutaj niestety o modelu niedostępnym w Polsce, czy wariancie z 5G, ale nawet <a href="https://www.gsmmaniak.pl/1058090/test-samsung-galaxy-note-10-plus/">Samsung Galaxy Note 10+</a> sprawdzi się pod tym kątem niewiele gorzej. Jeśli więc lubisz robić zdjęcia w pomieszczeniach, lub nie wyobrażasz sobie wyjazdu bez obfotografowania zabytków, to wybierz nowego Note’a</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/IMG_20191023_093614-medium.jpg"/>
        <figcaption>Samsung Galaxy Note 10/fot. gsmManiaK.pl</figcaption>
      </figure>
      <h3>Jaki smartfon robi najlepsze zdjęcia w nocy?</h3>
      <p>Czas na drugi tytuł dla Huawei. Mate 30 Pro okazał się <b>najlepszym modelem do zdjęć w gorszych warunkach</b> oświetleniowych, co dla mnie osobiście jest jedynym zaskoczeniem wśród zwycięzców. Spodziewałem się wygranej Pixela 4, chociażby na świetny tryb do fotografowania nocnego nieba. Ponownie pozostaje nam jednak żałować, że tego modelu póki co oficjalnie nie zobaczymy w Polsce.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/09/huawei-mate-30-i-mate-30-pro-medium.jpeg"/>
        <figcaption>Fot. Huawei</figcaption>
      </figure>
      <h3>Jaki smartfon jest najlepszy do selfie?</h3>
      <p>Na koniec coś dla fanów selfie. Tutaj DxOMark zdecydował się na kategoryzację, ale ja podsumuje to tylko w jednym akapicie. Najlepszym smartfonem do autoportretów okazał się ponownie <a href="https://www.gsmmaniak.pl/1058090/test-samsung-galaxy-note-10-plus/">Samsung Galaxy Note 10+</a> w wersji 5G. Zebrał też tytuł najlepszego nagrywania wideo – jeśli Twoje story na Instagramie jest pełne codziennych nagrać, to wybór jest oczywisty.</p>
      <p>Najlepszym aparatem do selfie „dla podróżników” wybrany został ten z Google Pixel 4. Co to znaczy? Że na zdjęciu znajdziesz dużo detali tła, co oczywiście zwykle jest pomijane na rzecz efektu <i>bokeh</i>. Jeśli natomiast zależy Ci na szczegółowości pierwszego planu, to zdecydowanie powinieneś wybrać ASUS Zenfone 6 – ze względu na najwyższą rozdzielczość.</p>
      <p>
        <i><a href="https://www.dxomark.com/the-best-smartphone-cameras-of-2019/">Źródło 1</a>,<a href="https://www.dxomark.com/the-best-smartphone-front-cameras-of-2019/"> 2</a></i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1072992/reno-2-i-redmi-note-8t-w-orange-ceny/"/>
        <a href="https://www.gsmmaniak.pl/1072980/galaxy-s11-sensor-zdjec-nocnych-bright-night/"/>
        <a href="https://www.gsmmaniak.pl/1072956/reno-2-i-redmi-note-8t-w-orange-ceny-2/"/>
        <a href="https://www.gsmmaniak.pl/1072886/oppo-reno3-5g-wyglad-bateria/"/>
      </related>
    </article>
  </body>
</html>