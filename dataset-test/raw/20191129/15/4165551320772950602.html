<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724595/mustafa-karadaya-dps-otsenkata-na-tsentralniya-savet-na-partiyata-e-che-ima-otstaplenie-ot-demokratsiyata.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:49:00+00:00"/>
    <meta property="og:title" content="Мустафа Карадайъ, ДПС: Оценката на Централния съвет на партията е, че има отстъпление от демокрацията"/>
    <meta property="og:description" content="София. Оценката на Централния съвет на партията е, че има отстъпление от демокрацията. Това каза председателят на ДПС Мустафа Карадайъ по време на пресконференция след Централен съвет на партията, предаде репортер на Агенция &quot;Фокус&quot;. &quot;Анализът беше много задълбочен и конструктивен. Като се отчете, че безспорно изборните резултати са много добри за ДПС. В Резултатът ни е 4"/>
  </head>
  <body>
    <article>
      <h1>Мустафа Карадайъ, ДПС: Оценката на Централния съвет на партията е, че има отстъпление от демокрацията</h1>
      <address><time datetime="2019-11-29T15:49:00+00:00">29 Nov 2019, 15:49</time> by <a rel="author">Агенция "Фокус"</a></address>
      <p><b><i>София. </i></b>Оценката на Централния съвет на партията е, че има отстъпление от демокрацията. <br/>Това каза председателят на ДПС Мустафа Карадайъ по време на пресконференция след Централен съвет на партията, предаде репортер на <b>Агенция "Фокус"</b>. <br/><br/>"Анализът беше много задълбочен и конструктивен. Като се отчете, че безспорно изборните резултати са много добри за ДПС. В Резултатът ни е 47 кметове на общини, избрани от ДПС, което прави над 25 % увеличение. Освен това са избрани 916 общински съветници. 18 % са и 47 кметове на общини от 265 и 681 кметове на кметства са избрани от ДПС", каза Карадайъ. <br/><br/>"Като изборен резултат - резултатите са много добри. Още един показател за тези избори - ДПС на парламентарните избори 2017 г. имаше около 315 хил. гласа, на европейските избори около 320 хил. гласа, за общински съветници на местните избори има около 310 хил. гласа, което дава повод и основание да твърдим, че няма друга политическа партия, която на парламентарни, на избори за членове на ЕП и на местни избори да има еднакъв изборен резултат в партийния вот", заяви Карадайъ. <br/><br/>"Още една оценка има направена от Централния съвет, а именно, че има отстъпление от демокрацията. Различни бяха анализите, различни коментарите в различните общини за начините и методите за правене на избори", заяви още Карадайъ. <br/>Деница КИТАНОВА</p>
    </article>
  </body>
</html>