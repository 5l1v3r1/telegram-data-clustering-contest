<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7924823"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="Борисов: През годините Юнкер нито веднъж не си позволи двоен стандарт"/>
    <meta property="og:description" content="Аз също добре помня този момент от съвместната ни работа. През годините Юнкер нито веднъж не си позволи двоен стандарт към страните членки. Намираше време за проблемите на всеки"/>
  </head>
  <body>
    <article>
      <h1>Борисов: През годините Юнкер нито веднъж не си позволи двоен стандарт</h1>
      <address><time datetime="2019-11-29T15:45:00+00:00">29 Nov 2019, 15:45</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Аз също добре помня този момент от съвместната ни работа. През годините Юнкер нито веднъж не си позволи двоен стандарт към страните членки. Намираше време за проблемите на всеки. Чуваше, помагаше и често се шегувахме заедно. Това написа във фейсбук премиерът Бойко Борисов <b><a href="https://www.24chasa.bg/novini/article/7924530">по повод думите на Жан-Клод Юнкер за него</a></b>.</p>
      <p>Вижте какво написа Юнкер за Борисов за "Политико":</p>
      <p>Рисунките наистина могат да кажат хиляди думи. Един от най-изкусните комуникатори сред премиерите, с които съм имал удоволствието да работя, е човек, с когото никога не съм споделял общ език (макар донякъде да се смятам за полиглот): моят приятел Бойко Борисов. Когато през 2015 г. той опита да ми обясни важността на твърде сложния проект “Южен поток” за енергийната сигурност на България и нейните съседи от региона, Борисов го направи без брифинг и без да използва думи, а просто чрез няколко драскулки върху лист хартия. Бях толкова впечатлен от творбата му, че я сложих в рамка и я закачих на стената в офиса си като напомняне на важността на енергийната свързаност.</p>
      <p>Няколко месеца по-късно, делегация от България ме посети за разговори за българския газовия хъб. Аз гордо им показах, че съм го разбрал благодарение на прекрасните рисувателни умения на премиера им, след което научих, че член на делегацията е направил снимка на рамкираната рисунка и тя е изтекла в българската преса. Не се съмнявам, че скоро бъдещите творения на Бойко ще красят някоя художествена галерия в София.</p>
      <p>
        <a href="https://www.politico.eu/newsletter/brussels-playbook/special-playbook-edition-by-jean-claude-juncker/">
          <b>Целия текст на Юнкер </b>
        </a>
        <b><a href="https://www.politico.eu/newsletter/brussels-playbook/special-playbook-edition-by-jean-claude-juncker/"><b>за "Политико"</b></a> четете ТУК</b>
      </p>
    </article>
  </body>
</html>