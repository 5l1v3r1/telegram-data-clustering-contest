<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/kultura/gra-prestoliv-tvorci-serialu-rozpovili-pro-spravzhniy-final-ciklu-knig-pisnya-lodu-i-polum-ya-50056494.html"/>
    <meta property="og:site_name" content="НВ"/>
    <meta property="article:published_time" content="2019-11-29T15:22:00+00:00"/>
    <meta property="og:title" content="Гра Престолів не збрехала. Стало відомо, чим закінчиться цикл романів Пісня льоду й полум’я"/>
    <meta property="og:description" content="Творці серіалу Гра Престолів розповіли, чим насправді закінчиться цикл книг Джорджа Мартіна Пісня льоду й полум’я."/>
  </head>
  <body>
    <article>
      <h1>Гра Престолів не збрехала. Стало відомо, чим закінчиться цикл романів Пісня льоду й полум’я</h1>
      <h2>Творці серіалу Гра Престолів розповіли, чим насправді закінчиться цикл книг Джорджа Мартіна Пісня льоду й полум’я.</h2>
      <address>
        <time datetime="2019-11-29T15:22:00+00:00">29 Nov 2019, 15:22</time>
      </address>
      <p>На початку грудня вийде документальний фільм про створення восьмого сезону Гри Престолів. У ньому покажуть деякі сцени, які не ввійшли в серіал, пояснять сюжетні повороти, а також дадуть відповідь на деякі запитання глядачів.</p>
      <p>Серед них <a href="https://ew.com/tv/2019/11/28/game-of-thrones-series-finale-dvd-commentary/">Entertainment Weekly</a> виділив кілька найцікавіших.</p>
      <p>Наприклад, Джон Сноу вирішив вбити Дейенеріс лише в останній момент і до цього був упевнений, що не чіпатиме її. Але в тронному залі він зрозумів, що вона буде готова знищити його сім'ю - саме тому Сноу пішов на таке рішення.</p>
      <p>У той же час, багато користувачів не могли зрозуміти, чому Дрогон спалив Залізний трон і куди він забрав тіло Дейенеріс.</p>
      <p>Виявилося, що дракон не хотів, щоб трон дістався комусь крім його матері, а тіло забрав, щоб полетіти з ним до Волантісу (багато фанатів серіалу стверджували, що дракони їдять тіла своїх майстрів).</p>
      <p>Але головне, що розповіли продюсери серіалу Девід Бениофф і Ден Вайс - це кінцівка циклу романів Пісня льоду і полум'я, якою з ними поділився їх автор Джордж Мартін.</p>
      <p>Виявляється, історія закінчиться так само - королем Вестеросу стане Бран.</p>
      <p>«Те, що він не може мати дітей, грає ключову роль. Цикли в історії Вестеросу показали, що все зло йде від спадкоємців», - розповів актор серіалу Пітер Дінклейдж.</p>
      <p>Фанатам залишається лише сподіватися, що дві книги - Вітри зими і Мрія про весну логічніше підведуть до такого фіналу, ніж це вийшло в серіалі.</p>
      <p>Читайте також:<br/><a href="https://style.nv.ua/ukr/kultura/abo-poselite-mene-na-berezi-ozera-z-sirchanoyu-kislotoyu-dzhordzh-martin-rozpoviv-koli-zakinchit-peredostannyu-knigu-pisni-lodu-ta-vognyu-50023128.html">&amp;nbspАбо поселите мене на березі озера з сірчаною кислотою. Джордж Мартін розповів, коли закінчить передостанню книгу Пісні Льоду та Вогню <br/></a>Читайте також:<br/><a href="https://style.nv.ua/ukr/kultura/netflix-serial-vidmak-the-witcher-data-vihodu-divitisya-treyler-video-50051023.html">&amp;nbspЗамість Гри престолів. Вийшов трейлер найочікуванішого фентезі-серіалу року Відьмак</a></p>
    </article>
  </body>
</html>