<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1419958/eningk-akoma-kalyteroi-kontra-sti-lamia-ehoyme-kairo-gia-tis-metagrafes"/>
    <meta property="og:site_name" content="gazzetta.gr"/>
    <meta property="article:published_time" content="2019-11-29T15:34:30+00:00"/>
    <meta property="og:title" content="Ένινγκ: «Ακόμα καλύτεροι κόντρα στη Λαμία, έχουμε καιρό για τις μεταγραφές»"/>
    <meta property="og:description" content="Ο τεχνικός του Άρη, Μίκαελ Ένινγκ τόνισε πως το ματς απέναντι στη Λαμία εξαρτάται από την απόδοση της ομάδας του, ενώ πρόσθεσε πως οι μεταγραφές είναι κάτι το οποίο ακόμα δεν σκέφτεται."/>
  </head>
  <body>
    <article>
      <h1>Ένινγκ: «Ακόμα καλύτεροι κόντρα στη Λαμία, έχουμε καιρό για τις μεταγραφές»</h1>
      <h2>Ο τεχνικός του Άρη, Μίκαελ Ένινγκ τόνισε πως το ματς απέναντι στη Λαμία εξαρτάται από την απόδοση της ομάδας του, ενώ πρόσθεσε πως οι μεταγραφές είναι κάτι το οποίο ακόμα δεν σκέφτεται.</h2>
      <address><time datetime="2019-11-29T15:34:30+00:00">29 Nov 2019, 15:34</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αναλυτικά όσα είπε ο Ένινγκ στη NOVA ενόψει της εντός έδρας αναμέτρησης με τη Λαμία:</p>
      <p><b>Για το τι παιχνίδι περιμένει απέναντι στην Λαμία:</b> «Περιμένω να γίνει ένα πολύ ενδιαφέρον παιχνίδι μέσα στην έδρα μας, είμαστε σε πολύ καλή κατάσταση και ανυπομονούμε να παίξουμε»</p>
      <p><b>Για το παιχνίδι με την ΑΕΚ: </b>«Παίξαμε πάρα πολύ καλά στην Αθήνα κόντρα στην ΑΕΚ και περιμένω πως θα κερδίσουμε την Κυριακή. Αλλά κάθε παιχνίδι έχει τις δικές του ιδιαιτερότητες και χρειάζεται προσοχή. Εμείς όμως σαν ομάδα είμαστε καλά και θα πάμε στο παιχνίδι της Κυριακής για να κερδίσουμε»</p>
      <p><b>Για το τι κέρδισε ο Άρης στο παιχνίδι με την ΑΕΚ:</b> «Πολλά πράγματα, επιστρέψαμε στο παιχνίδι όταν μείναμε με δέκα παίχτες και καταφέραμε να προηγηθούμε με παίχτη λιγότερο. Ανοίξαμε το παιχνίδι και δεν κλειστήκαμε πίσω και αυτό είναι πολύ σημαντικό για την ομάδα μας». </p>
      <p><b>Αν θα ήθελε να πει κάτι για την διαιτησία του ΟΑΚΑ: </b>«Όχι ποτέ δεν μιλάω για τους διαιτητές γιατί δεν είναι μια εύκολη δουλειά. Το παιχνίδι με την ΑΕΚ έχει τελειώσει για εμάς και αυτό που μας ενδιαφέρει είναι το παιχνίδι της Κυριακής απέναντι στη Λαμία, θέλουμε να πάρουμε τους τρεις βαθμούς»</p>
      <p><b>Για τα ρεκόρ που έχει κάνει ο Άρης με τον ίδιο στον πάγκο: </b>«Είναι αυτό που είχα πει παλιότερα πως για να φτάσουμε μέχρι εδώ και να παίζουμε ωραίο ποδόσφαιρο, χρειαζόμαστε τα αποτελέσματα. Στο παιχνίδι με την Λαμία πιστεύω θα εμφανιστούμε ακόμα καλύτεροι, πιο σφιχτοί».</p>
      <p><b>Για την χρησιμοποίηση του Σάσα στο δεξί άκρο της άμυνας και αν υπολογίζεται εκ νέου για εκείνη τη θέση:</b> «Ο Σάσα ήταν μια επιλογή γιατί πίστευα ότι μπορεί να αντεπεξέλθει στη θέση του δεξιού μπακ. Υπάρχει ανταγωνισμός σε πολλές θέσεις μέσα στην ομάδα. Ο Σούντγρεν είναι πίσω και η θέση παραμένει ανοιχτή. Ο Σάσα αποτελεί σίγουρα μια επιλογή για εκείνη τη θέση.  </p>
      <p><b>Για τον Λάρσον: </b>«Είναι ένας πάρα πολύ καλός παίχτης αλλά προερχόταν από τραυματισμό και δεν ήταν εύκολο για αυτόν να μπει κατευθείαν. Χρειαζόταν χρόνο. Τον χρησιμοποίησα στη θέση του Ιντέγε όταν μείναμε με δέκα και άρπαξε την ευκαιρία».</p>
      <p><b>Για το παιχνίδι με τη Λαμία που θα πάει στο «Κλεάνθης Βικελίδης», έχοντας κάνει καλές εμφανίσεις: </b>«Έχουμε αναλύσει το παιχνίδι της Λαμίας, είναι μια ομάδα που έχει καλή αγωνιστική συμπεριφορά και έρχεται για να πάρει αποτέλεσμα. Αυτό είναι καλό για εμάς, είναι ένα παιχνίδι που θα κριθεί από την δική μας παρουσία».</p>
      <p><b>Αν νιώθει ότι είναι σε καλή κατάσταση η ομάδα του, μετά τις πρόσφατε πέντε εμφανίσεις:</b> «Δεν είναι μόνο τα πέντε παιχνίδια, πρέπει να κοιτάζουμε κάθε μέρα ξεχωριστά και να προσπαθούμε να βελτιωνόμαστε. Παράλληλα θα πρέπει να έχουμε το βλέμμα μας στην επόμενη μέρα και στις δυνατότητες που έχει το ρόστερ. Στόχος μας είναι να δίνουμε όλοι το 100% και να προχωρήσουμε έτσι».</p>
      <p><b>Αν υπάρχουν μεταγραφικές σκέψεις:</b> «Έχουμε ακόμη καιρό μπροστά μας και δεν είναι κάτι που σκεφτόμαστε. Δεν θέλουμε πολλά σαν ομάδα, κοιτάμε κάτι για την θέση του τερματοφύλακα καθώς έχουμε τον Τσιλιγγίρη αλλά έχει ένα πρόβλημα στο λαιμό τις τελευταίες ημέρες».</p>
    </article>
  </body>
</html>