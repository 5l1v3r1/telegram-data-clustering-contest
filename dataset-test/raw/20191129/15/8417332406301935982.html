<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/29/Bil-utfor-veien-p%C3%A5-E6-Folk-m%C3%A5-senke-farten-20509451.ece"/>
    <meta property="og:site_name" content="adressa.no"/>
    <meta property="article:published_time" content="2019-11-29T15:43:15+00:00"/>
    <meta property="og:title" content="Bil utfor veien på E6: - Folk må senke farten"/>
    <meta property="og:description" content="Nødetatene er på vei til Røra."/>
  </head>
  <body>
    <article>
      <h1>Bil utfor veien på E6: - Folk må senke farten</h1>
      <address><time datetime="2019-11-29T15:43:15+00:00">29 Nov 2019, 15:43</time> by <a rel="author">Sigurd L. Hernes</a></address>
      <p>Nødetatene er på vei til Røra.</p>
      <aside><a href="https://www.adressa.no/nyheter/trondelag/2019/11/29/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/29/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/29/javascript:void(0);">Del denne artikkelen på e-post</a></aside>
      <p>Klokken 16.37 melder politiet på Twitter at det har vært et trafikkuhell på E6 på Røra.</p>
      <p>En bil skal ha kjørt av veien, knekt en stolpe og endt opp på et jorde.</p>
      <p>Klokken 16.50 er politiet ennå ikke framme på stedet, opplyser operasjonsleder Kirsten Bergstrøm.</p>
      <p>- Det fremstår som de involverte er uskadd, sier hun.</p>
      <p>Bergstrøm forteller at det har vært en del utforkjøringer i løpet av fredagen.</p>
      <p>- Det er litt slaps, og folk må bare kjøre etter forholdene, sier hun.</p>
      <p>Og fortsetter:</p>
      <p>- Det er fredag ettermiddag og folk er stressa på å komme seg hjem eller på black friday. Man må senke farten.</p>
    </article>
  </body>
</html>