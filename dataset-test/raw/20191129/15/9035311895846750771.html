<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/29/berlinde-havaalaninda-2-dunya-savasindan-kalma-bomba-ucuslari-durdurdu"/>
    <meta property="og:site_name" content="euronews"/>
    <meta property="article:published_time" content="2019-11-29T15:47:40+00:00"/>
    <meta property="og:title" content="Berlin'de havaalanında 2. Dünya Savaşı'ndan kalma bomba bulundu"/>
    <meta property="og:description" content="Berlin'deki Schönefeld Havaalanı’nda 2. Dünya Savaşı'ndan kalma bomba bulundu"/>
  </head>
  <body>
    <article>
      <h1>Berlin'de havaalanında 2. Dünya Savaşı'ndan kalma bomba bulundu</h1>
      <address><time datetime="2019-11-29T15:47:40+00:00">29 Nov 2019, 15:47</time> by <a rel="author">euronews </a></address>
      <p>Almanya’nın başkenti Berlin’deki Schönefeld Havaalanı’nda İkinci Dünya Savaşı’ndan kalma bomba bulundu.</p>
      <p>Havaalanı yönetiminin Twitter’dan yaptığı açıklamada, inşaat çalışması sırasında İkinci Dünya Savaşı’ndan kalma bomba bulunması nedeniyle uçuşlara ara verildiği belirtildi.</p>
      <figure>
        <iframe data-src="https://twitter.com/euronewses/status/1200377098868793345" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Havaalanı sözcüsü Daniel Tolksdorf, imha ekibinin bombanın bulunmasının ardından havaalanına çok hızlı bir şekilde ulaştığını ve bomba düzeneğini incelediklerini duyurdu.</p>
      <p>Tolksdorf aynı zamanda bombanın terminale veya pistlere yakın bir yerde bulunmadığını dolayısıyla da uçuş operasyonlarının yakın bir sürede devam edeceğini söyledi. Flightradar 24'e göre, uçaklar bu süre zarfında Berlin'in Tegel havaalanına yönlendirildi.</p>
      <p>Almanya genelinde, birçok yerde İkinci Dünya Savaşı'ndan kalma bombalar bulunuyor.</p>
      <p>Ek kaynaklar<b> • AFP</b></p>
    </article>
  </body>
</html>