<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/policy/dobkin-u-priamomu-efiri-zaklykav-povisyty-poroshenka-parubiia-ta-tiahnyb/"/>
    <meta property="og:site_name" content="Волинські новини"/>
    <meta property="article:published_time" content="2019-11-29T15:10:00+00:00"/>
    <meta property="og:title" content="Добкін у прямому ефірі закликав повісити Порошенка, Парубія та Тягнибока"/>
    <meta property="og:description" content="Скандальний колишній нардеп Михайло Добкін у прямому ефірі погрожував вбивством п’ятому президенту України Петру Порошенку, ексголові парламенту Андрію Парубію, колишньому Секретарю Ради національної безпеки Олександру Турчинову та очільнику політичної партії «Свобода» Олегу Тягнибоку"/>
  </head>
  <body>
    <article>
      <h1>Добкін у прямому ефірі закликав повісити Порошенка, Парубія та Тягнибока</h1>
      <address>
        <time datetime="2019-11-29T15:10:00+00:00">29 Nov 2019, 15:10</time>
      </address>
      <p>Скандальний колишній нардеп<b> Михайло Добкін</b> у прямому ефірі погрожував вбивством п’ятому президенту України <b>Петру Порошенк</b>у, ексголові парламенту <b>Андрію Парубію</b>, колишньому Секретарю Ради національної безпеки <b>Олександру Турчинову</b> та очільнику політичної партії «Свобода» <b>Олегу Тягнибоку</b>.<br/><br/>Свої заяви проросійський політик оприлюднив під час програми «Кожен із нас президент» на телеканалі ZIK, передає <a href="https://tsn.ua/politika/dobkin-u-pryamomu-efiri-zaklikav-stratiti-poroshenka-turchinova-ta-parubiya-1451550.html">ТСН</a>.<br/><br/>«Необхідно на місяць-два, максимум три, ввести в країні військовий стан. І за законами військового часу на центральній площі, там, де пролилася перша кров людей, повісити Порошенка, Турчинова, це диво з керівництва «Свободи» Тягнибока», – сказав він.<br/><br/>Водночас Парубія Добкін запропонував «повісити догори ногами на Будинку профспілок в Одесі».<br/><br/>«Там, де він пролив кров і спалив ні в чому не винних людей», – додав екснардеп.</p>
      <figure>
        <iframe src="https://www.youtube.com/embed/WSNwdwLuafY" width="560" height="315" data-service="Youtube" scrolling="no"/>
      </figure>
      <p>На думку Добкіна, поки «ці люди живі чи перебувають на свободі», вони не дадуть розібратися з юридичної точки зору, хто був винен у загибелі десятків людей.<br/><br/>Зазначимо, сам ефір від 26 листопада, проте звернули увагу на нього тільки зараз. Реклама ﻿</p>
    </article>
  </body>
</html>