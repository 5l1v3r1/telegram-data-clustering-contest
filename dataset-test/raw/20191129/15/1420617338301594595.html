<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/gaeta-e-terracina/coppia-gay-vessata-e-perseguitata-dai-vicini-di-casa-denunciati.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-29T15:42:06+00:00"/>
    <meta property="og:title" content="Coppia gay vessata e perseguitata dai vicini di casa: denunciati"/>
    <meta property="og:description" content="Una coppia gay residente a Formia da tempo subiva offese, aggressioni fisiche, verbali e intimidazioni di ogni tipo. Dopo le tante segnalazioni alle forze dell’ordine, i responsabili sono stati individuati e denunciati a piede libero dai carabinieri: si tratta di un uomo e di una donna, entrambi di 65 anni e residenti a Formia. I […]"/>
  </head>
  <body>
    <article>
      <h1>Coppia gay vessata e perseguitata dai vicini di casa: denunciati</h1>
      <address><time datetime="2019-11-29T15:42:06+00:00">29 Nov 2019, 15:42</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/omofobia.png"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><a href="https://www.ilcorrieredellacitta.com/ultime-notizie/formia-coppia-gay-vessata-dai-vicini-di-casa-questa-mattina-lennesima-intimidazione.html">Una coppia gay residente a <b>Formia</b> da tempo subiva offese, aggressioni fisiche, verbali e intimidazioni di ogni tipo</a>.</p>
      <p>Dopo le tante segnalazioni alle forze dell’ordine, <b>i responsabili</b> sono stati individuati e denunciati a piede libero dai carabinieri: si tratta di un uomo e di una donna, entrambi di 65 anni e residenti a Formia. I due sono ritenuti responsabili di <b>violenza privata, molestie e danneggiamento aggravato</b>. Attraverso le immagini delle telecamere di videosorveglianza, gli agenti hanno riconosciuto l’uomo e la donna come gli autori delle aggressioni fisiche, verbali e degli insulti di natura omofoba rivolti alla coppia gay: in qualche caso i due si erano anche spinti oltre e avevano lanciato oggetti e pietre contro l’abitazione e avevano bussato ininterrottamente alla porta fino a bruciare il campanello di casa. </p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/cronaca/ignoti-tentano-incendiare-lauto-sindaco-fiori-risponde-alle-intimidazioni.html"/>
      </related>
    </article>
  </body>
</html>