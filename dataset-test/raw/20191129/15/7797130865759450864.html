<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a548102/Urucena-resenja-o-zaposlenju-na-VMA-za-243-pripadnika-vojnog-zdravstva.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T15:04:00+00:00"/>
    <meta property="og:title" content="Uručena rešenja o zaposlenju na VMA za 243 pripadnika vojnog zdravstva"/>
    <meta property="og:description" content="Na svečanosti u Vojnomedicinskoj akademiji (VMA) u Beogradu uručena su rešenja o prijemu u stalni radni odnos za 243..."/>
  </head>
  <body>
    <article>
      <h1>Uručena rešenja o zaposlenju na VMA za 243 pripadnika vojnog zdravstva</h1>
      <address>
        <time datetime="2019-11-29T15:04:00+00:00">29 Nov 2019, 15:04</time>
      </address>
      <p>Na svečanosti u Vojnomedicinskoj akademiji (VMA) u Beogradu uručena su rešenja o prijemu u stalni radni odnos za 243 pripadnika vojnog zdravstva.</p>
      <p>Navodeći da "nikada u modernoj istoriji Srbije i našeg vojnog zdravstva nije bio obezbeđen tako masovan prijem ljudi u stalni radni odnos", ministar odbrane Aleksandar Vulin ocenio je da je "velika stvar što je ove godine više od 400 ljudi zasnovalo stalni radni odnos u različitim delovima vojnog zdravstva".</p>
      <p>"Prijem u stalni radni odnos je način da se zaposlenima pokaže zahvalnost za strpljenje i upornost koju su pokazali u radu, čekajući da budu primljeni, ali i dokaz da stvari u Srbiji idu na bolje", ocenio je Vulin, a prenelo Ministarstvo odbrane.</p>
    </article>
  </body>
</html>