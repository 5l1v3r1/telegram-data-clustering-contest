<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/domace/1983622_lesneho-robotnika-56-zabil-v-lese-padajuci-strom"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="Lesného robotníka (†56) zabil v lese padajúci strom"/>
    <meta property="og:description" content="Muž pracoval pre štátne lesy."/>
  </head>
  <body>
    <article>
      <h1>Lesného robotníka (†56) zabil v lese padajúci strom</h1>
      <h2>Muž pracoval pre štátne lesy.</h2>
      <address><time datetime="2019-11-29T15:45:00+00:00">29 Nov 2019, 15:45</time> by <a rel="author">LIPTOVSKÁ OSADA/TASR</a></address>
      <p>Inšpektorát práce Žilina vyšetruje okolnosti a príčiny smrteľného pracovného úrazu na území Lesnej správy Liptovská Osada, pri ktorom zomrel v piatok 56-ročný lesný robotník.</p>
      <p>"Zamestnanca podniku Lesy SR - stredisko Vranov nad Topľou pri práci zasiahol padajúci strom a spôsobil mu smrteľné zranenia. Inšpekciu práce o pracovnom úraze informoval zamestnávateľ, Lesy SR Banská Bystrica," uviedol k prípadu hovorca Národného inšpektorátu práce Ladislav Kerekeš.</p>
      <p>Doplnil, že inšpekcia tento rok zaznamenala 31 pracovných úrazov s následkom smrti, 54 pracovných úrazov s ťažkou ujmou na zdraví a 7 827 registrovaných pracovných úrazov, teda úrazov s časom práceneschopnosti viac ako tri dni.</p>
    </article>
  </body>
</html>