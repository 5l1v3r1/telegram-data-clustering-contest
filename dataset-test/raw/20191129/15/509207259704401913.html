<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/29/a-rendorok-lelottek-egy-ferfit-a-london-brigde-en"/>
    <meta property="og:site_name" content="444"/>
    <meta property="article:published_time" content="2019-11-29T15:15:57+00:00"/>
    <meta property="og:title" content="A rendőrök lelőttek egy férfit a London Brigde-en"/>
    <meta property="og:description" content="A videók szerint először a járókelők fogták le, aztán érkezett a fegyveres erősítés."/>
  </head>
  <body>
    <article>
      <h1>A rendőrök lelőttek egy férfit a London Brigde-en</h1>
      <address><time datetime="2019-11-29T15:15:57+00:00">29 Nov 2019, 15:15</time> by <a rel="author">Urfi Péter</a></address>
      <p>
        <i>Újabb cikkünk: <a href="https://444.hu/2019/11/29/terrortamadaskent-kezelik-ami-a-londoni-hidon-tortent">Terrortámadásként kezelik, ami a londoni hídon történt</a></i>
      </p>
      <p>A londoni rendőrség tájékoztatása szerint helyi idő szerint 14 órakor riasztották őket egy késeléshez a Temzén átívelő híd melletti területre. Többen megsérültek, egy embert őrizetbe vettek - hangzik az egyelőre szűkszavú hivatalos tájékoztatás. </p>
      <p>A rendőrök leterelték az embereket a hídról, az utcáról be az üzletekbe, a környező belvárosi utcákat igyekeztek lezárni.</p>
      <figure>
        <iframe data-src="https://twitter.com/i/status/1200420158419935232" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A BBC munkatársa éppen a hídon sétált át, amikor azt látta, hogy egy csoport megtámad egy embert. „A rendőrség nagyon gyorsan kiérkezett, és lövéseket adott le erre az emberre.”</p>
      <p>Előkerültek olyan videók is, amelyeken az látható, hogy járókelők egy csoportja lefog egy embert, majd megérkeznek a felfegyverzett rendőrök, elrángatják a járókelőket, és lövést adnak le a földön fekvő férfira.</p>
      <p>
        <b>A videók felkavarók lehetnek.</b>
      </p>
      <figure>
        <iframe data-src="https://twitter.com/i/status/1200425549975490560" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/i/status/1200423354328657920" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rendőrségi források nem hivatalosan megerősítették, hogy a rendőrség lelőtt egy férfit és öten megsérültek. </p>
      <p>A rendőrség később közölte azt is, hogy bár a körülmények egyelőre nem tisztázottak, elővigyázatosságból terrorizmushoz kapcsolódó eseményként kezelik az esetet. <i>(via <a href="https://www.bbc.com/news/uk-50604781">BBC</a>, <a href="https://www.theguardian.com/uk-news/live/2019/nov/29/london-bridge-incident-police-city">Guardian</a>)</i></p>
    </article>
  </body>
</html>