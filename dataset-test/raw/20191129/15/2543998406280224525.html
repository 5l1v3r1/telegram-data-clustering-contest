<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/zabava/estrada/172002/foto-naxi-radio-godina-ljubavi-prema-radiju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T15:23:00+00:00"/>
    <meta property="og:title" content="(FOTO) NAXI RADIO: 25 godina ljubavi prema radiju!"/>
    <meta property="og:description" content="Naxi radio, najslušanija beogradska radio stanica, u četvrtak, 28. novembra proslavio je dve i po decenije postojanja u glamuroznom ambijentu hotela &quot;Hilton&quot;, uz prisustvo brojnih ličnosti iz javnog života, predstavnika medija, saradnika i prijatelja."/>
  </head>
  <body>
    <article>
      <h1>(FOTO) NAXI RADIO: 25 godina ljubavi prema radiju!</h1>
      <h2>Naxi radio, najslušanija beogradska radio stanica, u četvrtak, 28. novembra proslavio je dve i po decenije postojanja u glamuroznom ambijentu hotela "Hilton", uz prisustvo brojnih ličnosti iz javnog života, predstavnika medija, saradnika i prijatelja.</h2>
      <address><time datetime="2019-11-29T15:23:00+00:00">29 Nov 2019, 15:23</time> by <a rel="author">Republika</a></address>
      <p>Naxi radio se vodio time da uspeh i naklonosti publike stekne spajajući ljubav prema radiju i domaćoj pop-rock muzici koja je kvalitetom polozila ispit vremena. Četvrt veka postojanja, potvrđuje da je ispit vremena položio i Naxi radio, koji se od osnivanja do danas zadržao među liderima lokalne i regionalne radijske scene.</p>
      <p>Veliki broj prijatelja i saradnika koji je svojim prisustvom uveličao slavlje, te mnogobrojne čestitke pristigle iz celog regiona, potvrdili su da je Naxi radio medijska kuća koja se voli.</p>
      <figure>
        <img src="https://www.republika.rs/data/images/2019-11-29/125617_20-proslava-25-rodjendana-naxi-radija_f.jpg?1575037380"/>
        <figcaption>
          <cite>Promo foto</cite>
        </figcaption>
      </figure>
      <p>- Hvala vam što sam večeras najsrećnija i najponosnija žena na svetu! Ovde vidim sve drage prijatelje i saradnike na okupu, i znam da ste ovde zato što se osećate kao deo naše Naxi porodice, koja iz godine u godinu raste sve više... a mi slavimo četvrt veka postojanja Naxi radija! To zvuči tako ozbiljno i veliko, i čini me ponosnom. - istakla je Maja Rakovic, glavna i odgovorna urednica i vlasnica Naxi radija, najavivši još jedno iznenađenje za sve prisutne, video čestitku kojom je Zdravko Čolić prvi čestitao rođendan Naxi radiju.</p>
      <figure>
        <img src="https://www.republika.rs/data/images/2019-11-29/125608_sergej-cetkovic_f.jpg?1575036659"/>
        <figcaption>Sergej Ćetković...<cite>Promo foto</cite></figcaption>
      </figure>
      <p>Proslavu rođendana uveličao je veliki broj zvanica iz javnog života koje su prošetale crvenim tepihom: Jelena Tomašević, Vlado Georgiev, Sergej Ćetković, Ana Stanić, Neverne bebe, Kiki Lesendrić, "Van Gogh", Željko Samardžić, Sanja Ilić, Željko Bebek, grupa "Zana", "Osvajači", Nevena Božović, Sara jo, Marina Ćosić, Žarko Stepanov, Bojan Perić...</p>
      <figure>
        <img src="https://www.republika.rs/data/images/2019-11-29/125609_ana-stanic_f.jpg?1575036722"/>
        <figcaption>Ana Stanić...<cite>Promo foto</cite></figcaption>
      </figure>
      <p>Zaštitni znak Naxi radija oduvek je bila domaća pop-rock muzika, pa je i muzički program ove večeri bio u znaku dolaska regionalnih zvezda. Kao jedna od najvećih zvezda Naxi radija, bez čijih pesama ne prolazi nijedan dan, veče je otvorila Aleksandra Radović. Jedna od najpriznatijih pop pevačica današnjice, u pratnji svog benda otpevala je hitove: "Ljubavi moja", "Bivši dragi", "Čuvaj moje srce", "Čuvam te", "Živeo kraj" i oduševila više od 700 zvanica.</p>
      <figure>
        <img src="https://www.republika.rs/data/images/2019-11-29/125610_aleksandra-radovic_f.jpg?1575036782"/>
        <figcaption>Aleksandra Radović...<cite>Promo foto</cite></figcaption>
      </figure>
      <p>Legendarni rock bend Crvena Jabuka doneo je posebnu emociju evocirajući uspomene uz neke od njihovih neprolaznih hitova poput "Nekako s proljeća" i "Stižu me sjećanja" , dok je završetak večeri bio rezervisan za Marinu Perazić, koja je uz pesme grupe "Denis&amp;Denis" sve prisutne podsetila na hitove koji su obeležili 80-te i začetak talasa elektronske muzike. "Soba 23", "Program tvog kompjutera", "Lažljiva", "Oaza snova" bili su više nego dovoljan razlog za sjajnu atmosferu na podijumu za igru.</p>
      <figure>
        <img src="https://www.republika.rs/data/images/2019-11-29/125611_marina-perazic_f.jpg?1575036869"/>
        <figcaption>Marina Perezić...<cite>Promo foto</cite></figcaption>
      </figure>
      <p>Tokom cele večeri goste je zabavljao fantastičan Blah Blah bend, koji je atmosferu zagrejao najvećim hitovima domaće pop muzike.</p>
      <figure>
        <img src="https://www.republika.rs/data/images/2019-11-29/125612_vlado-georgiev_f.jpg?1575036922"/>
        <figcaption>Vlado Georgijev...<cite>Promo foto</cite></figcaption>
      </figure>
      <p>Naxi žurke postale su poznate kao najglamuroznije i najveselije gradske proslave, a tako je bilo i ove večeri, kada je Naxi radio u društvu prijatelja obeležio značajan jubilej.</p>
      <figure>
        <img src="https://www.republika.rs/data/images/2019-11-29/125615_sara-jo_f.jpg?1575037188"/>
        <figcaption>Sara Jovanović...<cite>Promo foto</cite></figcaption>
      </figure>
      <related>
        <h4>Pročitajte još:</h4>
        <a href="http://republika.rs/zadruga/zadruga/171995/Fanovi-transu-Luna-Sloba-ponovo-Zadruzi"/>
        <a href="http://republika.rs/zabava/estrada/171939/FOTO-ovo-uradio-Skandalozni-anagram-Zeljka-Joksimovica-zapalio-internet"/>
        <a href="http://republika.rs/zabava/estrada/171971/FAJRONT-Popovica-napusta-dugogodisnji-voditelj-Granda-ima-jak-razlog"/>
        <a href="http://republika.rs/zabava/kultura/171933/FOTO-Vuk-Kostic-ocelavio-preko-noci-Glumac-sokirao-starackim-izgledom"/>
        <a href="http://republika.rs/zabava/estrada/171924/FOTO-Nakon-svadbe-decenije-jos-jedno-veliko-slavlje-Sestre-Rodic-objavile-sva-zvona"/>
      </related>
    </article>
  </body>
</html>