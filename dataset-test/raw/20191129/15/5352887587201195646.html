<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/parodos/paroda-skirta-tilzes-akto-101-osioms-metinems-pamineti-1753585/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T15:01:00+00:00"/>
    <meta property="og:title" content="Paroda, skirta Tilžės akto 101-osioms metinėms paminėti"/>
    <meta property="og:description" content="Reklama"/>
  </head>
  <body>
    <article>
      <h1>Paroda, skirta Tilžės akto 101-osioms metinėms paminėti</h1>
      <address><time datetime="2019-11-29T15:01:00+00:00">29 Nov 2019, 15:01</time> by <a rel="author">"Vakarų ekspreso" inf.</a></address>
      <p>Reklama</p>
      <p>
        <b>Šiandien 17 val. Mažosios Lietuvos istorijos muziejaus mansardoje (Didžioji Vandens g. 2) atidaroma Irmos Leščinskaitės paroda"Klaipėdos krašto istorinių asmenybių miniatiūrų vaizdavimas abstrakčioje tapyboje II".</b>
      </p>
      <p>Parodos ciklo sumanymas - pristatyti Klaipėdos krašto istorines asmenybes, panaudojant klasikinę abstrakčią tapybą, papildytą interaktyviais, pridėtinės realybės techniniais sprendimais (technologijos autorė architektė Gerda Antanaitytė).</p>
      <p>Tai tęstinis meno projektas, prasidėjęs 2009 m., vystytas 2016 m., eksponuotas įvairiose Lietuvos galerijose. Nuo 2007 m. parodose taikomi ir interaktyvūs techniniai sprendimai, kurie papildo meninius autorės sumanymus.</p>
      <p>Parodos vienas svarbiausių tikslų, sako I. Leščinskaitė, menine raiška siekti aktualizuoti, naujai įprasminti XVII-XX a. Klaipėdos krašto kultūrinį palikimą.</p>
      <p>Ekspozicijoje šįsyk bus bus pristatomos tapybinės kompozicijos, portretiniai piešiniai, kuriuose vaizduojamos asmenybės: Simonas Dachas, Kristijonas Donelaitis, Prūsijos karalienė Luizė, didikai Chodkevičiai ir Tiškevičiai, Jurgis Zauerveinas, Martynas Jankus, Dovas Zaunius, Otto von Mauderode, Adalbert Bezzenberger.</p>
      <p>Parodą papildo meno kūrinys - Prūsijos karalienės Luizės bronzinis biustas, išlietas "H. Gladenbeck &amp;Sohn" liejykloje. Eksponatas paskolintas iš asmeninės Romualdo Kričmano kolekcijos. Šis kūrinys yra vienas iš eksponatų galimai kada nors įsikursiančiame Klaipėdos karališkajame memorialiniame muziejuje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/parodos/klaipedoje---irmos-lescinskaites-tapybos-paroda/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/kulturos-naujienos/klaipedieciai-pristato-naujausius-savo-kurinius/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>