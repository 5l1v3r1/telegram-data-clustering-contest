<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/krisberedskap-pa-uddevallas-gymnasieskolor/"/>
    <meta property="og:site_name" content="DN.SE"/>
    <meta property="article:published_time" content="2019-11-29T15:11:33+00:00"/>
    <meta property="og:title" content="Krisberedskap på Uddevallas gymnasieskolor"/>
    <meta property="og:description" content="Mordet på en 17-årig flicka i Uddevalla har skakat om staden. På gymnasieskolorna i kommunen förbereder man sig på att hantera elevernas sorg."/>
  </head>
  <body>
    <article>
      <h1>Krisberedskap på Uddevallas gymnasieskolor</h1>
      <address><time datetime="2019-11-29T15:11:33+00:00">29 Nov 2019, 15:11</time> by <a rel="author" href="https://www.dn.se/av/lovisa-herold/" target="_blank">Lovisa Herold</a></address>
      <p>
        <b>Det försvinnande som nu konstaterats vara ett <a href="https://www.dn.se/nyheter/sverige/kroppsdel-hittad-i-sokandet-efter-17-aringen/">mord på en 17-årig flicka i Uddevalla</a> har skakat om staden. På gymnasieskolorna i kommunen förbereder man sig på att hantera elevernas sorg. </b>
      </p>
      <p>Klas Gerle är rektor på det estetiska programmet på Sinclair, som är en av Uddevallas gymnasieskolor. Han säger att den tragiska händelsen berör alla, men särskilt stadens unga. </p>
      <p>– Hon läste inte på vår skola, men det finns alltid kopplingar till kompisar i den åldern, säger Klas Gerle.</p>
      <p><a href="https://www.dn.se/nyheter/sverige/kroppsdel-hittad-i-sokandet-efter-17-aringen/">Läs mer: Polisen utesluter att flickan är vid liv</a> </p>
      <p><b>Sedan försvinnandet </b>har skolan förberett sig på att kunna hantera svåra besked. Kuratorer har kopplats in och personalen har kontakt med kommunens krisgrupp. Enligt Klas Gerle är det viktigt att vara lyhörd för vad eleverna upplever. </p>
      <p>– Unga är ofta aktiva på sociala medier, vilket gör att de snabbt får information, som kan vara både hemsk och felaktig. Allt går väldigt snabbt, så det är viktigt att vi är ordentligt förberedda. </p>
      <p><b>Efter dagens besked</b> kommer personalen att gå vidare med krishanteringen.</p>
      <p>– Det är viktigt att uppmärksamma hur eleverna känner inför det här. Om det är någon som behöver stöd ska det finnas möjlighet att prata, säger Klas Gerle. </p>
      <p><a href="https://www.dn.se/nyheter/sverige/17-aring-forsvunnen-i-uddevalla-detta-har-hant/">Läs mer: Den försvunna 17-åringen i Uddevalla – detta har hänt</a> </p>
    </article>
  </body>
</html>