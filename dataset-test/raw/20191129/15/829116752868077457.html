<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-egyre-tobb-migrans-akar-bejutni-az-orszagba-a-deli-hatar-felol.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:17:00+00:00"/>
    <meta property="og:title" content="Másfél nap alatt közel kétszáz migráns akart bejutni Magyarországra"/>
    <meta property="og:description" content="Néhány óra alatt 33 migránst fogtak el, csak Csongrád megyében."/>
  </head>
  <body>
    <article>
      <h1>Másfél nap alatt közel kétszáz migráns akart bejutni Magyarországra</h1>
      <address><time datetime="2019-11-29T15:17:00+00:00">29 Nov 2019, 15:17</time> by <a rel="author">Origo</a></address>
      <p>
        <b>Mindössze másfél nap alatt összesen 180 migráns próbált meg bejutni Magyarországra. Csongrád és Bács- Kiskun megye felől érkeznek a legtöbben.</b>
      </p>
      <p>Fél nap alatt 29 illegális bevándorlót fogtak a katonák és a <a href="http://www.police.hu/hu/hirek-es-informaciok/legfrissebb-hireink/hatarrendeszet/hatarrendeszeti-hirek-42">rendőrök</a> a Bács-Kiskun megyei határszakaszon, de Csongrád megyében ennél rosszabb volt a helyzet: <a href="http://www.police.hu/hu/hirek-es-informaciok/legfrissebb-hireink/hatarrendeszet/harmincharom-migrans-negy-es-fel-ora-alatt#3">ott 33 határsértő</a> próbált meg illegálisan bejutni az országba, mindössze négy és fél óra alatt.</p>
      <figure>
        <img src="https://cdn.nwmgroups.hu/s/img/i/1911/20191129migransok-a-deli-hataron.jpg?w=644&amp;h=483"/>
        <figcaption>
          <cite>Forrás: Police.hu</cite>
        </figcaption>
      </figure>
      <aside>A migránsok szíreknek, törököknek, vagy pakisztáni állampolgároknak vallották magukat, </aside>
      <p>de a 62 ember közül egyik sem tudta igazolni a személyazonosságát, ahogy azt sem, hogy jogszerűen tartózkodnak Magyarországon. A rendőrök feltartóztatták, majd az ideiglenes biztonsági határzárhoz kísérték őket.</p>
      <figure>
        <img src="https://cdn.nwmgroups.hu/s/img/i/1911/20191129migransok-a-deli-hataron1.jpg?w=644&amp;h=483"/>
        <figcaption>
          <cite>Forrás: Police.hu</cite>
        </figcaption>
      </figure>
      <p>Csütörtökön - 24 óra alatt - összesen 86 migránst tartóztattak fel a rendőrök a Bács-Kiskun megyei határszakaszon, és harminckettőt Csongrád megyében. Ők szír, afgán és iraki állampolgároknak mondták magukat. </p>
      <p>
        <mark>Összesen tehát 180 migránssal szemben kellett alig másfél nap alatt intézkednie a magyar rendőröknek és katonáknak. </mark>
      </p>
      <p><a href="https://www.origo.hu/itthon/20191129-migransok-alagut-deli-hatar-magyarorszag.html">Ahogy arról reggel az Origo beszámolt</a>, a napokban két, kézzel ásott alagutat is találtak a rendőrök, amelyeken át akartak bejutni Magyarországra a migránsok. Az egyik a Csongrád megyei Ásotthalmon, a másik pedig Bács-Kiskun megyében volt, Csikéria térségében.</p>
      <figure>
        <iframe src="https://www.youtube.com/embed/HzUmwdDg8Ng" width="560" height="315" data-service="Youtube" scrolling="no"/>
      </figure>
      <p>Mindkét alagútnál növényekkel takarták el a ki- és bejáratot. A rendőrök betemették az alagutakat, és elfogtak 44 migránst. </p>
    </article>
  </body>
</html>