<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.focus-news.net/news/2019/11/29/2724586/sport-chapekoenze-izpadna-ot-brazilskiya-elit-tri-godini-sled-samoletnata-katastrofa.html"/>
    <meta property="og:site_name" content="Информационна Агенция &quot;Фокус&quot;"/>
    <meta property="article:published_time" content="2019-11-29T15:17:00+00:00"/>
    <meta property="og:title" content="Спорт: Чапекоензе изпадна от бразилския елит три години след самолетната катастрофа"/>
    <meta property="og:description" content="Чапеко. Бразилският отбор Чапекоензе изпадна от елита на страната три години след самолетната катастрофа. По време на трагедията загинаха 19 футболисти, пътувайки за мач от клубните турнири в Южна Америка. Самолетът падна малко след Меделин, когато горивната му система отказа да работи. Трима футболисти оцеляха в този инцидент. Сега три кръга преди края на първенството отборът загуб"/>
  </head>
  <body>
    <article>
      <h1>Спорт: Чапекоензе изпадна от бразилския елит три години след самолетната катастрофа</h1>
      <address><time datetime="2019-11-29T15:17:00+00:00">29 Nov 2019, 15:17</time> by <a rel="author">Агенция "Фокус"</a></address>
      <p><b><i>Чапеко. </i></b>Бразилският отбор Чапекоензе изпадна от елита на страната три години след самолетната катастрофа. По време на трагедията загинаха 19 футболисти, пътувайки за мач от клубните турнири в Южна Америка. Самолетът падна малко след Меделин, когато горивната му система отказа да работи. Трима футболисти оцеляха в този инцидент.<br/>Сега три кръга преди края на първенството отборът загуби с 0:1 от Ботафого (Рио де Жанейро) и остана на предпоследното 19-о място, без шансове да излезе от зоната на изпадащите.<br/>Застрашен от изпадане е и шампионът от 2013-а и 2014-а година Крузейро (Бело Оризонте), както и вторият най-популярен местен отбор Флуминензе.</p>
    </article>
  </body>
</html>