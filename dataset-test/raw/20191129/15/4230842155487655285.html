<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/auto/20191129-krashhe-byudzhetne-avto-2019-nedorogi-novi-varianty/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T15:21:01+00:00"/>
    <meta property="og:title" content="Краще бюджетне авто 2019: недорогі нові варіанти"/>
    <meta property="og:description" content="Експерти відзначають, що останнім часом серед українців зріс попит на купівлю нових недорогих автомобілів."/>
  </head>
  <body>
    <article>
      <h1>Краще бюджетне авто 2019: недорогі нові варіанти</h1>
      <address>
        <time datetime="2019-11-29T15:21:01+00:00">29 Nov 2019, 15:21</time>
      </address>
      <p>Експерти відзначають, що останнім часом серед українців зріс попит на купівлю нових недорогих автомобілів.</p>
      <p>Не знаєте, як обрати краще бюджетне авто 2019 року? Читайте наш рейтинг Топ-5 найдешевших варіантів.</p>
      <p>
        <b>Місце №1. ZAZ Sens</b>
      </p>
      <p>ZAZ Sens – найдешевший автомобіль на українському ринку. Його можна придбати, маючи на руках <b>від 177 тис. грн</b>. Це вітчизняний аналог Daewoo Lanos, які колись випускалися в Запоріжжі.</p>
      <p>Машина оснащена мелітопольським двигуном. Її не можна назвати дуже надійною, однак проблем із запчастинами точно не буде.</p>
      <p>
        <b>Місце №2. Lada Granta</b>
      </p>
      <p>Друге місце серед найдешевших автомобілів в Україні дісталося російській Lada Granta. Її вартість стартує <b>від 214 тис. грн</b>. У мінімальній комплектації модель оснащена бензиновим мотором на <b>1,6 л</b>, потужністю <b>87 л. с</b>. Середня витрата палива на 100 км – <b>7,2 л</b>.</p>
      <p>Кабмін ввів заборону на імпорт цих автомобілів з 1 січня 2020 року, тож Lada недовго залишиться серед price-лідерів.</p>
      <p>
        <b>Місце №3. Ravon R4</b>
      </p>
      <p>Цей седан В-класу відносно нещодавно з’явився на ринку України. Модель випускається на заводі в Узбекистані, який виробляє відомі українцям Daewoo Matiz.</p>
      <p>Автомобіль йде з бензиновим двигуном на<b> 1,5 л</b>, який працює або на механіці, або на автоматі. Ravon R4 можна знайти за ціною <b>від 241 тис. грн</b>.</p>
      <p><b>Читайте:</b> <a href="https://fakty.com.ua/ua/lifestyle/auto/20191118-de-kupyty-vzhyvane-avto-v-ukrayini-4-osnovni-varianty/">Де купити вживане авто в Україні: 4 основні варіанти</a></p>
      <p>
        <b>Місце №4. Peugeot 301</b>
      </p>
      <p>Це один з найдоступніших седанів європейського виробництва, вартість якого стартує<b> від 279 тис. грн</b>. Технічні характеристики Peugeot практично ідентичні Citroën C-Elysée, але Citroën обійдеться дорожче.</p>
      <p>Цей автомобіль заслуговує титул <b>Краще бюджетне авто 2019</b> хоча б за пристойний обсяг багажника (506 л) і п’ять повноцінних місць в салоні.</p>
      <p>
        <b>Місце №5. Renault Logan</b>
      </p>
      <p>Вважається одним з найбільш популярних седанів, що продаються в Україні. Марка поєднує в собі сучасний дизайн, технологічність, практичність, надійність і вигідну ціну. При цьому багажник у Renault Logan ширший, ніж у Peugeot 301 –<b> 510 л</b>.</p>
      <p>У найбюджетнішому виконанні Logan оснащений <b>1,2-літровим двигуном</b>, потужністю <b>75 л. с</b>. А середня витрата палива – <b>6,8 л</b>. Обійдеться він мінімум в<b> 280 тис. грн</b>.</p>
      <p>Нагадаємо, з 20 листопада в Україні набули чинності штрафи за порушення правил перевезення дітей в машині. Про те, <a href="https://fakty.com.ua/ua/lifestyle/auto/20191120-yak-vybraty-dytyache-avtokrislo-p-yat-porad/">як вибрати автокрісло –</a> в матеріалі Фактів ICTV.</p>
    </article>
  </body>
</html>