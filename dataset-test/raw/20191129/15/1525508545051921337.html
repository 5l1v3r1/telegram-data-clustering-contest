<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784033/%D8%AF%D8%B3%D8%AA%D9%88%D8%B1%D8%A7%D8%AA-%D9%85%D9%86-%D8%AF%D8%B1-%D8%B2%D9%85%DB%8C%D9%86-%D9%BE%DB%8C%D8%A7%D8%AF%D9%87-%D9%86%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:50:55+00:00"/>
    <meta property="og:title" content="مجید جلالی: دستورات من در زمین پیاده نمی شود"/>
    <meta property="og:description" content="اهواز - سرمربی تیم فوتبال گل گل گهر سیرجان گفت: شبانه روز برای تیم زحمت کشیدیم و روی دفاع و حمله تیم کار کرده ایم ولی دستورات ما در زمین پیاده نمی شود."/>
  </head>
  <body>
    <article>
      <h1>مجید جلالی: دستورات من در زمین پیاده نمی شود</h1>
      <address>
        <time datetime="2019-11-29T15:50:55+00:00">29 Nov 2019, 15:50</time>
      </address>
      <p>به گزارش <a href="https://www.mehrnews.com/">خبرنگار مهر</a>، مجید جلالی شامگاه جمعه پس از شکست تیمش در برابر فولاد خوزستان در نشست خبری پایان بازی اظهار کرد: ما در طول هفته تمرینات خوبی داشتیم و برنامه های مناسبی برای این بازی اجرا کردیم ولی برای من جالب است که در بازی که به حریف موقعیت گلزنی ندادیم، شکست خوردیم. همانگونه که در برابر پدیده و سپاهان به نظر من ما نباید شکست می خوردیم.</p>
      <p>وی افزود: ما گل هایی دریافت می کنیم که در تمرینات به خوبی در خصوص عدم دریافت آنها برنامه ریزی می کنیم که حریف از این شیوه به ما گل نزند. شبانه روز برای تیم زحمت کشیدیم و روی دفاع و حمله تیم کار کرده ایم ولی وقتی دستورات ما در زمین پیاده نمی شود، چه کاری می توانیم بکنیم؟</p>
      <p>جلالی با تاکید بر اینکه باید به ظرفیت تیم خودمان نیز نگاه کنیم که توانایی انجام کارهای پیچیده را ندارد، بیان کرد: باید کارهای ساده برای کسب موفقیت برای تیم خود تعریف کنیم.</p>
      <p>سرمربی تیم فوتبال گل گهر سیرجان خطاب به کمیته داوران نیز گفت: وقتی داوری کوچکترین سوتی می زند همه بازیکنان روی سرش می ریزند و این یک نوع تاکتیک است اما متاسفانه این مسئله روی داورهای جوان تاثیر گذشته است. داور این بازی باید یک پنالتی برای ما می گرفت که نگرفت.</p>
      <p>به گزارش <a href="https://www.mehrnews.com/">خبرنگار مهر</a>، از سری رقابت های هفته دوازدهم لیگ برتر باشگاه های کشور عصر امروز در استادیوم فولاد خوزستان تیم های فولاد و گل گهر سیرجان به مصاف هم رفتند که در نهایت این بازی با پیروزی تیم خوزستانی به پایان رسید.<br/> </p>
    </article>
  </body>
</html>