<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jamejamonline.ir/online/3986103089455595095/%D9%85%D8%AF%D9%84-%D8%AC%D8%AF%DB%8C%D8%AF-%D9%86%DB%8C%D8%B3%D8%A7%D9%86-%D9%82%D8%B4%D9%82%D8%A7%DB%8C%DB%8C-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="Jamejam Online"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="مدل جدید نیسان قشقایی رونمایی شد (+تصاویر)"/>
    <meta property="og:description" content="قیمت و مشخصات نسخه جدید نیسان قشقایی به تازگی منتشر شده که نشان‌دهنده افزایش قیمت و افزوده شدن امکانات جدید است."/>
  </head>
  <body>
    <article>
      <h1>مدل جدید نیسان قشقایی رونمایی شد (+تصاویر)</h1>
      <address>
        <time datetime="2019-11-29T15:00:00+00:00">29 Nov 2019, 15:00</time>
      </address>
      <pre> قیمت و مشخصات نسخه جدید نیسان قشقایی به تازگی منتشر شده که نشان‌دهنده افزایش قیمت و افزوده شدن امکانات جدید است. </pre>
      <p>به گزارش <a href="http://jamejamonline.ir/">جام جم آنلاین</a> از ایسنا، خودروی کراس اوور نیسان قشقایی که بدون شک یکی از محبوب‌ترین و پرفروش ترین خودروهای جهان علی الخصوص بازار آمریکای شمالی همچون ایالات متحده و کانادا به شمار می رود، در نسخه جدید و فیس لیفت خود قیمت گذاری شده که با قابلیت، تجهیزات و مشخصات جدید انتظار می رود نظر و توجه مشتریانش باری دیگر به سمت و سوی آن جلب شود.</p>
      <p>قیمت نسخه پایه و استاندارد نیسان قشقایی مدل ۲۰۲۰ از ۲۳ هزار و ۲۴۰ دلار در بازار ایالات متحده و ۲۱ هزار و ۴۹۸ دلار در بازار کانادا آغاز می شود که به ترتیب شاهد افزایش ۹۰۰ دلاری و ۱۳۰۰ دلاری نسبت به مدل سال قبل این خودرو بوده است.</p>
      <p>مدل‌های دیفرانسیل جلوی این خودرو با قیمت ۲۸ هزار و ۴۵۰ دلار و همچنین مدل های چهارچرخ محرک آن نیز که در سه مدل مختلف عرضه و ارائه می شود، به ترتیب ۲۴ هزار و ۵۹۰ دلار، ۲۶ هزار و ۱۰۰ دلار و ۲۹ هزار و ۸۰۰ دلار قیمت گذاری و اعلام شده است.</p>
      <p>تمامی نسخه های نیسان قشقایی مدل ۲۰۲۰ از امکانات و تجهیزات ایمنی زیر بهره خواهند برد:</p>
      <p>تکنولوژی‌ هوشمند دستیار راننده‌<br/>ترمز اضطراری خودکار با تشخیص عابران پیاده<br/>هشدار خروج از مسیر<br/>هشدار ترافیک عقب<br/>دستیار نوربالا<br/><br/>همچنین مشتریان و علاقمندان این خودرو قادر خواهند بود قابلیت‌های اضافه‌تری همچون دستیار پروپایلوت و تشخیص علائم جاده‌ای را نیز سفارش دهند.</p>
      <p>از دیگر امکانات تفریحی، رفاهی و سرگرم کننده این خودرو می توان به صفحه‌نمایش ۷ اینچی، سیستم هوشمند اپل کارپلی و اندروید اتو، ورودی‌های هوای عقب، استراحتگاه مرکزی دست اشاره کرد که برای بهره مندی از برخی دیگر از قابلیت ها همچون سیستم صوتی Bose، ناوبری، سرویس‌های ارتباطی نیسان باید مبلغ بیشتری به هنگام سفارش خودرو بپردازند.</p>
      <p>از تغییر و تحولات ظاهری این خودرو می توان از شکل و طراحی به روزتر، چراغ‌های جدید و زیبا، رینگ‌های ۱۹ اینچی جدید و رنگ‌های متفاوت نام برد.</p>
      <p>سیستم قوای محرکه این خودرو به یک پیشرانه چهارسیلندر دو لیتری با توان تولید ۱۴۱ اسب بخار قدرت و ۱۹۹ نیوتن متر گشتاور مجهز است که سیستم انتقال قدرت آن نیز توسط یک گیربکس CVT صورت می‌گیرد.</p>
      <p>همچنین میزان مصرف سوخت آن در مقیاس شهری و بزرگراهی به ترتیب ۹.۴ لیتر و ۷.۴ لیتر به ازای هر صد کیلومتر گزارش و اعلام شده است.</p>
      <figure>
        <img src="http://www.jamejamonline.ir/Media/Image/1398/09/08/637106360595183811.jpg"/>
      </figure>
      <figure>
        <img src="http://www.jamejamonline.ir/Media/Image/1398/09/08/637106360619559796.jpg"/>
      </figure>
      <figure>
        <img src="http://www.jamejamonline.ir/Media/Image/1398/09/08/637106360650342010.jpg"/>
      </figure>
      <figure>
        <img src="http://www.jamejamonline.ir/Media/Image/1398/09/08/637106360717375606.jpg"/>
      </figure>
      <figure>
        <img src="http://www.jamejamonline.ir/Media/Image/1398/09/08/637106360684405660.jpg"/>
      </figure>
      <figure>
        <img src="http://www.jamejamonline.ir/Media/Free/1398/09/08/637106360746126502.jpg"/>
      </figure>
    </article>
  </body>
</html>