<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/fraktsiyu-sluga-narodu-mozhut-pokynuty-15-deputativ-podrobytsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T15:57:29+00:00"/>
    <meta property="og:title" content="Фракцію «Слуга народу» можуть покинути 15 депутатів: подробиці"/>
    <meta property="og:description" content="Народний депутат Ганна Скороход, яку вигнали з фракції Слуга народу, заявила, що найближчим часом така ж доля може спіткати 10-15 народних обранців."/>
  </head>
  <body>
    <article>
      <h1>Фракцію «Слуга народу» можуть покинути 15 депутатів: подробиці</h1>
      <h2>Скороход каже, в рядах монобільшості відбувається процес бродіння</h2>
      <address>
        <time datetime="2019-11-29T15:57:29+00:00">29 Nov 2019, 15:57</time>
      </address>
      <p>Народний депутат <a href="https://narodna-pravda.ua/2019/11/15/nardepiv-skorohod-i-polyakova-vyklyuchyly-zi-slugy-narodu-pislya-skandalu/">Ганна Скороход, яку вигнали з фракції “Слуга народу”</a>, заявила, що найближчим часом така ж доля може спіткати 10-15 народних обранців.</p>
      <p>Як передає НАРОДНА ПРАВДА, про це вона розповіла в інтерв’ю “<a href="https://fakty.ua/325875-ukrainu-gotovyat-k-masshtabnoj-rasprodazhe---nardep-anna-skorohod">Фактам”.</a></p>
      <p>Loading...</p>
      <p>При цьому Ганна Скороход не стала озвучувати імена кандидатів “на виліт”, зазначивши, що це стосується тих, “хто висловлює свою точку зору, не хвилюючись”:</p>
      <p>“До речі, багато хто з нашої фракції мене підтримали. Деякі говорили: «Ми хочемо опинитися на вашому з Антоном місці». Щоб спокійно озвучувати те, що думаєш”.</p>
      <p>Ганна Скороход також додала, що в лавах монобільшості відбувається процес бродіння.</p>
      <p>“Хтось жорстко відстоює свою позицію, хтось каже: «Я натиснув зелену кнопку, тому що більшість натиснула. Навіщо виділятися?”, – коментує Ганна Скороход.</p>
      <p>Окремо вона розповіла, як приймають рішення “слуги народу”:</p>
      <p>“Є загальний чат, куди нам пишуть, як за який закон голосувати. Спірні, лобістські закони або такі, що викликають резонанс, обговорюють на фракції. Коли бачать, що не набирають необхідної кількості голосів, починається розгойдування: «Треба проголосувати. Ви зобов’язані. Ви повинні. Ви тут завдяки Зеленському”.</p>
      <p>Раніше Ганна Скороход зізналася, що була виключена з фракції після розгляду рішення про анбандлінг «Нафтогазу». <a href="https://narodna-pravda.ua/2019/11/29/dobyvatymut-do-kintsya-zvilnena-skorohod-poskarzhylasya-na-tskuvannya/">Вона впевнена, що покарана за інакомислення, і потрапила в опалу через те,  що голосувала, порушивши попередні домовленості.</a></p>
      <p>Вона також поскаржилася на тиск на сім’ю і розповіла, що<a href="https://narodna-pravda.ua/ru/2019/11/29/budut-dobyvat-do-kontsa-ysklyuchennaya-skorohod-pozhalovalas-na-travlyu/"> в минулому році, коли її чоловіка позбавляли громадянства, у неї вимагали півтора мільйона доларів.</a></p>
      <p>Скороход також стверджує, що Україну готують до масштабного розпродажу,<a href="https://narodna-pravda.ua/2019/11/29/prodadut-sotni-ob-yektiv-deputat-rozkryla-detali-masshtabnoyi-pryvatyzatsiyi-v-ukrayini/"> Фонд державного майна опублікував 724 об’єкта на приватизацію.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>