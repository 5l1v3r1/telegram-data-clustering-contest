<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/turizm/prez-oktomvri-nay-mnogo-blgari-sa-ptuvali-do-srbiya-turciya-i-severna-makedoniya"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-29T15:41:02+00:00"/>
    <meta property="og:title" content="Българите пътували най-много до Сърбия, Турция и Северна Македония през октомври"/>
    <meta property="og:description" content="През октомври в чужбина са пътували 473,3 хил. българи, което е с 4,1% повече в сравнение със същия месец на 2018 г. Това показват данни на Националния статистически институт (НСИ)"/>
  </head>
  <body>
    <article>
      <h1>Българите пътували най-много до Сърбия, Турция и Северна Македония през октомври</h1>
      <address>
        <time datetime="2019-11-29T15:41:02+00:00">29 Nov 2019, 15:41</time>
      </address>
      <p>През октомври в чужбина са пътували 473,3 хил. българи, което е с 4,1% повече в сравнение със същия месец на 2018 г. Това показват данни на Националния статистически институт (НСИ)</p>
      <p>Увеличение на пътуванията на български граждани в сравнение със същия месец на предходната година е отчетено към: Сърбия - с 12,1%, Турция - с 9,0%, Република Северна Македония - с 5,3%, Германия - с 4,7%, Австрия - с 4,1%, Румъния - с 3,7%, Гърция - с 0,2%, и други. Същевременно намаляват пътуванията на български граждани към: Унгария - с 9,0%, Франция - с 4,6%, Италия - с 1,5%, Белгия - с 0,6%, и други.</p>
      <p>В сравнение с октомври 2018 г. e регистрирано увеличение по всички наблюдавани цели: „почивка и екскурзия“ - с 8,1%, „служебна“ - с 2,8%, и „други“ - с 2,6%. Най-голям относителен дял от общия брой пътувания на български граждани в чужбина през октомври 2019 г. формират пътуванията с други цели (гостуване, обучение, посещение на културни и спортни мероприятия) – 44,0%, следвани от тези със служебна цел – 28,7%, и с цел почивка и екскурзия – 27,3%.</p>
      <p>През октомври 2019 г. най-голям брой пътувания на български граждани са осъществени към: Турция – 115,9 хил., Гърция – 100,4 хил., Сърбия – 36,5 хил., Румъния – 34,9 хил., Република Северна Македония – 26,6 хил., Германия – 26,6 хил., Австрия – 16,6 хил., Обединеното кралство – 16,3 хил., Италия – 15,1 хил., Испания – 12,6 хиляди.</p>
      <p>През октромври 2019 г. страната ни е била посетена от 766,4 хил. чужденци, или с 3,7% повече в сравнение със същия месец на  2018 г. Увеличение е регистрирано при пътуванията по всички наблюдавани цели: „почивка и екскурзия“ - с 6,4%, „други“ (вкл. гостувания и транзитни преминавания) - с 2,2%, и „служебна“ - с 2,2%. Транзитните преминавания през страната са 28,8% (220,4 хил.) от всички посещения на чужденци в България.</p>
      <p>От общия брой чужденци, посетили България през октомври 2019 г., делът на гражданите от Европейския съюз е 52,2%, или с 2,6% по-малко в сравнение със същия месец на предходната година. Намаляват посещенията на граждани от Полша - с 32,7%, Италия – с 19,7%, Нидерландия - с 11,7%, Белгия - с 10,9%, Германия - със 7,1%, и други.</p>
      <p>Същевременно се увеличават посещенията на граждани от Обединеното кралство - с 10,2%, Австрия - с 8,2%, Гърция - с 3,2%, Румъния - с 1,5%, и други.</p>
      <p>Посещенията на граждани от групата „Други европейски страни“ нарастват с 9,8%, като най-голямо е увеличението на посещенията на граждани от Турция - със 17,8%.</p>
      <p>През октомври 2019 г. преобладава делът на посещенията с други цели – 45,4%, следвани от посещенията с цел почивка и екскурзия – 35,8%, и със служебна цел – 18,8%</p>
      <p>Най-много посещения в България през октомври 2019 г. са реализирали гражданите от: Румъния – 144,8 хил., Турция – 125,8 хил., Гърция – 99,7 хил., Република Северна Македония – 57,9 хил., Сърбия – 53,9 хил., Германия – 39,1 хил., Украйна – 27,1 хил., Обединеното кралство – 21,3 хил., Израел – 14,8 хил., Полша – 13,6 хиляди.</p>
    </article>
  </body>
</html>