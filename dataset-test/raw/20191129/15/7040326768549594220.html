<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/karadeniz-ve-dogu-anadolu-icin-yogun-kar-uyarisi-1399149"/>
    <meta property="og:site_name" content="Karar.com"/>
    <meta property="article:published_time" content="2019-11-29T15:06:00+00:00"/>
    <meta property="og:title" content="Karadeniz ve Doğu Anadolu için yoğun kar uyarısı!"/>
    <meta property="og:description" content="Meteoroloji, Doğu Karadeniz ve Doğu Anadolu'nun yüksek kesimleri için 'yoğun kar' uyarısında bulundu. Buna göre Erzincan, Erzurum, Ardahan, Kars ve Ağrı'nın bin 750 metre üzeri rakımlı yerlerinde yoğun kar yağışı beklenirken, Doğu Karadeniz'in iç kesimlerinde yine bin 750 metre üzeri rakımlı yerlerde kar yağışı gerçekleşecek."/>
  </head>
  <body>
    <article>
      <h1>Karadeniz ve Doğu Anadolu için yoğun kar uyarısı!</h1>
      <address>
        <time datetime="2019-11-29T15:06:00+00:00">29 Nov 2019, 15:06</time>
      </address>
      <p>
        <b>Meteoroloji, Doğu Karadeniz ve Doğu Anadolu'nun yüksek kesimleri için 'yoğun kar' uyarısında bulundu. Buna göre Erzincan, Erzurum, Ardahan, Kars ve Ağrı'nın bin 750 metre üzeri rakımlı yerlerinde yoğun kar yağışı beklenirken, Doğu Karadeniz'in iç kesimlerinde yine bin 750 metre üzeri rakımlı yerlerde kar yağışı gerçekleşecek.</b>
      </p>
      <p>Doğu Karadeniz ve Doğu Anadolu'nun yüksek kesimlerinde hafta sonu yoğun kar yağışı bekleniyor.</p>
      <p>Meteoroloji Genel Müdürlüğü'nden yapılan açıklamaya göre, Doğu Karadeniz'in iç kesimleriyle Doğu Anadolu'nun kuzeyinde (Erzincan, Erzurum, Ardahan, Kars ve Ağrı) bin 750 metre üzeri rakımlı yerlerde yer yer yoğun kar yağışı öngörülüyor.</p>
      <p>
        <b>PAZAR ÖĞLE SAATLERİNE DİKKAT</b>
      </p>
      <p>Bu bölgelerde pazar günü öğle saatlerinden itibaren de bin metre üzeri rakımlı yerlerde yer yer yoğun kar yağışı tahmin ediliyor.</p>
      <p>Olası buzlanma, görüş mesafesinde azalma ve ulaşımda aksamalar gibi olumsuzluklara karşı dikkatli ve tedbirli olunması gerekiyor.</p>
      <p>
        <b>BİN METREDE 20 CM'Yİ GEÇECEK</b>
      </p>
      <p>Meteoroloji 11. Bölge Müdürlüğü'nden de yapılan yazılı açıklamaya göre, hafta sonu ülkenin doğusunda görülecek yağışlar, cumartesi günü Doğu Karadeniz'in iç kesimlerinde bin 750 metre üzeri rakımlı yerlerde gerçekleşecek.</p>
      <p>Yağışlar pazar günü, öğle saatlerinden itibaren bin metre üzeri rakımlı yerlerde yer yer yoğun kar (20 santimetre ve üzeri) şeklinde olacak. </p>
      <p>Açıklamada, meydana gelmesi muhtemel buzlanma, görüş mesafesinde azalma ve ulaşımda aksamalar gibi olumsuzluklara karşı vatandaşların ve yetkililerin dikkatli ve tedbirli olmaları gerektiği kaydedildi.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>