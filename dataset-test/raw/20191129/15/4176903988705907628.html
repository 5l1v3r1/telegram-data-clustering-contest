<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/policija-incident-povezan-s-terorizmom-skaj-njuz-jedna-zrtva/"/>
    <meta property="og:site_name" content="Krstarica"/>
    <meta property="article:published_time" content="2019-11-29T15:54:00+00:00"/>
    <meta property="og:title" content="Policija: Incident povezan s terorizmom, Skaj njuz: jedna žrtva"/>
    <meta property="og:description" content="LONDON - Britanska policija saopštila je danas da, iz predostrožnosti, tretira incident na Londonskom mostu kao &quot;povezan sa terorizmom&quot; i potvrdila da je"/>
  </head>
  <body>
    <article>
      <h1>Policija: Incident povezan s terorizmom, Skaj njuz: jedna žrtva</h1>
      <address><time datetime="2019-11-29T15:54:00+00:00">29 Nov 2019, 15:54</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Britanska policija saopštila je danas da, iz predostrožnosti, tretira incident na Londonskom mostu kao „povezan sa terorizmom“ i potvrdila da je upucala muškarca.</p>
      <p>Skaj njuz prenosi, pozivajući se na neimenovane izvore, da je u incidentu ubijena najmanje jedna osoba koja nije napadač.</p>
      <p>„U ovom trenutku, okolnosti u vezi sa incidentom na Londonskom mostu i dalje nisu jasne. Ipak, iz predostrožnosti, trenutno reagujemo na ovo kao da je reč o incidentu povezanim sa terorizmom“, navela je policija na Tviteru.</p>
      <p>Britanski premijer Boris Džonson naveo je da je redovno dobija informacije o incidentu i zahvalio policiji i hitnim službama na brzom reagovanju, prenosi Rojoters.</p>
      <p>Policija je prethodno saopštila da je više osoba izbodeno u blizini Londonskog mosta.</p>
      <p>„Policija je zadržala u pritvoru muškarca. Verujemo da je nekoliko ljudi povređeno“, navodi se na Tviter nalogu policije.</p>
      <p>Britanski mediji navode da je most opkolila policija.</p>
      <p>Novinar Bi-Bi-Sija rekao je da je video tuču grupe muškaraca na mostu.</p>
      <p>Potom je stigla policija i ispaljeni su hici, naveo je on.</p>
      <p>Londonska Hitna služba saopštila je da je ovo označila kao veliki incident i da je nekoliko ekipa izašlo na lice mesta.</p>
      <p>(Tanjug)</p>
    </article>
  </body>
</html>