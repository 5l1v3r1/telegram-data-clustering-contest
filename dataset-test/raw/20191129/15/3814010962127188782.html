<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/nyakolko-dushi-sa-raneni-sled-ataka-s-nozh-na-london-bridzh"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T15:42:00+00:00"/>
    <meta property="og:title" content="Най-малко петима души са ранени след атака с нож на Лондон Бридж"/>
    <meta property="og:description" content="Най-малко петима души са ранени при нападение с нож на Лондон Бридж в британската столица. Според полицията, един човек е убит. Случаят се разглежда к..."/>
  </head>
  <body>
    <article>
      <h1>Най-малко петима души са ранени след атака с нож на Лондон Бридж</h1>
      <address><time datetime="2019-11-29T15:42:00+00:00">29 Nov 2019, 15:42</time> by <a rel="author">Джанан Дурал</a></address>
      <p>
        <b>Най-малко петима души са ранени при нападение с нож на Лондон Бридж в британската столица. Според полицията, един човек е убит. Случаят се разглежда като "свързан с тероризъм", но като "предпазна мярка", защото обстоятелствата около инцидента все още не са изяснени.</b>
      </p>
      <figure>
        <video src="https://nws2.bnt.bg/p/p/s/psn-291119-18-napadenie-s-noj-london-x264-728586.mp4"/>
      </figure>
      <p>Сигналът е получен в ранния следобед местно време. Репортер на Би Би Си разказва, че е видял сбиване между няколко души, информацията не е официално потвърдена.</p>
      <p>При пристигането си полицията произвежда изстрели - това е стрелбата, за която споменават очевидци. Районът е отцепен. Близката спирка на метрото е затворена и влаковете не спират на нея. Хората са приканени да не напускат домовете си и да не се движат близо до Лондон бридж.</p>
      <p>Премиерът Борис Джонсън написа в Туитър, че е информиран за инцидента и благодари на полицията и на медицинските екипи за действията.</p>
      <related>
        <a href="http://news.bnt.bg/bg/a/strelba-na-london-bridzh"/>
      </related>
    </article>
  </body>
</html>