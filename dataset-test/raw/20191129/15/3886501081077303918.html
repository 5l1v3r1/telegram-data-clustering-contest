<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119974-vatikan-vratio-svetoj-zemlji-relikviju-sa-isusovih-jasli?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-29T15:45:04+00:00"/>
    <meta property="og:title" content="Vatikan vratio Svetoj zemlji relikviju sa Isusovih jasli"/>
    <meta property="og:description" content="Hrišćani su danas slavili jer je mala drvena relikvija za koju se veruje da je bila deo Isusovih jasli vraćena u Svetu zemlju nakon što je pre skoro 1.400 godina poslata u Rim papi na poklon.Relikvija veličine palca pokazana je danas vernicima u Crkvi Notr Dam u Jerusalimu na dan slavlja i molitve.Sutra će biti poslata u Crkvu Svete Katarine kraj Crkve rodjenja u Vitlejemu na Zapadnoj obali, gde se po hrišćanskoj tradiciji rodio Isus.Deo drvenih jasli za koje se veruje da je bile Isusove poslao je Sveti Sofronije, jerusalimski patrijarh, papi Teodoru Prvom 640-tih godina u vreme muslimanskog osvajanja Svetog grada.Jiska Harani, izraelski stručnjak za hrišćanstvo, rekla je da su mnoge relikvije odnete iz Svete zemlje u Srednjem veku kada su Rim i drugi gradovi postajali centar hrišćanskog života i hodočasništva.Ona je ocenila da je vraćanje tako važnog predmeta &quot;definitivno izraz zajedništva Vatikana i Svete zemlje&quot;.Drvene jasle su date papi Teodoru Prvom na poklon jer je on bio iz Svete zemlje i da se ojačaju…"/>
  </head>
  <body>
    <article>
      <h1>Vatikan vratio Svetoj zemlji relikviju sa Isusovih jasli</h1>
      <address>
        <time datetime="2019-11-29T15:45:04+00:00">29 Nov 2019, 15:45</time>
      </address>
      <slideshow>
        <figure>
          <img src="https://static.beta.rs/thumbs/5c176787.556x371.jpg"/>
        </figure>
        <figure>
          <img src="https://static.beta.rs/thumbs/8fae90cf.556x371.jpg"/>
        </figure>
        <figure>
          <img src="https://static.beta.rs/thumbs/55fcd0fa.556x371.jpg"/>
        </figure>
        <figure>
          <img src="https://static.beta.rs/thumbs/53e142a0.556x371.jpg"/>
        </figure>
        <figure>
          <img src="https://static.beta.rs/thumbs/bf7001a3.556x371.jpg"/>
        </figure>
      </slideshow>
      <p><b>Hrišćani su danas slavili jer je mala drvena relikvija za koju se veruje da je bila deo Isusovih jasli vraćena u Svetu zemlju nakon što je pre skoro 1.400 godina poslata u Rim papi na poklon.</b><br/><br/>Relikvija veličine palca pokazana je danas vernicima u Crkvi Notr Dam u Jerusalimu na dan slavlja i molitve.<br/><br/>Sutra će biti poslata u Crkvu Svete Katarine kraj Crkve rodjenja u Vitlejemu na Zapadnoj obali, gde se po hrišćanskoj tradiciji rodio Isus.<br/><br/>Deo drvenih jasli za koje se veruje da je bile Isusove poslao je Sveti Sofronije, jerusalimski patrijarh, papi Teodoru Prvom 640-tih godina u vreme muslimanskog osvajanja Svetog grada.<br/><br/>Jiska Harani, izraelski stručnjak za hrišćanstvo, rekla je da su mnoge relikvije odnete iz Svete zemlje u Srednjem veku kada su Rim i drugi gradovi postajali centar hrišćanskog života i hodočasništva.<br/><br/>Ona je ocenila da je vraćanje tako važnog predmeta "definitivno izraz zajedništva Vatikana i Svete zemlje".<br/><br/>Drvene jasle su date papi Teodoru Prvom na poklon jer je on bio iz Svete zemlje i da se ojačaju veze sa crkvom.<br/><br/>Pošto su isuviše osetljive da bi se premeštale, papa Franja je odlučio da vrati mali deo.<br/><br/>Oko 50 vernika prisustvovalo je danas specijalnoj misi kada je relikvija predstavljena.<br/><br/>Mali delić drveta je ukrašen srebrom i stavljen pored oltara, a vernici su prilazili da ga vide, a neki su kleknuli i ljubili vitrinu u kojoj je izložen.</p>
    </article>
  </body>
</html>