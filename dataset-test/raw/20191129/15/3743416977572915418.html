<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/kulfold/337800/Keseleses_tamadas_Londonban_agyonlottek_az_elkovetot"/>
    <meta property="og:site_name" content="www.ma.hu"/>
    <meta property="article:published_time" content="2019-11-29T15:17:00+00:00"/>
    <meta property="og:title" content="Késeléses támadás Londonban, agyonlőtték az elkövetőt"/>
    <meta property="og:description" content="A londoni rendőrség közlése szerint egy embert őrizetbe vettek. A brit médiában megjelent nem hivatalos értesülések szerint lövéseket is lehetett hallani, és a kivonuló fegyveres rendőri egységek egy embert agyonlőttek. Ezt a Scotland Yard egyelőre nem erősítette meg. A London hidat és környékét a rendőrség lezárta. Hivatalos részről péntek délutánig nem hangzott el, hogy terrortámadás történt-e - írja az MTI. Priti Patel brit belügyminiszter e hónap elején bejelentette, hogy mérsékelték a brit elhárító hatóságok a nagy-britanniai terrorkészültség szintjét. Patel az intézkedést bejelentő közleményében hangsúlyozta ugyanakkor, hogy a terrorfenyegetettség továbbra is magas. Az ötfokozatú skálán az addig érvényben volt második legmagasabb, &quot;súlyos&quot; szintről a harmadik szintre, &quot;jelentősre&quot; módosították a készültségi fokozatot. A nagy-britanniai terrorkészültségi fokozat 2014 augusztusa óta nem volt ilyen alacsonyan."/>
  </head>
  <body>
    <article>
      <h1>Késeléses támadás Londonban, agyonlőtték az elkövetőt</h1>
      <h2>A Scotland Yard péntek délutáni beszámolója szerint többen megsebesültek egy késeléses támadásban London belvárosában, a Temzén átívelő London híd közelében.</h2>
      <address><time datetime="2019-11-29T15:17:00+00:00">29 Nov 2019, 15:17</time> by <a rel="author">MTI</a></address>
      <p>A londoni rendőrség közlése szerint egy embert őrizetbe vettek. A brit médiában megjelent nem hivatalos értesülések szerint lövéseket is lehetett hallani, és a kivonuló fegyveres rendőri egységek egy embert agyonlőttek. Ezt a Scotland Yard egyelőre nem erősítette meg. <br/><br/>A London hidat és környékét a rendőrség lezárta. Hivatalos részről péntek délutánig nem hangzott el, hogy terrortámadás történt-e - írja az MTI. Priti Patel brit belügyminiszter e hónap elején bejelentette, hogy mérsékelték a brit elhárító hatóságok a nagy-britanniai terrorkészültség szintjét. Patel az intézkedést bejelentő közleményében hangsúlyozta ugyanakkor, hogy a terrorfenyegetettség továbbra is magas. <br/><br/>Az ötfokozatú skálán az addig érvényben volt második legmagasabb, "súlyos" szintről a harmadik szintre, "jelentősre" módosították a készültségi fokozatot. A nagy-britanniai terrorkészültségi fokozat 2014 augusztusa óta nem volt ilyen alacsonyan.</p>
      <figure>
        <iframe data-src="https://twitter.com/Monkeytripes/status/1200426215510888453?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>