<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/joker-yonetmeni-odakli-dc-soylentileri/"/>
    <meta property="og:site_name" content="LOG"/>
    <meta property="article:published_time" content="2019-11-29T15:30:01+00:00"/>
    <meta property="og:title" content="Joker yönetmeni odaklı DC söylentileri"/>
    <meta property="og:description" content="Todd Phillips'in yönettiği Joker filminin elde ettiği başarıdan sonra Warner Bros. cephesinde yeni söylentiler gün yüzüne çıktı."/>
  </head>
  <body>
    <article>
      <h1>Joker yönetmeni odaklı DC söylentileri</h1>
      <address><time datetime="2019-11-29T15:30:01+00:00">29 Nov 2019, 15:30</time> by <a rel="author">Billur YASA</a></address>
      <p><b>Todd Phillips</b>‘in yönettiği Joker filminin elde ettiği başarıdan sonra Warner Bros. cephesinde yeni söylentiler gün yüzüne çıktı. Bu söylentilerden biri de Todd Phillips’in yeni bir DC kahramanını beyaz perdeye taşıyacağı yönünde.</p>
      <p><b>Joker</b> filminin şaşırtıcı başarıları Venedik Film Festivali’nde en iyi film ödülünü kazanmasıyla başladı. Fakat işler filmin vizyona girmesiyle daha da enteresan bir hal aldı. Son rakamlara baktığımızda filmin toplam gişe hasılatının<b> 1,035 milyar dolara</b> ulaştığını görüyoruz. Detaylara indiğimizde bu kazancın 326 milyon dolarının Amerika’dan geldiği, geriye kalan 708 milyon doları ise uluslarası pazarlardan elde edildiği anlaşılıyor. Bu da filmi Warner Bros. stüdyoları açısından büyük bir başarıya dönüştürüyor.</p>
      <h3>Joker yönetmeninin yeni projesi</h3>
      <p>Daha önce Warner Bros. stüdyolarının Joker’in tarzında yeni projeler geliştirmek istediğini sizlere duyurmuştuk. Hatta bu doğrultuda <b>Birds of Prey </b>ve<b> The Suicide Squad</b> filmlerinin yetişkinlere hitap edecek şekilde tasarlandığını da söylemiştik. Planlar bunlarla sınırlı kalmayacak gibi görünüyor. <a href="https://www.forbes.com/sites/scottmendelson/2019/11/20/joker-2-todd-phillips-joaquin-phoenix-dc-films-it-chapter-two-deadpool-2-box-office/?utm_source=TWITTER&amp;utm_medium=social&amp;utm_content=2849079229&amp;utm_campaign=sprinklrForbesMainTwitter#2230965f3197">Forbes</a>‘un haberine göre Joker ‘in yönetmenliğini üstlenen Todd Phillips yeni bir DC projesiyle karşımıza çıkabilir. Bu projenin henüz netlik kazanmadığı ancak Warner Bros. stüdyolarının bir <b>DC</b> kahramanını daha Todd Phillips’e emanet etmeye hazırlandığı konuşuluyor. Bahsi geçen karakterin kim olduğunu bilmiyoruz. Ancak bunun bir orijin filmi olacağı söyleniyor. Dolayısıyla henüz DC sinema evreninde görmediğimiz bir isim olacağına inanıyoruz. Bakalım bu söylentiler doğru çıkacak mı?</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/avengers-endgame-filminde-hulkin-degisen-rolu/"/>
      </related>
    </article>
  </body>
</html>