<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/plovdiv/nadziratel-ot-zatvora-v-pazardjik-vliza-zad-reshetkite-za-4-g-i-10-meseca-news_1411071.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T15:56:00+00:00"/>
    <meta property="og:title" content="Надзирател от затвора в Пазарджик влиза зад решетките за 4 г и 10 месеца"/>
    <meta property="og:description" content="Георги Доков е блъснал и убил на място 16-годишно момиче"/>
  </head>
  <body>
    <article>
      <h1>Надзирател от затвора в Пазарджик влиза зад решетките за 4 г и 10 месеца</h1>
      <address><time datetime="2019-11-29T15:56:00+00:00">29 Nov 2019, 15:56</time> by <a rel="author" href="https://www.actualno.com/editors/uid/158" target="_blank">Веселина Божилова</a></address>
      <p>Върховният касационен съд потвърди днес решението на Апелативен съд- Пловдив, с което влиза в сила ефективна присъда от 4 години и 10 месеца на Георги Доков, надзирател от Затвора Пазарджик. На 30 август миналата година около 20.40 ч вечерта, той е управлявал лек автомобил "Опел Астра" по общински път между селата Сарая и Ивайло в пияно състояние, когато блъска и убива на място 16 годишно момче. <br/><br/><br/>Обвинението доказа, че с концентрация на алкохол в кръвта 1.56 на хиляда промила, той е нарушил правилата за движение, избрал е скорост от 65 км/ч и не се е съобразил с конкретните условия за видимост, така че не е бил в състояние да спре пред евентуално препятствие. Пазарджишкият окръжен съд разгледа делото при съкратено съдебно следствие, тъй като обвиняемият е признал фактите и обстоятелствата, затова определеното от съда наказание от 7 г и 3 месеца лишаване от свобода е намалено с една трета. Така присъдата става 4 години и 10 месеца и тя е приведена в изпълнение. </p>
    </article>
  </body>
</html>