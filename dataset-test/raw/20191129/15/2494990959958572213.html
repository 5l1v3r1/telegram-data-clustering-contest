<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/economia/2019/11/29/news/bonus-rubinetti-manovra-come-funziona-sconto-fiscale-1248437/"/>
    <meta property="og:site_name" content="Il Tempo"/>
    <meta property="article:published_time" content="2019-11-29T15:24:00+00:00"/>
    <meta property="og:title" content="Bonus rubinetti, novità in manovra. Come funziona l'eco-sconto fiscale"/>
    <meta property="og:description" content="Spuntano nuovi sconti fiscali negli emendamenti della legge di Bilancio che costituisce la manovra finanziaria del governo. Nasce infatti un nuovo bonus dedicato all'acquisto di rubinetti e soffioni doccia ecologici mentre saranno prorogati di un anno quelli per verde e giardini. Cos'è il bon..."/>
  </head>
  <body>
    <article>
      <h6 class="kicker">LEGGE DI BILIANCIO</h6>
      <h1>Bonus rubinetti, novità in manovra. Come funziona l'eco-sconto fiscale</h1>
      <address>
        <time datetime="2019-11-29T15:24:00+00:00">29 Nov 2019, 15:24</time>
      </address>
      <p>Spuntano nuovi sconti fiscali negli emendamenti della <b>legge di Bilancio</b> che costituisce la <b>manovra</b> finanziaria del governo. Nasce infatti un <b>nuovo bonus</b> dedicato all'acquisto di r<b>ubinetti e soffioni doccia ecologici</b> mentre saranno prorogati di un anno quelli per verde e giardini.</p>
      <p>Cos'è il bonus rubinetti? Si tratta di un'estensione dell'eco-bonus del 65% per le spese relative ad "acquisto e la posa in opera di <b>rubinetteria sanitaria</b> con portata di erogazione uguale o inferiore a 6 litri al minuto, soffioni doccia e colonne doccia attrezzate con portata uguale o inferiore ai 9 litri al minuto, cassette di scarico e sanitari con volume medio di risciacquo uguale o inferiore ai 4 litri", riporta il Sole 24 Ore, per un valore massimo di spesa di 3mila euro. La modifica presentata dal <b>Pd</b>, che ha seguito proposte del <b>Movimento 5 Stelle</b>, ha l'obiettivo di rendere più green le case degli italiani. </p>
      <related>
        <h4>Articoli Correlati</h4>
        <a href="https://tv.iltempo.it/tv-news/2019/11/29/video/mes-salvini-conte-ignorante-mi-quereli-pure-non-uso-immunita-1248239/"/>
      </related>
    </article>
  </body>
</html>