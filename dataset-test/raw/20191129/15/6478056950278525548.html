<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/slovakyada-yeni-yasa-tasarisi-kurtaj-talep-edenler-fetus-ya-da-embriyo-goruntulerine-bakmaya-zorlanacak/"/>
    <meta property="og:site_name" content="Diken"/>
    <meta property="article:published_time" content="2019-11-29T15:25:22+00:00"/>
    <meta property="og:title" content="Slovakya’da yeni yasa tasarısı: Kürtaj talep edenler fetüs ya da embriyo görüntülerine bakmaya zorlanacak"/>
    <meta property="og:description" content="Slovakya parlamentosunda değerlendirilen yeni yasa çerçevesinde kürtaj yaptırmayı talep eden kadınlar, embriyo ya da fetüslerinin görüntülerine bakmaya zorlanacak."/>
  </head>
  <body>
    <article>
      <h1>Slovakya’da yeni yasa tasarısı: Kürtaj talep edenler fetüs ya da embriyo görüntülerine bakmaya zorlanacak</h1>
      <h2>Slovakya parlamentosunda değerlendirilen yeni yasa çerçevesinde kürtaj yaptırmayı talep eden kadınlar, embriyo ya da fetüslerinin görüntülerine bakmaya zorlanacak.</h2>
      <address>
        <time datetime="2019-11-29T15:25:22+00:00">29 Nov 2019, 15:25</time>
      </address>
      <p>Geçen hafta aralarında İnsan Hakları İzleme Örgütü, Uluslararası Af Örgütü, Marie Stopes International ve Kadınların Güvenli Kürtaj Haklarına İlişkin Uluslararası Kampanya’nın da bulunduğu 30 civarında kuruluşun imzaladığı açık mektupta tasarı <b>‘gerici’</b> olarak tanımlanmış, <b>‘önerilen değişiklikler için herhangi bir tıbbi gerekçe sunulmadığı’ </b>belirtilmiş ve tasarının geri çevrilmesi yönünde çağrı yapılmıştı.</p>
      <p>Reklam</p>
      <p><a href="https://www.independentturkish.com/node/97551/d%C3%BCnya/slovakyada-yeni-k%C3%BCrtaj-yasa-tasar%C4%B1s%C4%B1-k%C3%BCrtaj-talep-eden-kad%C4%B1nlar-embriyo-ya-da-fet%C3%BCs">Independent Türkçe’nin haberine göre</a> insan hakları grupları ise tasarıyı, kadın üreme haklarına zarar vererek diğer Avrupa Birliği (AB) ülkelerine <b>‘tehlikeli’</b> bir emsal teşkil edeceği gerekçesiyle eleştirdi.</p>
      <p>Slovakya’da yapılan bir kamuoyu yoklaması halkın yüzde 55.5’inin kadınların kürtaj hakkına ilişkin sınırlandırmalara karşı olduğunu, yüzde 34.6’sının ise söz konusu yasa tasarısını desteklediğini göstermişti.</p>
      <p>Yasa tasarısı kapsamında aynı zamanda <b>‘kürtaj reklamı yapmak’</b> da yasaklanacak. Buna uymayanlara fahiş para cezalarının uygulanması öngörülüyor.</p>
      <p>Reklam</p>
    </article>
  </body>
</html>