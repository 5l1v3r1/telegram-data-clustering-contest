<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/evropa/vise-osoba-izbodeno-na-londonskom-mostu-policija-pucala-uhapsen-osumnjiceni-(video)_1071638.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T15:39:00+00:00"/>
    <meta property="og:title" content="Више особа избодено на Лондонском мосту, полиција пуцала, ухапшен осумњичени (ВИДЕО)"/>
    <meta property="og:description" content="Више особа избодено је данас у близини Лондонског моста, саопштила је британска полиција додајући да је осумњичени задржан у притвору."/>
  </head>
  <body>
    <article>
      <h1>Више особа избодено на Лондонском мосту, полиција пуцала, ухапшен осумњичени (ВИДЕО)</h1>
      <h2>ЛОНДОН - Више особа избодено је данас у близини Лондонског моста, саопштила је британска полиција додајући да је осумњичени задржан у притвору.</h2>
      <address>
        <time datetime="2019-11-29T15:39:00+00:00">29 Nov 2019, 15:39</time>
      </address>
      <p>"Полиција је задржала у притвору мушкарца. Верујемо да је неколико људи повређено", наводи се на Твитер налогу полиције.</p>
      <figure>
        <img src="http://www.rtv.rs/sr_ci/evropa/slike/2017/09/19/london-policajka-jpg_660x330.jpg"/>
        <figcaption>EPA (WILL OLIVER)</figcaption>
      </figure>
      <p>Ројтерс преноси, позивајући се на неименовани безбедносни извор, да је полиција пуцала у осумњиченог.</p>
      <p>"Изгледа да је неко упуцан", рекао је портпарол полиције.</p>
      <p>Британски медији наводе да је мост опколила полиција. Новинар Би-Би-Сија рекао је да је видео тучу групе мушкараца на мосту. Потом је стигла полиција и испаљени су хици, навео је он.</p>
      <p>Лондонска Хитна служба саопштила је да је ово означила као велики инцидент и да је неколико екипа изашло на лице места.<br/>На снимцима и фотографијама објављеним на Твитеру види се неколио полицијских возила и аутобуса на мосту и камион који се испречио преко улице.</p>
      <p>
        <b>Полиција: Инцидент повезан с тероризмом</b>
      </p>
      <p>Британска полиција саопштила је данас да, из предострожности, третира инцидент на Лондонском мосту као "повезан са тероризмом" и потврдила да је упуцала мушкарца. Скај њуз преноси, позивајући се на неименоване изворе, да је у инциденту убијена најмање једна особа која није нападач.</p>
      <p>"У овом тренутку, околности у вези са инцидентом на Лондонском мосту и даље нису јасне. Ипак, из предострожности, тренутно реагујемо на ово као да је реч о инциденту повезаним са тероризмом", навела је полиција на Твитеру.</p>
      <p>Британски премијер Борис Џонсон навео је да је редовно добија информације о инциденту и захвалио полицији и хитним службама на брзом реаговању, преноси Ројотерс.</p>
      <p>Полиција је претходно саопштила да је више особа избодено у близини Лондонског моста.<br/>"Полиција је задржала у притвору мушкарца. Верујемо да је неколико људи повређено", наводи се на Твитер налогу полиције.</p>
      <p>Британски медији наводе да је мост опколила полиција. Новинар Би-Би-Сија рекао је да је видео тучу групе мушкараца на мосту.</p>
      <p>Потом је стигла полиција и испаљени су хици, навео је он. Лондонска Хитна служба саопштила је да је ово означила као велики инцидент и да је неколико екипа изашло на лице места.</p>
      <figure>
        <iframe src="https://www.youtube.com/embed/_uCbYb2Cu9Q" width="560" height="314" data-service="Youtube" scrolling="no"/>
      </figure>
    </article>
  </body>
</html>