<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/protest-masiv-organizat-in-austria-pentru-salvarea-padurilor-din-romania-video.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T15:59:00+00:00"/>
    <meta property="og:title" content="Protest masiv organizat în Austria, pentru salvarea pădurilor din România. VIDEO"/>
    <meta property="og:description" content="Mii de oameni au participat la un protest pe străzile din Viena, Austria, pentru salvarea pădurilor din România."/>
  </head>
  <body>
    <article>
      <h1>Protest masiv organizat în Austria, pentru salvarea pădurilor din România. VIDEO</h1>
      <h2>Mii de oameni au participat la un protest pe străzile din Viena, Austria, pentru salvarea pădurilor din România.</h2>
      <address>
        <time datetime="2019-11-29T15:59:00+00:00">29 Nov 2019, 15:59</time>
      </address>
      <p> </p>
      <p>Protestul a fost organizat de Agent Green împreună cu Fridays for Future Vienna, sub sloganul: SAVE ROMANIAN PRIMARY FORESTS, relatează <a href="https://ardealnews.ro/2019/11/29/acum-in-viena-protest-pentru-salvarea-padurilor-din-romania-video/">Ardealnews</a>.</p>
      <p>Protestatarii au ajuns la Ministerul Mediului din Viena și susțin că o serie de firme austriece <b>toacă anual milioane de arbori din România și ar trebui responsabilizate.</b></p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fagentgreen.ro%2Fvideos%2F940084469719840%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
      <p>Gabriel Păun, președinte Agent Green, a transmis: <i>„Vă spun sincer că sunt foarte plăcut surprins de ce se întâmplă acum la Viena. Totul a început acum o săptămână când am fost invitat de mișcarea Fridays for Future din Viena să țin un discurs.”</i></p>
      <p><i>„Acolo am povestit cu încă un coleg ce se întâmplă în România și ce impact au asupra țării noastre firmele austriece care procesează milioane de metri cubi în fiecare an, milioane de arbori din România. Ulterior a fost o dezbatere de vreo două, trei ore la Universitatea Bochum din Viena, unde împreună cu un coleg am avut o dezbatere cu reprezentanții uneia dintre acele firme austriece, binecunoscute la noi”</i><i>, </i>a adăugat acesta.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fagentgreen.ro%2Fvideos%2F473769230199066%2F&amp;show_text=0&amp;width=560" width="560" height="308" data-service="Facebook" scrolling="no"/>
      </figure>
      <p>Sursa: Pro TV</p>
    </article>
  </body>
</html>