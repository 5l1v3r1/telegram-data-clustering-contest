<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.ua/news/468225-use-pro-protseduru-podannya-zayavok-na-pridbannya-kvitkiv-na-matchi-ievro-2020"/>
    <meta property="og:site_name" content="СПОРТ.UA"/>
    <meta property="article:published_time" content="2019-11-29T15:48:00+00:00"/>
    <meta property="og:title" content="Усе про процедуру подання заявок на придбання квитків на матчі євро-2020"/>
    <meta property="og:description" content="Правила придбання квитків на матчі чемпіонату Європи ⋆ Футбол на Sport.ua"/>
  </head>
  <body>
    <article>
      <h1>Усе про процедуру подання заявок на придбання квитків на матчі євро-2020</h1>
      <address>
        <time datetime="2019-11-29T15:48:00+00:00">29 Nov 2019, 15:48</time>
      </address>
      <figure>
        <img src="https://pic.sport.ua/images/news/0/11/141/orig_468225.jpg"/>
        <figcaption>
          <cite>© УАФ</cite>
        </figcaption>
      </figure>
      <p>Як і <a href="https://sport.ua/news/467026-evro-2020-gde-kogda-i-kak-mozhno-kupit-bilety">повідомлялося раніше</a>, квиткова квота УАФ як асоціації, чия команда візьме участь у фінальному турнірі Євро-2020, буде реалізовуватися через офіційний сайт УЄФА — euro2020.com/tickets.<br/> <br/>Згідно з рекомендаціями УЄФА, першочергове право придбання квитків на матчі Євро-2020 за участю національної збірної надається офіційному фан-клубу. В Україні таким є фан-рух «Вірні збірній».<br/> <br/>Для того, щоб скористатися правом, наданим УЄФА учасникам фан-клубу національної збірної, уже зареєстровані учасники фан-руху «Вірні збірній»/клубу вболівальників отримають спеціальне повідомлення на електронну адресу з посиланням для реєстрації в лотереї. Просимо нікому не надавати це посилання та інформацію, наведену в листі, тому що посилання може бути використане лише один раз для реєстрації тільки учасника фан-руху «Вірні збірній»/клубу вболівальників. Ваша заявка візьме участь у лотереї, яка відбудеться вже <b>4 грудня поточного року</b>.<br/> <br/>Якщо ви не є учасником фан-руху «Вірні збірній», але бажаєте до нього приєднатися, щоб збільшити свої шанси на отримання права купити квитки на Євро-2020, ви можете пройти реєстрацію на сайті ffu.ua до <b>3 грудня. </b>Після успішної реєстрації ваша заявка візьме участь в іншій лотереї, яка відбудеться <b>16 грудня.<br/></b> <br/>Звертаємо увагу, що на відміну від інших країн, де члени фан-клубу мають право придбати лише один квиток, українські вболівальники — учасники фан-руху «Вірні збірній» можуть придбати <b>два квитки </b>на кожен матч групового етапу за участю збірної України. Це стосується також матчів плей-офф у разі подолання збірною України групового етапу. Більше інформації про такі «умовні квитки» — на сайті uefa.com.<br/> <br/>Якщо ви не бажаєте бути учасником фан-руху «Вірні збірній», ви не отримаєте шансу взяти участь у лотереї, але можете подати заявку на загальних умовах на придбання не більш ніж чотирьох квитків на кожен матч збірної на сайті euro2020.com, зареєструвавши себе як уболівальника збірної України. <br/> <br/><b>Правила придбання квитків для учасників фан-руху «Вірні збірній», якщо ви отримали спеціальний код доступу після проведення лотереї 4 грудня 2019 року. Після цього вам потрібно:<br/></b> </p>
      <ul>
        <li>Зареєструватися на сайті UEFA.com (https://www.uefa.com/uefaeuro-2020/ticketing/#/ukraine).</li>
        <li>Під час реєстрації ввести спеціальний код доступу, який був відправлений вам після проведення лотереї 4 грудня.</li>
        <li>Обрати матчі та категорії квитків та оплатити (не більше двох квитків на кожен матч збірної).</li>
        <li>Квитки будуть відправлені не раніше травня 2020 року.</li>
      </ul>
      <p> <br/><b>Правила придбання квитків для нових учасників фан-руху «Вірні збірній», які зареєструвалися на сайті ffu.ua у період із 28 листопада по 3 грудня. У разі перемоги в лотереї, яка пройде 16 грудня 2019 року, ви отримаєте спеціальний код доступу. Після цього вам потрібно:<br/></b> </p>
      <ul>
        <li>Зареєструватися на сайті UEFA.com (https://www.uefa.com/uefaeuro-2020/ticketing/#/ukraine).</li>
        <li>Під час реєстрації ввести спеціальний код доступу, який був відправлений вам після проведення лотереї 16 грудня.</li>
        <li>Обрати матчі та категорії квитків та оплатити їх (не більше двох квитків на кожен матч збірної).</li>
        <li>Квитки будуть відправлені вам не раніше травня 2020 року.</li>
      </ul>
      <p> <br/><b>Правила придбання квитків для тих уболівальників, хто не хоче бути учасником фан-руху «Вірні збірній»:<br/></b> </p>
      <ul>
        <li>Зареєструватися на сайті uefa.com (https://www.uefa.com/uefaeuro-2020/ticketing/#/ukraine).</li>
        <li>У період із 14.00 СЕТ 4 грудня по 14.00 СЕТ 18 грудня подати заявку на придбання квитків на матчі збірної та обрати категорію квитків (не більше чотирьох квитків на кожен матч збірної).</li>
        <li>У січні 2020 року після проведення лотереї вам буде відправлено лист на електрону пошту з інформацією, успішна ваша заявка чи ні. Якщо відповідь позитивна, вам потрібно буде ввести дані вашої кредитної картки та оплатити квитки протягом певного періоду.</li>
        <li>Квитки будуть надіслані вам у травні 2020 року. </li>
      </ul>
      <p>Источник — <a href="https://ffu.ua/article/38229?fbclid=IwAR3WgN5-BpyTn5SEMwT4gyoySTpRGTkLOM1pADG-0Hzz6vcexGHrFGgqt5s">Украинская ассоциация футбола</a></p>
      <related>
        <h4>Материалы по теме</h4>
        <a href="https://sport.ua/news/468662-nazvany-luchshie-trenery-goda-v-ukraine"/>
        <a href="https://sport.ua/news/468646-sbornaya-niderlandov-29-marta-sygraet-s-ispaniey"/>
        <a href="https://sport.ua/news/468644-beylu-zapretyat-igrat-v-golf-vo-vremya-evro-2020"/>
        <a href="https://sport.ua/news/468611-mihail-metreveli-avstriyu-ni-v-koem-sluchae-ne-stoit-nedootsenivat"/>
      </related>
    </article>
  </body>
</html>