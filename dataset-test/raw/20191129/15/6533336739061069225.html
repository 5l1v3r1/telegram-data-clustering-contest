<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/chi-ha-paura-mostro-cosmico-ndash-nuova-incredibile-scoperta-220404.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-29T15:57:54+00:00"/>
    <meta property="og:title" content="Chi ha paura di un mostro cosmico? – nuova incredibile scoperta dallo spazio: contrariamente..."/>
    <meta property="og:description" content="CHI HA PAURA DI UN MOSTRO COSMICO? – NUOVA INCREDIBILE SCOPERTA DALLO SPAZIO: CONTRARIAMENTE A OGNI PREVISIONE È STATO INDIVIDUATO NELLA VIA LATTEA UN BUCO NERO IMPOSSIBILE, CON UNA MASSA 70 VOLTE SUPERIORE A QUELLA DEL SOLE – SI TROVA A 15.000 ANNI LUCE DALLA TERRA E HA UN VOLUME SUPERIORE DI 4 O 5 VOLTE A QUELLA CONSIDERATA LIMITE PER UN BUCO NERO DI QUESTO TIPO: FINO A ORA SI PENSAVA CHE…"/>
  </head>
  <body>
    <article>
      <h1>Chi ha paura di un mostro cosmico? – nuova incredibile scoperta dallo spazio: contrariamente...</h1>
      <address>
        <time datetime="2019-11-29T15:57:54+00:00">29 Nov 2019, 15:57</time>
      </address>
      <p>
        <b>CHI HA PAURA DI UN MOSTRO COSMICO? – NUOVA INCREDIBILE SCOPERTA DALLO SPAZIO: CONTRARIAMENTE A OGNI PREVISIONE È STATO INDIVIDUATO NELLA VIA LATTEA UN BUCO NERO IMPOSSIBILE, CON UNA MASSA 70 VOLTE SUPERIORE A QUELLA DEL SOLE – SI TROVA A 15.000 ANNI LUCE DALLA TERRA E HA UN VOLUME SUPERIORE DI 4 O 5 VOLTE A QUELLA CONSIDERATA LIMITE PER UN BUCO NERO DI QUESTO TIPO: FINO A ORA SI PENSAVA CHE…</b>
      </p>
      <hr/>
      <p><b>Da</b> <a href="https://www.repubblica.it/">"www.repubblica.it"</a></p>
      <figure>
        <a href="https://www.dagospia.com/mediagallery/Dago_fotogallery-256829/1144145.htm">
          <img src="https://cdn-static.dagospia.com/img/foto/04-2019/la-prima-foto-di-un-buco-nero-e-della-sua-ombra-1144145.jpg"/>
        </a>
        <figcaption>LA PRIMA FOTO DI UN BUCO NERO E DELLA SUA OMBRA</figcaption>
      </figure>
      <p>Un buco nero impossibile, con una massa 70 volte superiore a quella del Sole, è stato scoperto nella Via Lattea a 15.000 anni luce dalla Terra, contrariamente a ogni previsione. Il risultato, pubblicato su Nature, si deve alla ricerca internazionale coordinata dal gruppo dell'Accademia Cinese delle Scienze guidato da Jifeng Liu, dell'Osservatorio di Pechino, e alla quale l'Italia ha partecipato con Mario Lattanzi dell'Inaf. La massa di questo mostro cosmico, accompagnato da una stella, è superiore di 4 o 5 volte a quella considerata limite per un buco nero di questo tipo.</p>
      <figure>
        <a href="https://www.dagospia.com/mediagallery/Dago_fotogallery-256829/1016283.htm">
          <img src="https://cdn-static.dagospia.com/img/foto/05-2018/buco-nero-9-1016283.jpg"/>
        </a>
        <figcaption>buco nero 9</figcaption>
      </figure>
      <p>Finora, infatti, si riteneva che nella Via Lattea ci fossero circa 100 milioni di buchi neri, la maggior parte dei quali con una massa non superiore di 15 volte quella del Sole. "Non so se sia il più grande mai trovato, ma la cosa straordinaria è che, stando alle teorie attuali dell'evoluzione stellare, buchi neri stellari così massicci non dovrebbero nemmeno esistere, perlomeno non nella nostra galassia", osserva Lattanzi da Shanghai, dove si trova in questi giorni per lavorare con i colleghi con i quali ha firmato l'articolo. Il buco nero "lo abbiamo chiamato LB-1, dal nome del nostro gruppo", spiega Liu.</p>
      <figure>
        <a href="https://www.dagospia.com/mediagallery/Dago_fotogallery-256829/1016282.htm">
          <img src="https://cdn-static.dagospia.com/img/foto/05-2018/buco-nero-8-1016282.jpg"/>
        </a>
        <figcaption>buco nero 8</figcaption>
      </figure>
      <p>"Adesso - aggiunge - la palla passa di nuovo ai teorici, ai quali toccherà spiegare come possa essere avvenuta la sua formazione in un ambiente con metallicità analoga a quella del Sole".</p>
      <p>Il buco nero LB-1 è fuori scala non soltanto per le dimensioni: è anomala anche la sua orbita perché la stella che lo accompagna impiega ben 79 giorni per una rotazione completa; anomalo anche il silenzio in quanto è l'unico buco nero finora scoperto a non emettere raggi X. Quest'ultima caratteristica ha reso davvero difficile individuarlo e la soluzione è stata utilizzare un telescopio ottico da 4 metri, chiamato Lamost, che si trova in Cina, non lontano da Pechino e specializzato nella caccia alle stelle che ruotano intorno a corpi invisibili.</p>
      <figure>
        <a href="https://www.dagospia.com/mediagallery/Dago_fotogallery-256829/1016280.htm">
          <img src="https://cdn-static.dagospia.com/img/foto/05-2018/buco-nero-6-1016280.jpg"/>
        </a>
        <figcaption>buco nero 6</figcaption>
      </figure>
      <p>Le variazioni nel loro spettro luminoso sono gli indizi della presenza di un possibile buco nero. E' quanto è accaduto osservando una stella dalla massa 8 volte superiore a quella del Sole, che ruotava intorno a un buco nero fuori misura. Le misure sono state confermate dal confronto i dati di altri telescopi e ora tutto è pronto per dare la caccia ad altri buchi neri della galassia.</p>
      <figure>
        <a href="https://www.dagospia.com/mediagallery/Dago_fotogallery-256829/1016279.htm">
          <img src="https://cdn-static.dagospia.com/img/foto/05-2018/buco-nero-5-1016279.jpg"/>
        </a>
        <figcaption>buco nero 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256829/1016277.htm">
          <img src="https://cdn-static.dagospia.com/img/foto/05-2018/buco-nero-3-1016277.jpg"/>
        </a>
        <figcaption>buco nero 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256829/1016275.htm">
          <img src="https://cdn-static.dagospia.com/img/foto/05-2018/buco-nero-1-1016275.jpg"/>
        </a>
        <figcaption>buco nero 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256829/1016276.htm">
          <img src="https://cdn-static.dagospia.com/img/foto/05-2018/buco-nero-2-1016276.jpg"/>
        </a>
        <figcaption>buco nero 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256829/1016278.htm">
          <img src="https://cdn-static.dagospia.com/img/foto/05-2018/buco-nero-4-1016278.jpg"/>
        </a>
        <figcaption>buco nero 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256829/1016281.htm">
          <img src="https://cdn-static.dagospia.com/img/foto/05-2018/buco-nero-7-1016281.jpg"/>
        </a>
        <figcaption>buco nero 7</figcaption>
      </figure>
    </article>
  </body>
</html>