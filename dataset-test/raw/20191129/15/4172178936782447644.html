<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/ethniki/article/75047/toys-koroidepsan-kai-orthos-efygan-oi-treis-toy-olympiakoy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-29T15:50:22+00:00"/>
    <meta property="og:title" content="Τους κορόιδεψαν και ορθώς έφυγαν οι τρεις του Ολυμπιακού"/>
    <meta property="og:description" content="Οι Γιώργος Πρίντεζης, Κώστας Παπανικολάου και Αντώνης Κόνιαρης, έπραξαν το αυτονόητο! Δεν γίνεται να τους κοροϊδεύουν Ομοσπονδία και προπονητής. Γράφει ο..."/>
  </head>
  <body>
    <article>
      <h1>Τους κορόιδεψαν και ορθώς έφυγαν οι τρεις του Ολυμπιακού</h1>
      <h2>Οι Γιώργος Πρίντεζης, Κώστας Παπανικολάου και Αντώνης Κόνιαρης, έπραξαν το αυτονόητο! Δεν γίνεται να τους κοροϊδεύουν Ομοσπονδία και προπονητής. Γράφει ο Νότης Ψιλόπουλος. </h2>
      <address><time datetime="2019-11-29T15:50:22+00:00">29 Nov 2019, 15:50</time> by <a rel="author" href="https://www.fosonline.gr/author/notis-psilopoylos" target="_blank">Ν. ΨΙΛΟΠΟΥΛΟΣ</a></address>
      <p>Να ξεκαθαρίσουμε πως ο <b>Ρικ Πιτίνο</b> είναι ένας σπουδαίος και εγνωσμένης αξίας προπονητής.<b> Ένας πολύπειρος κόουτς, επιτυχημένος, με τεράστιο κύρος στις ΗΠΑ. Από τα μεγαλύτερα ονόματα που έχουν περάσει τον Ατλαντικό για να έρθουν να δουλέψουν στην Ευρώπη και έχει τον σεβασμό όλων.</b> Το γεγονός πως ανέλαβε την τεχνική ηγεσία της Εθνικής μας ομάδας είναι σημαντικό και η Ομοσπονδία έπραξε ορθά, σωστά και σοφά με την απόφαση της να του δώσει τα "κλειδιά" του αντιπροσωπευτικού μας συγκροτήματος. Και ευχή όλων να καταφέρει να την οδηγήσει στο Τόκιο.</p>
      <p>
        <a href="https://www.fosonline.gr/basket/ellada/article/75053/h-apantisi-giannakopoyloy-stoys-treis-toy-olympiakoy-pic">Η απάντηση Γιαννακόπουλου στους «τρεις» του Ολυμπιακού! (pic)</a>
      </p>
      <p>Όμως, δεν γίνεται η Ομοσπονδία και ο <b>Ρικ Πιτίνο</b> να... κοροϊδεύουν τους παίκτες του Ολυμπιακού και να τους λένε ψέμματα. Γ<b>ιατί με αυτόν τον τρόπο δείχνουν ασέβεια.</b> Οι <b>Γιώργος Πρίντεζης</b> και<b> Κώστας Παπανικολάου</b>, λοιπόν, είχαν τις προηγούμενες μέρες συνάντηση με τον Αμερικανό κόουτς, ο οποίος είχε ήδη αναλάβει την Εθνική ομάδα, και ξεκαθάρισε στους παίκτες των "ερυθρολεύκων" πως θα είναι προπονητής αποκλειστικά της Ελλάδας και σε κανέναν σύλλογο!</p>
      <p>
        <a href="https://www.fosonline.gr/basket/ethniki/article/75042/oxi-apo-toys-printezi-papanikolaoy-koniari-stin-ethniki">«Όχι» από τους Πρίντεζη, Παπανικολάου, Κόνιαρη στην Εθνική</a>
      </p>
      <p>Και λίγες μέρες μετά, ακολουθεί η συμφωνία του <b>Παναθηναϊκού</b> με τον Ρικ Πιτίνο! Ποια λοιπόν αντίδραση περίμεναν οι άνθρωποι της Ομοσπονδίας, αλλά και ο ίδιος ο Αμερικανός κόουτς, από τους παίκτες του <b>Ολυμπιακού</b> στη συνέχεια; Πως θα... έσκυβαν το κεφάλι, σαν να μην τρέχει τίποτα; Το ελάχιστο που θα μπορούσαν να κάνουν, είναι να θέσουν τον εαυτό τους μακριά από την Εθνική ομάδα, η οποία στη παρούσα φάση όχι μόνο δεν τους σέβεται, αλλά και τους κοροϊδεύει κατάμουτρα. <b>Ας το έλεγαν εξαρχής ότι ο Ρικ Πιτίνο θα είναι στην Εθνική και στον Παναθηναϊκό.</b></p>
      <p>
        <a href="https://www.fosonline.gr/basket/ellada/article/75056/h-asteia-dikaiologia-toy-pitino-gia-toys-treis-toy-olympiakoy">Η αστεία δικαιολογία του Πιτίνο για τους «τρεις» του Ολυμπιακού</a>
      </p>
      <p>Τα πράγματα είναι ξεκάθαρα: οι <b>Γιώργος Πρίντεζης</b> και <b>Κώστας Παπανικολάου</b>, όπως και ο <b>Αντώνης Κόνιαρης</b>, θα φωνάξουν ξανά "παρών" στην Εθνική μας ομάδα, μόνο αν ξεκαθαρίσει το θέμα του προπονητή στο αντιπροσωπευτικό μας συγκρότημα. Αν ο <b>Ρικ Πιτίνο</b> συνεχίσει να είναι ταυτόχρονα και στον Παναθηναϊκό, τότε θα μείνουν εκτός. Με αλλαγή προπονητή στην Ελλάδα ή με τον Ρικ Πιτίνο αποκλειστικά ως Ομοσπονδιακό τεχνικό, τότε θα επιστρέψουν.</p>
      <p>
        <a href="https://www.fosonline.gr/basket/ellada/article/73959/kyrie-vasilakopoyle-allo-giannakis-allo-pitino">Κύριε Βασιλακόπουλε, άλλο Γιαννάκης, άλλο Πιτίνο;</a>
      </p>
      <p><b>Ας μην ξαφνιάζονται στην Ομοσπονδία με την συγκεκριμένη εξέλιξη.</b> Εκείνοι δημιούργησαν προηγούμενο, το <b>2008</b> με το τέλος της συνεργασίας τους με τον <b>Παναγιώτη Γιαννάκη</b>, επειδή ο "Δράκος"... τόλμησε να αναλάβει την τεχνική ηγεσία του Ολυμπιακού. Τότε, ο ίδιος ο<b> Γιώργος Βασιλακόπουλος</b>, είχε ξεκαθαρίσει πως δεν γίνεται ο Ομοσπονδιακός κόουτς να είναι παράλληλα σε σύλλογο και Εθνική και έδειξε τον δρόμο της... εξόδου στο τοτέμ του ελληνικού μπάσκετ. Τώρα, δηλαδή, δεν υπάρχει πρόβλημα; Και η διαρροή περί δυσαρέσκειας ήταν μια υποκρισία και μισή, αφού στην πράξη δεν έγινε τίποτα. Τουφεκιά στον αέρα για να έχουμε να λέμε...</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/volleyball/a-gynaikon/article/75057/olympiakos-ypodexetai-ton-aianta-eyosmoy"/>
        <a href="https://www.fosonline.gr/basket/a-gynaikon/article/75058/olympiakos-epistrofi-sto-protathlima-apenanti-stin-eleytheria-mosxatoy"/>
        <a href="https://www.fosonline.gr/polo/a-andron/article/75059/olympiakos-me-glyfada-prin-apo-ti-mpartseloneta"/>
        <a href="https://www.fosonline.gr/basket/ellada/article/75056/h-asteia-dikaiologia-toy-pitino-gia-toys-treis-toy-olympiakoy"/>
        <a href="https://www.fosonline.gr/basket/ellada/article/75053/h-apantisi-giannakopoyloy-stoys-treis-toy-olympiakoy-pic"/>
        <a href="https://www.fosonline.gr/podosfairo/superleague/article/75052/o-olympiakos-exei-ypovlithei-ennia-fores-se-elegxo-ntopingk-apo-tin-uefa"/>
      </related>
    </article>
  </body>
</html>