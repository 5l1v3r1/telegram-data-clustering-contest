<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/29/7103663/"/>
    <meta property="og:site_name" content="Європейська правда"/>
    <meta property="article:published_time" content="2019-11-29T15:03:50+00:00"/>
    <meta property="og:title" content="Стрілянина на Лондонському мосту: метро закрили, магазини евакуюють"/>
    <meta property="og:description" content="Поблизу Лондонського мосту, де сталася стрілянина, евакуюють магазини, також закрили станцію метро."/>
  </head>
  <body>
    <article>
      <h1>Стрілянина на Лондонському мосту: метро закрили, магазини евакуюють</h1>
      <address>
        <time datetime="2019-11-29T15:03:50+00:00">29 Nov 2019, 15:03</time>
      </address>
      <p>Поблизу Лондонського мосту, де сталася стрілянина, евакуюють магазини, також закрили станцію метро.</p>
      <p>Про це повідомляє "Європейська правда" з посиланням на <a href="https://www.independent.co.uk/">Independent.</a></p>
      <p>"Поліцію викликали о 13.58 у зв’язку з ножовим нападом в будівлях поблизу Лондонського мосту. На місце прибули і екстрені служби" - повідомили в поліції.</p>
      <p>Інцидент трапився неподалік від місця теракту 2017 року.</p>
      <p>"Поліція затримала одного чоловіка. Ми гадаємо, декілька людей отримали поранення" - додали правоохоронці.</p>
      <p>Додаткових деталей інциденту в поліції не надали. Очевидці повідомляють про п'ять чи шість пострілів, які пролунали під час інциденту.</p>
      <p>Повідомляється, що найближчу до Лондонського мосту станцію метро закрили.</p>
      <p>Також повідомляється про евакуацію магазинів і офісів в районі інциденту.</p>
      <p>Як повідомлялося, у п’ятницю в другій половині дня Лондонський міст над річкою Темза, який сполучає центральні райони міста, перекрила поліція. </p>
      <p>Як відомо, менше, ніж за тиждень, 3-4 грудня, у Лондоні відбудеться<b><a href="https://www.eurointegration.com.ua/articles/2019/11/28/7103581/"> саміт НАТО.</a></b></p>
      <related>
        <a href="https://www.eurointegration.com.ua/news/2019/11/29/7103661/"/>
      </related>
    </article>
  </body>
</html>