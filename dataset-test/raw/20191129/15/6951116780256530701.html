<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-damiano-carrara-eta-fidanzata-carriera-vita-privata-instagram-bake-off-italia-news-curiosita-programmi-oggi-dolci-single-cake-star-finale/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T15:52:00+00:00"/>
    <meta property="og:title" content="Chi è Damiano Carrara? Età, fidanzata, carriera, vita privata e Instagram"/>
    <meta property="og:description" content="Tutto quello che c'è da sapere su Damiano Carrara, dall'età, alla fidanzata, alla carriera, alla vita privata, a dove seguirli su Instagram."/>
  </head>
  <body>
    <article>
      <h1>Chi è Damiano Carrara? Età, fidanzata, carriera, vita privata e Instagram</h1>
      <address><time datetime="2019-11-29T15:52:00+00:00">29 Nov 2019, 15:52</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <aside>
        <a href="https://www.novella2000.it/chi-e-damiano-carrara-eta-fidanzata-carriera-vita-privata-instagram-bake-off-italia-news-curiosita-programmi-oggi-dolci-single-cake-star-finale/#Biografia_e_vita_privata">Biografia e vita privata<br/></a>
        <a href="https://www.novella2000.it/chi-e-damiano-carrara-eta-fidanzata-carriera-vita-privata-instagram-bake-off-italia-news-curiosita-programmi-oggi-dolci-single-cake-star-finale/#Carriera">Carriera<br/></a>
        <a href="https://www.novella2000.it/chi-e-damiano-carrara-eta-fidanzata-carriera-vita-privata-instagram-bake-off-italia-news-curiosita-programmi-oggi-dolci-single-cake-star-finale/#Instagram">Instagram</a>
      </aside>
      <p>Ecco tutto quello che c’è da sapere su <b>Damiano Carrara</b>, dall’<b>età</b>, alla <b>fidanzata</b>, alla <b>carriera</b>, alla <b>vita privata</b>, a dove seguirlo su <b>Instagram</b>.</p>
      <h3><anchor name="Biografia_e_vita_privata"/>Chi è Damiano Carrara? Età, fidanzata e vita privata</h3>
      <p><b>Damiano Carrara</b> nasce a Lucca il 22 settembre del 1985, e la sua <b>età</b> è dunque di <b>33 anni</b>. Della sua <b>vita privata</b> sappiamo che il celebre pasticcere proviene da una famiglia umile. Suo padre, infatti, lavora come muratore, mentre sua madre è impiegata alle poste. <b>Damiano</b> ha anche un fratello, <b>Massimiliano</b>, col quale condivide la passione per i dolci.</p>
      <p>Tuttavia sulla <b>vita privata</b> di <b>Carrara</b> non si hanno molte altre informazioni. L’uomo è infatti molto riservato, e tiene particolarmente alla sua privacy. In molti però si chiedono se <b>Damiano</b> abbia una <b>fidanzata</b>, o se invece sia single. Dalle notizie che abbiamo, sembrerebbe che il conduttore sia impegnato, ciò nonostante l’identità della misteriosa compagna è avvolta nel mistero. Scopriamo adesso tutti i passi della sua <b>carriera</b>.</p>
      <h3><anchor name="Carriera"/>Damiano Carrara carriera e il successo con Bake Off</h3>
      <p>I primi passi della sua <b>carriera</b> <b>Damiano Carrara</b> li muove in Irlanda, quando si trasferisce per lavorare come bartender. Successivamente, nel 2008, il pasticcere si trasferisce in California, dove con l’aiuto di suo fratello <b>Massimiliano</b> apre la sua prima pasticceria, <i>Carrara Pastries</i> a Moorpark. Da allora il successo + inarrestabile, al punto che poco dopo <b>Damiano</b> apre un secondo locale, sempre sulla costa californiana.</p>
      <p>La sua <b>carriera</b> tuttavia prende una svolta quando nel 2015 decide di partecipare come concorrente della prima edizione del programma americano <i>Spring Baking Championship</i>. Questa per lui è un’occasione d’oro, riuscendo a classificarsi al secondo posto. Solo poco dopo prende parte anche alla dodicesima edizione di <i>Food Network Star</i>, arrivando fino alla finale.</p>
      <p>Come se non bastasse, dopo il successo, <b>Damiano Carrara</b> diventa giudice della seconda edizione di <i>Halloween Baking Championship</i>, per poi tornare alle origini con la nuova stagione di <i>Spring Baking Championship</i>, sempre in qualità di giurato. Solo nel 2017, però, la sua <b>carriera</b> lo riporta in Italia, quando Magnolia lo convoca per partecipare per la prima volta come giudice di <i><a href="https://www.novella2000.it/bake-off-italia-2019-concorrenti-puntate-streaming-video/">Bake Off Italia – Dolci in forno</a></i> e <i>Junior Bake Off Italia</i>.</p>
      <p>Questo importante traguardo conferisce a <b>Damiano Carrara</b> la fama anche in terra nostrana, e da quel momento il pasticcere diventa uno dei personaggi più amati e seguiti del mondo dello spettacolo. A <i>Bake Off</i> il giudice viene affiancato da <b>Benedetta Parodi</b>, <b>Ernst Knam</b> e <b>Clelia d’Onofrio</b>. Successivamente <b>Damiano</b> conduce al fianco di <b>Katia Follesa</b> il programma <i>Cake Star – Pasticcerie in sfida</i>, che si basa sul format di <i>4 Ristoranti</i> di <b>Alessandro Borghese</b>.</p>
      <p>Sempre nel 2018 <b>Damiano Carrara</b> pubblica il suo primo libro, <i>Nella vita tutto è possibile</i>, che oltre ad essere una biografia è anche un manuale di ricette. Dal 30 agosto 2019 il pasticcere torna a ricoprire il suo ruolo di giudice a <i>Bake Off – Dolci in Forno</i>, per la nuova edizione dell’amatissimo programma.</p>
      <h3><anchor name="Instagram"/>Chi è Damiano Carrara? Dove seguire il pasticcere su Instagram</h3>
      <p>Naturalmente in molti si chiedono dove poter seguire sui social <b>Damiano Carrara</b>. Il pasticcere in particolare sul suo <a href="https://www.instagram.com/chefdamianocarrara/?hl=it">profilo ufficiale</a> <b>Instagram</b> condivide con i suoi followers istanti della sua <b>carriera</b> e anche qualche dettaglio della sua <b>vita privata</b>. Chiunque volesse rimanere in contatto con il giudice, dunque, può facilmente seguirlo tramite la sua pagina.</p>
      <p>Non resta che attendere, dunque, l’arrivo ufficiale di <i>Bake Off – Dolci in Forno</i> per ritrovare <b>Damiano Carrara</b>, e nel mentre fargli un enorme in bocca al lupo per la nuova edizione del programma.</p>
    </article>
  </body>
</html>