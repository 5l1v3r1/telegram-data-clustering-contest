<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/it-c/afla-cum-poti-renunta-la-obiceiurile-care-iti-afecteaza-viata-personala-18614246"/>
    <meta property="og:site_name" content="Gândul"/>
    <meta property="article:published_time" content="2019-11-29T15:32:00+00:00"/>
    <meta property="og:title" content="Află cum poţi renunţa la obiceiurile care îţi afectează viaţa personală!"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Află cum poţi renunţa la obiceiurile care îţi afectează viaţa personală!</h1>
      <h2>Cu toţii avem obiceiuri care ne pot afecta viaţa profesională, relaţiile cu partenerul sau cu prietenii, dar şi sănătatea. De cele mai multe ori, dacă ne propunem să scăpăm de ele, nu ştim cum să facem primul pas către schimbare.</h2>
      <address><time datetime="2019-11-29T15:32:00+00:00">29 Nov 2019, 15:32</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Cele mai importante lucruri stau în cele mai mici detalii. Psihologii au remarcat că oamenii îşi propun să schimbe lucrurile mici, dar nu se pot concentra pe un singur scop: mai multă mişcare, mai puţin fast-food, cheltuieli financiare mai reduse, energie pozitivă şi mai multă răbdare cu cei din jur. Indiferent despre ce e vorba, există o serie de lucruri la care poţi renunţa, şi soluţii eficiente pentru tine.</p>
      <p>
        <b>De unde provin obiceiurile?</b>
      </p>
      <p>Dificultatea de a ne schimba obiceiurile vine de la faptul că majoritatea activităţilor pe care le facem sunt pe pilot automat şi, drept urmare, sunt adânc înrădăcinate în subconştientul nostru. Totuşi, aşa cum obiceiurile sunt create, ele pot fi schimbate. Chiar dacă pare greu de crezut, obiceiurile au în spate un scop, şi anume, cel de a păstra energia pe tot parcursul zilei. Atunci când creierul nostru încearcă să înveţe ceva nou, el intră pe pilot automat cu o serie de activităţi care se repetă, pentru a economisi timp şi energie.</p>
      <p>
        <b>Mecanismul unui obicei</b>
      </p>
      <p>„Obiceiul cuprinte trei părţi esenţiale pe care le practicăm în fiecare zi: declanşatorul, rutina şi recompensa”, spune Charles Duhigg, câştigător al premiului Pulitzer, cel care a scris cel mai complex ghid pentru înţelegerea obiceiurilor – „The Power of Habit”.</p>
      <p>Declanşatorul reprezintă ceea ce ne determină să începi activitatea respectivă. Cine nu simte nevoia unui desert după masa de prânz? Astfel, se creează o asociere între prânz şi desert, ce rămâne stocată în creier.</p>
      <p>Rutina e activitatea în sine, care se repetă odată ce apare declanşatorul. Fiind pe modul automat, după ce ai luat masa, creierul ştie că următorul pas poate fi desertul mult râvnit sau chiar ţigara de după.</p>
      <p>În cazul de faţă, putem apela la obiceiuri mai sănătoase. <b>Unsmoke your routine</b> este primul pas către schimbare şi către eliminarea completă a fumului din viaţa ta. Mişcarea pleacă de la faptul că, în ciuda eforturilor globale de a încuraja oamenii să nu înceapă să fumeze sau să renunţe la fumat, Organizaţia Mondială a Sănătăţii estimează că în 2025 va exista un număr similar de fumători cu cel actual. Este o iniţiativă care îşi propune să creeze un viitor fără fum, susţinut de cercetare ştiinţifică, tehnologie şi inovaţie pentru a oferi alternative mai puţin dăunătoare. Porneşte o conversaţie reală cu prietenii tăi şi încurajează-i să-şi schimbe obiceiurile rele. Poţi opta pentru alternative mai bune pe care le poţi integra în rutina ta zilnică. Află mai multe detalii pe <a href="https://www.unsmokeyourworld.com/ro/?utm_source=advertorial&amp;utm_medium=gandul.info&amp;utm_campaign=RO_PhilipMorris_Unsmoke_1119">www.unsmoke.ro</a></p>
      <p>Al doilea pas, ar fi să observi recompensele pe care le primeşti de îndată ce ai terminat rutina. Marea problemă intervine în momentul în care creierul tău nu face diferenţa între obiceiuri bune şi obiceiuri nesănătoase.</p>
      <p>
        <b>Cum înlocuim obiceiurile nesănătoase cu unele bune?</b>
      </p>
      <p>Următoarea etapă pe care o au în vedere specialiştii este găsirea un nou obicei şi înlocuirea celui vechi. Schimbările nu vin peste noapte. Obiceiul nou trebuie să fie benefic şi trebuie să te motiveze pe termen lung. Nu este o misiune uşoară, dar odată ce faci primul pas către schimbare, lucrurile vor decurge mult mai uşor. Povesteşte-le celor din viaţa ta că îţi doreşti să faci această schimbare. Astfel, va conta mai mult pentru tine şi va deveni un obiectiv serios. În plus, cei care te iubesc pot fi alături de tine, te pot ghida şi sfătui, şi te pot ajuta să scapi de obiceiurile nesănătoase, mai ales în zilele în care eşti gata să renunţi la plan.</p>
      <p>Un alt lucru pe care îl poţi face este să ţii un jurnal, să scrii obiectivele, gândurile şi progresul din viaţa ta. Monitorizarea planurilor şi a lucrurilor concrete te vor ajuta să vezi ce ai realizat şi cât de departe ai ajuns.</p>
      <p>Pentru a ajunge la aceste concluzii, oamenii de ştiinţă au observat că atitudinea pozitivă are un impact major, în ciuda eforturilor pe care trebuie să le faci. De-a lungul timpului, conştientizăm că orice schimbare implică timp şi efort. Doar aşa putem să ne recâştigăm controlul asupra obiceiurilor nesănătoase pentru a le putea înlocui cu unele pozitive.</p>
    </article>
  </body>
</html>