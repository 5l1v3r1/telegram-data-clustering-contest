<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/isvecli-bakandan-teror-orgutu-pkk-ya-acik-destek-12670139-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-29T15:20:01+00:00"/>
    <meta property="og:title" content="İsveçli bakandan terör örgütü PKK'ya açık destek: Ben sizin dağınızım"/>
    <meta property="og:description" content="Türkiye'nin, Suriye'nin kuzeyinde Güvenli Bölge oluşturmak amacıyla başlattığı Barış Pınarı Harekatı'na karşı çıkan İsveç'ten terör örgütü PKK'ya bir destek daha geldi. İsveç Dışişleri Bakanı Ann Linde, teröristlere 'Ben sizin dağınızım' diyerek açık açık destek verdi."/>
  </head>
  <body>
    <article>
      <h1>İsveçli bakandan terör örgütü PKK'ya açık destek: Ben sizin dağınızım</h1>
      <address>
        <time datetime="2019-11-29T15:20:01+00:00">29 Nov 2019, 15:20</time>
      </address>
      <p>Avrupa, <a href="https://www.haberler.com/turkiye/"><b>Türkiye</b></a>'de masum sivilleri hedef alan terör örgütü <a href="https://www.haberler.com/pkk/"><b>PKK</b></a>'ya desteğini sürdürüyor. Yollara bombalar tuzaklayarak Mehmetçik ve masum sivilleri hedef alan eli kanlı terör örgütünün <a href="https://www.haberler.com/isvec/"><b>İsveç</b></a>'te düzenlediği etkinliğe Dışişleri Bakanı Ann Linde de katıldı.</p>
      <h3>TERÖR ÖRGÜTÜNÜ AÇIK AÇIK DESTEKLEDİ</h3>
      <p>PKK'lı teröristlerden "Kürtler" diye bahseden Linde, "Kürtlerin dağlardan başka dostu yoktur" deyiminin doğru olmadığını belirterek Kürtçe olarak "Ben sizin dağınızım" dedi.</p>
      <p>İsveçli bakan, terör örgütü PKK'nın Suriye'deki uzantısı PYD'nin sözde yöneticileriyle verdiği pozu da Instagram hesabından paylaştı.</p>
      <h3>TÜRKİYE'Yİ KINADI</h3>
      <p>Türkiye'nin terör örgütlerine karşı düzenlediği saldırıları da kınama küstahlığında bulunan Linde, gelişmeleri yakından takip etmeye devam edeceklerini de dile getirdi.</p>
      <figure>
        <img src="https://foto.haberler.com/haber/2019/11/29/isvecli-bakandan-teror-orgutu-pkk-ya-acik-destek-12670139_1244_m.jpg"/>
      </figure>
      <h3>BARIŞ PINARI HAREKATI'NA KARŞI ÇIKMIŞTI</h3>
      <p>Öte yandan, terör örgütüne destek veren İsveç Dışişleri Ann Linde, Türkiye'nin, Fırat'ın doğusunda oluşturulmak istenen terör koridorunu yok etmek, bölgede huzur ve barışı sağlamak amacıyla başlattığı Barış Pınarı Harekatı'na da karşı çıkmıştı.</p>
      <p>İsveçli bakan, Twitter hesabından yaptığı açıklamada "Türkiye'nin eylemleri sorumsuzca ve uluslararası yasalara aykırı. Söz konusu eylemler ciddi insani sonuçların ortaya çıkma risklerini tetikliyor ve DEAŞ'ın yeniden canlanmasına neden olabilir. Birleşmiş Milletler Güvenlik Konseyi (BMGK), Avrupalı partnerleriyle birlikte hareket ederek, gerilimin daha da tırmanmasını engellemenin sorumluluğunu derhal üstlenmeli" ifadelerini kullanmıştı.</p>
      <figure>
        <img src="https://foto.haberler.com/haber/2019/11/29/isvecli-bakandan-teror-orgutu-pkk-ya-acik-destek-12670139_6873_o.jpg"/>
      </figure>
      <p>Haber Videosu: <a href="https://www.haberler.com/video/isvecli-bakandan-teror-orgutu-pkk-ya-acik-destek-12670139-videosu/">İsveçli bakandan terör örgütü PKK'ya açık destek: Ben sizin dağınızım</a></p>
    </article>
  </body>
</html>