<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-grafica-miglore/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="Diablo 4 userà un nuovo motore grafico e avrà animazioni miglori | Game Division"/>
    <meta property="og:description" content="In un'intervista con AusGamers, Blizzard ha rivelato nuove informazioni su Diablo 4, svelato allo scorso BlizzCon. Ecco i dettagli."/>
  </head>
  <body>
    <article>
      <h1>Diablo 4 userà un nuovo motore grafico e avrà animazioni miglori | Game Division</h1>
      <address>
        <time datetime="2019-11-29T15:45:00+00:00">29 Nov 2019, 15:45</time>
      </address>
      <p>In un’intervista con AusGamers, Blizzard ha rivelato nuove informazioni su <b>Diablo 4</b>, svelato allo scorso BlizzCon. Il team ha rivelato che il gioco utilizza un nuovo motore grafico: purtroppo non è stato possibile grandi dettagli, ma è stato comunque detto che sfrutta una funzione di <i>Physically Based Rendering</i>, ovvero è in grado renderizzare oggetti in modo molto più realistico. In altre parole, metallo, pelle, sangue, pelliccia e capelli saranno molto più credibili a livello visivo.</p>
      <p>Diablo 4, infatti, si allontana dallo stile cel-shading del terzo capitolo. Grazie al nuovo motore grafico, inoltre, è possibile per il team sperimentare maggiormente con la visuale, così da <b>realizzare filmati in tempo reale con un taglio più cinematografico</b>. La camera, inoltre, sarà in grado di allontanarsi automaticamente durante gli scontri nelle aree più grandi.</p>
      <figure>
        <img src="https://www.tomshw.it/images/images/2019/11/diablo-iv-59938.768x432.jpg"/>
      </figure>
      <p>Leggi anche: <a href="https://www.tomshw.it/videogioco/resident-evil-3-remake-jump-festa/">Resident Evil 3 Remake sarà presentato al Jump Festa il prossimo mese?</a></p>
      <p>Il motore grafico permette di <b>controllare dinamicamente tempo e il ciclo notte giorno</b>. L’art director di Diablo 4 ha infatti affermato: “<i>Quando invochi ‘Cataclisma’ con il Druido, non importa cosa sta accadendo nel mondo di gioco, l’abilità porta pioggia e tempesta con sé. Avere la capacità di cambiare dinamicamente il tempo sulla base delle abilità è divertente perché è possibile fare molto con esso.</i>”</p>
      <p>Inoltre, il team ha spiegato che il nuovo motore grafico permette di aumentare la distruttibilità ambientale e rendere le animazioni migliori. Il gioco avrà inoltre animazioni di altissima qualità, più fluide e precise rispetto a quanto proposto con Diablo 3. Diablo 4 sembra molto interessante: purtroppo per ora non abbiamo una data di uscita, nemmeno una generica, quindi è probabile che dovremo attendere molto per poter vedere una versione definitiva del gioco. <b>Diteci, cosa ne pensate di Diablo 4?</b></p>
      <blockquote>Potete acquistare Diablo 3 in forte sconto su Amazon, a <a href="https://toms.it/IQcV5">questo indirizzo</a>.</blockquote>
    </article>
  </body>
</html>