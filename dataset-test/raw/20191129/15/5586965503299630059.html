<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/alegerile-locale-tomac-despre-candidatii-comuni-sa-discutam-cu-pnl-usr-sa-aplicam-strategia-inteleptului-18632490"/>
    <meta property="og:site_name" content="Gândul"/>
    <meta property="article:published_time" content="2019-11-29T15:21:20+00:00"/>
    <meta property="og:title" content="Alegerile locale | Tomac, despre candidaţii comuni: Să discutăm cu PNL, USR, să aplicăm strategia înţeleptului"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Alegerile locale | Tomac, despre candidaţii comuni: Să discutăm cu PNL, USR, să aplicăm strategia înţeleptului</h1>
      <h2>Eugen Tomac, liderul PMP, a declarat, vineri, despre ideea unor candidaţi comun la alegerile locale, că partidul este pregătit să discute cu PNL şi USR „acolo unde se pot face înţelegeri, să aplicăm strategia înţeleptului, dacă vrem să eliminăm PSD”. El a spus că fără PMP, PSD nu poate fi învins.</h2>
      <address><time datetime="2019-11-29T15:21:20+00:00">29 Nov 2019, 15:21</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>„Noi suntem pregătiţi, oricând, să discutăm, şi cu colegii din PNL, şi cu cei din USR, acolo unde se pot face asemenea înţelegeri, să aplicăm strategia înţeleptului, dacă vrem, în mod real, să eliminăm PSD-ul din administraţia publică locală, pentru că la ora actuală, PSD-ul are 1.800 de primari”, a spus liderul PMP, Eugen Tomac, vineri, în urma şedinţei Colegiului Naţional al PMP.</p>
      <p>Liderul PMP a mai adăugat că fără partidul său, „PSD-ul nu poate fi învins în anumite zone din ţară”, deoarece PMP a avut „scoruri de peste 10% în 130 de municipii, reşedinţe de judeţ”.</p>
      <p>„Dacă vrem, în mod real, să scoatem PSD-ul şi din administraţia publică locală, sunt situaţii când n-avem altă şansă decât să stăm la aceeaşi masă, să stabilim o strategie comună, altfel, vom rămâne în zona asta de improvizaţie. De-asta, din acest punct de vedere, sigur că PMP este deschis, oricând, să se aşeze la asemenea discuţii, pentru că aşa cum v-am spus la începutul şedinţei, avem 130 de localităţi, inclusiv municipii, reşedinţe de judeţ, unde PMP a luat scoruri de peste 10%, deci, fără voturile noastre nu poate fi învins PSD-ul în anumite zone din ţară. Tocmai de aceea, credem că raţional şi înţelept este să stabilim această strategie comună, tocmai de la început, deci din timp”, a explicat Tomac.</p>
      <p>Ludovic Orban a afirmat, marţi, că a discutat cu Dan Barna despre alegerile locale, însă e prea devreme pentru a aborda subiectul referitor la un candidat unic al partidelor de dreapta pentru acest scrutin electoral.</p>
      <related>
        <h4>Citeşte şi</h4>
        <a href="https://www.gandul.info/politica/horia-constantinescu-fostul-presedinte-anpc-avem-tampi-in-institutii-la-nivel-de-bucuresti-ilfov-18631835?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/vicepremierul-raluca-turcan-educatia-transporturile-si-agricultura-nu-pierd-niciun-leu-banii-nu-au-existat-in-realitate-18631833?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/klaus-iohannis-va-participa-marti-si-miercuri-la-reuniunea-nato-la-nivel-inalt-18631822?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>