<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a548116/Zamenik-gradonacelnika-predlaze-da-ulica-dobije-naziv-po-atentatoru-na-Pavelica.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T15:35:00+00:00"/>
    <meta property="og:title" content="Zamenik gradonačelnika predlaže da ulica dobije naziv po atentatoru na Pavelića"/>
    <meta property="og:description" content="Zamenik gradonačelnika Beograda Goran Vesić izjavio je da je, kao građanin, a ne kao gradski funkcioner, podneo..."/>
  </head>
  <body>
    <article>
      <h1>Zamenik gradonačelnika predlaže da ulica dobije naziv po atentatoru na Pavelića</h1>
      <address>
        <time datetime="2019-11-29T15:35:00+00:00">29 Nov 2019, 15:35</time>
      </address>
      <p>Zamenik gradonačelnika Beograda Goran Vesić izjavio je da je, kao građanin, a ne kao gradski funkcioner, podneo inicijativu da jedna ulica u glavnom gradu dobije ime Blagoja Jovovića, koji je izvršio atentat na čelnika ustaške NDH Antu Pavelića.</p>
      <p>"Vreme je da se Beograd i Srbija oduže Jovoviću i da on dobije ulicu u Beogradu", poručio je Vesić, prenosi Beoinfo.</p>
      <p>On je dodao da je Komisija za spomenike i nazive trgova i ulica uradila ogroman posao, jer je skoro 5.000 ulica na teritoriji grada Beograda dobilo nazive. U pitanju su sokaci i ulice koji su bile bez naziva, a tokom rada na tom velikom poslu potkrale su se određene greške, od kojih je jedna danas ispravljena, naglasio je Vesić, <b><a href="http://rs.n1info.com/Vesti/a547448/Jutarnji-list-Kako-je-ustasa-dobio-ulicu-u-Beogradu.html">aludirajući na imenovanje ulice na Čukarici po ustaši Emilu Perški</a></b>.</p>
    </article>
  </body>
</html>