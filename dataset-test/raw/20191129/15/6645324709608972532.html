<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/smolyan/slavka-chakyrova-kazanoto-ot-novoizbranija-kmet-na-chepelare-ne-e-istina-news_1411043.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="Славка Чакърова: Казаното от новоизбрания кмет на Чепеларе не е истина"/>
    <meta property="og:description" content="Ето какво опровержение оповести Славка Чакърова."/>
  </head>
  <body>
    <article>
      <h1>Славка Чакърова: Казаното от новоизбрания кмет на Чепеларе не е истина</h1>
      <address><time datetime="2019-11-29T15:44:00+00:00">29 Nov 2019, 15:44</time> by <a rel="author" href="https://www.actualno.com/editors/uid/165" target="_blank">Атанаска Маркова</a></address>
      <p>„Казаното от <a href="https://www.actualno.com/smolyan/novijat-kmet-na-chepelare-shte-se-opravim-samo-s-red-i-disciplina-news_1409993.html">новоизбрания кмет на Чепеларе</a> Боран Хаджиев е некоректно и не е истина“, смята кметът от бившия мандат на града Славка Чакърова. Ето какво обясни тя в интервю за <a href="https://www.actualno.com/">Actualno.com</a>. <br/><br/><br/><i><b>В какво състояние оставихте община Чепеларе в края на този мандат?</b></i></p>
      <related>
        <a href="https://www.actualno.com/smolyan/novijat-kmet-na-chepelare-shte-se-opravim-samo-s-red-i-disciplina-news_1409993.html"/>
      </related>
      <p>В началото на моя мандат аз направих преглед на състоянието и тогава направих пресконференция, в която състоях всички граждани със състоянието на общината. След края на мандата също направих пресконференция. И цифрите, които ги каза новият кмет, не е нещо ново. Това са задълженията на общината, които те оставиха преди четири години. Защото тогава настоящият кмет е бил част от управленския екип за мандат 2011 г. – 2015 г. През 2016 г., когато вече аз бях кмет, излязоха фактури за около 300 000 лева, които не са били осчетоводени за разходи, извършени през 2011 г. – 2012 г. Към 31.10.15 г. 250 000 лева кредит към банка, 1 690 000 лева кредит към Министерство на финансите, 1 190 000 лева цесия към друга банка и около 800 000 лева задължения към доставчици. Всичко това са задължения към началото на моя мандат. Веднага след като започнах мандата разбрах че детската градина има задължения към доставчици над 90 000 лева. А аз сега я оставям със задължеия около 30 000 лева. Четири години сме плащали текущите задължения и крайният резултат е, че общият размер на задълженията намаляват. Освен това, към Общински детски комплекс стщо имаше 30 000 лева задължения. И детската градина и Общинския комплекс са на дофинансиране от бюджета на община Чепеларе. Да, аз оставих общината със задължения от около 4 600 000 лева. Но те са в почти същия размер, какъвто ги намерих в началото на мандата си. И това беше отразено от много местни медии, може да се види в публикации от тогава. Т.е. това, което сега новият кмет заварва, е същото, което аз съм заварила от тях, като наследство. Проблем беше, че през последните четири години растеше дофинансирането на различни дейности, поради което не можаха да се стопят тези задължения. Аз смятам, че мандатът ми е успешен, защото не беше лесно да ги запазя на същото ниво, при условие, че трябваше да плащам лихви по кредити и плащания към фирми. <i><b>А защо непрекъснато е имало нарастване на дофинансиранията?</b></i> <br/>Първо, защото през тези четири години имаше увеличения на минималната работна заплата. Освен това, нарасна и размерът на възнагражденията на учителие в цялата страна, а броят на децата всяка година намалява в Чепеларе. Затова се налага и е задължително общината да дофинансира от местните приходи. Така от 160 000 лева през годините то достигна 200 000 лева. Сегашният кмет не е коректно посочил и сумата за бюджета на община Чепеларе за 2019 г. Той казва, че е около 6 000 000 лева, а всъщност е 10 000 000 лева. Освен това, кметът изтъква, че са големи задълженията към фирмата за сметопочистване и сметосъбиране. Да, така е, защото има цесия, която е в размер на 1 200 000 лева, останала от предишния мандат. Спекулира се и с въпроса, че няма желаещи фирми, които да извършват услугите по сметопочистването и снегопочистването, защото общината не им плащала. Истината е, че субсидиите, които влизат от държавата за тази дейност в община Чепеларе, са крайно недостатъчни. През 2017 г., когато зимата беше най-тежка, ние имахме страшно много разходи за снегопочистване. Поискахме помощ и от държавата, но така и не я получихме. Така се получи едно лавинообразно задлъжняване към фирмите за снегопочистване, но успявахме да поддържаме някакъв баланс. В крайна сметка обявихме обществена поръчка за снегопочистване в Чепеларе и село Проглед, но никой не се яви. Процедурата се прекрати поради липса на кандидати. След определени дни отново обявихме и доколкто разбирам сега отново няма желаещи да участват. <i><b>Вие казвате, че не е вярно твърдението, че не се плаща на фирмите, тогава каква всъщност е причината да няма желаещи?</b></i> Договорите за снегопочистване в Проглед и Чепеларе са прекратени. Това може да се случи по две причини: с изтичане срокът на договора или с усвояване на лимита. Такава е ситуацията със снегопочистващите фирми – усвоен бе лимитът, договорите бяха прекратени и се наложи обявяване на нова обществена поръчка. Не е причината, че фирмите са се отказали заради неплащане. Винаги има забавяне на плащането към снегопочистващите фирми изпълнители. И причините са две: винаги е много малка субсидията, която дава държавата за снегопочистване, специално за община Чепеларе. В мандат 2015 г. – 2019 г. не са правени никакви опити тази субсидия да бъде увеличена. А аз в моя мандат направих няколко опити и бе постигнат резултат, от който ще се възползва новият управленски екип в момента. От 178 000 лева вече е увеличена на близо 220 000 лева за 2020 г.</p>
      <related>
        <a href="https://www.actualno.com/smolyan/upraviteljat-na-si-en-dji-marica-gaz-v-pamporovo-i-chepelare-shte-ima-news_1406285.html"/>
      </related>
      <p><i><b>Какъв е проблемът със СУ „Васил Дечев“ и издаването на Акт 16 за сградата на учебното заведение?</b></i> СУ „Васил Дечев“ се състои от две сгради – на гимнзията и на основното училище. Ние спечелихме проект за основен ремонт на двете сгради и двора на едното училище и за оборудване. През 2018 г. Имаме избран изпълнител. През септември тази година започва ремонт на едната сграда – тази, на гимназията. Там учат по-малко ученици. През цялата 2018 г./2019 г. децата учиха в сградата на основното училище. А гимназията беше ремонтирана. Там се направиха изолация, ремонт на покрива и подмяна на отоплението на газ. След необходимите ремонтни дейности, Акт 16 се издава от общината, защото сградата е по-ниска категория. Няма нужда от приемателна комисия. След карая на учебната година, от 30.06.18 г. започна ремонтът и на другата сграда. Строителят се побра в необходимите срокове, и училището за първия учебен ден беше готово. Тук обаче издаване на Акт 16 става от ДНСК, след назначаване на комисия. За целта обаче ксторителят и надзорът изпращат искане за назначаване на именно такава комисия. И тъй като ние не можем да нарушум учебния процес, още преди 15-ти септември са уведомени всички компетентни органи. Те изразиха становище ти, че сгарада е годна за ползване и аз издадох заповед, че децат амогат да влязат в училището, преди да бъде издаден Акт 16. И главният архитект даде съгласието си, и надзорът, и експерти от пожарната посочиха устно, че сградата може да бъде експлоатирана, след което директорите и на РУО и на училището са наясно, че сградата няма Акт 16. Съгласете се, че технически е невъзможно за 2 или 3 месеца да бъде извършен и ремотн, и едновременно издаване на документа. Междувременно е изпратена покана за съставяне на приемателна комисия и са платени такстите, т.е. в момента се изчаква. <i><b>От началото на учебната година учениците все пак учиха няколко седмици в СУ „Васил Дечев“, след което излезе твърдение, че няма отопление – какъв е казусът тук и как децата учат на студено?</b></i> По проект са заложени промяна на двете инсталации в двете сгради и вътре в тях изграждане на газопреносна мрежа – газопровод, котел и радиатори. А в града още от 2012 г. има фирма, която доставя газ. Тя е сключила договор с КЕВР, съгласно който фирмата доставчик на газ извърпва изграждането на газопреносната мрежа вътре в града. И още стартирайки на първите ремонтни дейности в училището – на първата сграда през 2018 г. Фирмата е уведомена, че трябва да извърши полагане на газопровод на 202 метра, за да може да се стиген до имота на училището. С цяла година обаче тази фирма забави строителните дейности, а сега в последната седмица на октомври в рамките на няколко дни фирмата извърши изкоп, положи тръбите и ги зари. За да може да сеизвърши доставка на газ трябва да има договор. А директорката отказва да подпише такъв, не знам по какви причини. Няма как общината да го подпише, защото училището е потребител на горивото. Така, в един момент действително се оказва, че в училището няма отопление. Взима се решение всички около 330 деца да започнат да учат в една сграда и се създават неудобства за учениците. Между другото, моята заповед, като кмет на община Чепеларе в предишния мандат, с която има разрешение за провеждане на учебен процес в сградата в момента не е отменена, но е не се спазва. И е недопустимо децата да бъдат заложници на политически интриги. <i><b>Какъв е проблемът с изтичането на договора за сметопочистване, Вие имахте ли проблеми в своя мандат с това?</b></i></p>
      <related>
        <a href="https://www.actualno.com/smolyan/dnes-vyzstanovjavat-uchebnija-proces-v-su-vasil-dechev-chepelare-news_1405713.html"/>
      </related>
      <p>Още през 2015 г. е сключен договор с фирма „Титан“, който аз наследих. Общината не е имала проблем с тази фирма и с изпълнение на графика й. Но пък финансово този 5-годишен договор не е изгоден, понеже раходите й са много големи. Проблемът е, че реално има големи задължения към тази фирма, защото с приоритет по време на моето управление бе изплащането на цесията към банка, която е взета през 2014 г., взета за изчистване на стари задължения към същата фирма. Вноските бяха по около 200 000 лева месечно. След проведени прегвори с банката успяхме да подпишем анекс към договора и с това да отсрочим погасяването на главницата. По-късно цесията я предоговорихме в кредит и разсрочихме за четири години. Така намалихме плащанията до около 3 000 лева на месец, а лихвеният процент от над 4% успяхме да занижим до близо 2,6%. <i><b>Друго тврърдение е, че разходите за реклама и PR на община Чепеларе са били по около 3 000 лева на месец – за какво точно плащахте?</b></i> Твърдението е абсурдно. Имаме един договор за реклама по радиото, която е месечно 450 лева. Също договор с регионални сайтове, които са годишни договори. На година струват не повече от 800 лева на година. И още един договор с онлайн медия, който е в размер на 4 500 лева за 2019 г. В него влизат изработване на филми и текущо отразяване. Имаме и абонамент на три вестника, които разпространяваме безплатно по кметства, читалища, в клубовете на пенсионерите и на хората с увреждания. Те се заплащат на два пъти в година. По около 3 000 лева е годишният абонамент за всяко от изданията, като освен вестниците влизат и определен брой публикации. <i><b>Сега се оказва, че ще плащате и лични глоби заради изпълнени проекти?</b></i> Заради това, че в края на годината общинските съветници не приемат актуализация на капиталовата програма ще плащам лично от джоба си санкции. По искане на кметовете от кметства в общината сме извършвали спешни ремонти на различни обекти, които наистина са били наложителни. След като обаче Общинският съвет в Чепеларе не приема актуализацията на Инвестиционната програма, се показва, че изпълненото е незаконно. Това са мостове, стени и други неотложни ремонтни дейности, които касаят нормалното съществуване на хората по населените места в общината. През тази година бе извършена проверка и сега аз ще плащам актове за свършена от мен работа, но тъй като не е гласувано от общинските съветници, иам нарушение на закона за публичните финанси. Съставени са ми над 15 акта по 200 лева. Пример за такова е през април месец в резултат на обилните дъждове се свлече пътен участък към село Малево. Направен бе спешен оглед, проект и подпорна стена, защото в противен случай рискувахме да останат отцепени няколко къщи без достъп.</p>
    </article>
  </body>
</html>