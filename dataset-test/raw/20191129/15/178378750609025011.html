<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/citta/maestre-suora-arrestate-asilo-san-polo-podenzano.html"/>
    <meta property="og:site_name" content="Today"/>
    <meta property="article:published_time" content="2019-11-29T15:59:00+00:00"/>
    <meta property="og:title" content="&quot;Maltrattamenti sui bimbi dell'asilo&quot;: arrestate tre maestre, tra cui una suora"/>
    <meta property="og:description" content="Il caso in una scuola materna privata nel piacentino"/>
  </head>
  <body>
    <article>
      <h1>"Maltrattamenti sui bimbi dell'asilo": arrestate tre maestre, tra cui una suora</h1>
      <h2>Il caso in una scuola materna privata nel piacentino</h2>
      <address><time datetime="2019-11-29T15:59:00+00:00">29 Nov 2019, 15:59</time> by <a rel="author">Redazione</a></address>
      <figure>
        <video src="http://citynews-today.video.stgy.ovh/~media/mp4-hd/7537969472336/please-stay-away-from-londonbridge-i-just-saw-a-man-with-a-knife-being-shot-in-the-head-b-2.mp4"/>
      </figure>
      <p><b>Tre maestre, tra cui una suora</b>, di una scuola materna del <a href="http://www.ilpiacenza.it/cronaca/maestre-arrestate-asilo-san-polo-podenzano.html"><b>piacentino</b></a><b> </b>sono state arrestate dai carabinieri e poste ai domiciliari per maltrattamenti sui piccoli alunni della struttura.</p>
      <p>L'indagine che ha coinvolto nel insegnanti dell'asilo San Giovanni Bosco a San Polo di Podenzano è partita qualche tempo fa, dopo alcune segnalazioni dei genitori in caserma. Si tratta di una <b>struttura privata</b>, ma la notizia ha raggiunto ovviamente anche il Comune di Podenzano.</p>
      <p>"Ho saputo poche ore fa dell’indagine – ha detto il sindaco Alessandro Piva - sono rimasto esterrefatto e incredulo, mai più immaginavo una cosa del genere sul nostro territorio. Ci sono delle indagini in corso, mi auguro che accertino che non è successo niente di grave a danno dei bambini. Qualora siano stati commessi dei reati questi vanno perseguiti, a maggior ragione visto che sarebbero a carico di minori. Ovviamente sono quelle vicende che un sindaco e un’Amministrazione – anche se non coinvolti nella vicenda – non vorrebbe mai avere. Siamo fiduciosi nei confronti dell’operato della magistratura, sperando che davvero non sia successo qualcosa di grave nei confronti di questi bambini".</p>
    </article>
  </body>
</html>