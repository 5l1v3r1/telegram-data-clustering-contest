<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936936-linnea-claeson-det-ar-otroligt-smartsamt"/>
    <meta property="og:site_name" content="Nyheter24"/>
    <meta property="article:published_time" content="2019-11-29T15:30:49+00:00"/>
    <meta property="og:title" content="Linnéa Claeson: &quot;Det är otroligt smärtsamt&quot;"/>
    <meta property="og:description" content="Det har stormat rejält kring krönikören och medieprofilen Linnéa Claeson. Nu tackar hon för det stöd hon har fått och berättar mer om känslorna hon har efter att ha mötts av massiv kritik från flera håll."/>
  </head>
  <body>
    <article>
      <h1>Linnéa Claeson: "Det är otroligt smärtsamt"</h1>
      <address><time datetime="2019-11-29T15:30:49+00:00">29 Nov 2019, 15:30</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Det har stormat rejält kring krönikören och medieprofilen Linnéa Claeson. Nu tackar hon för det stöd hon har fått och berättar mer om känslorna hon har efter att ha mötts av massiv kritik från flera håll.</b>
      </p>
      <p>Krönikören och medieprofilen <b>Linnéa Claeson</b> har blivit starkt ifrågasatt den senaste tiden. Det handlar bland annat om att hon skulle ha fejkat sina berättelser.</p>
      <p>I podcasten "Haveristerna" och i debattartiklar har flera namnkunniga skribenter i bland annat Expressen och Göteborgs-Posten ifrågasatt sanningshalten i det som Linnéa Claeson lägger ut på sitt konto @assholesonline.</p>
      <p><b>Lisa Magnusson </b>skrev även i dagens ledare i Dagens Nyheter om fenomenet Linnéa Claeson.</p>
      <p>"Det är så mycket som inte stämmer i hennes berättelser, så många detaljer som skorrar och felar", skrev Magnusson.</p>
      <h3>Attacken mot Linnéa: "Mår fysiskt illa"</h3>
      <p>Den tidigare höjdhoppstjärnan <b>Patrik Sjöberg</b>, 54, har i sin bok "Det du inte såg" (2011) skrivit om hur han som 10-åring blev utsatt för sexuella övergrepp av sin styvfar och tränare <b>Viljo Nousiainen</b>. <a href="https://nyheter24.se/noje/936410-patrik-sjoberg-till-attack-mot-linnea-claeson-mar-illa">På Instagram riktade Sjöberg hård kritik mot Linnéa.</a></p>
      <p>"Jag mår fysiskt illa när du har förvandlat ett av samhällets största problem till bara business! Du skadar den rörelse du säger sig företräda och du kränker och sårar alla verkliga offer!", skrev Sjöberg.</p>
      <figure>
        <img src="https://cdn03.nyheter24.se/92b6c09103d802dc05/2019/11/21/1593928/linnea_claeson.jpg"/>
        <figcaption>Linnéa Claeson möts av massiv kritik från flera håll. Bildkälla: Pontus Lundahl/TT Bild</figcaption>
      </figure>
      <p>Kort efter detta gick Linnéa ut med ett debattinlägg i Göteborgs-Posten. Där hon skrev hon bland annat att hon <a href="https://nyheter24.se/nyheter/inrikes/936446-linnea-claeson-erkanner-har-klippt-och-redigerat-konversationer">redigerat och klippt i konversationer.</a></p>
      <p>"Eftersom detta är en stor del av kritiken som nu riktas mot mig så inser jag att jag inte varit tydligt nog med att kommunicera detta och det är jag ledsen för", skrev hon.</p>
      <h3>"Otroligt smärtsamt" </h3>
      <p><a href="https://www.instagram.com/p/B5N8uENHxDQ/?hl=sv">På Instagram</a> tackar nu Linnéa för det stöd hon har fått.</p>
      <p>"För mig är det enda som är värre än att berätta om något man utsatts för, att berätta men inte bli trodd. Därför är det otroligt smärtsamt att det påstods att jag ljugit.  Diskussionen kring mig har rivit upp sår hos andra som utsatts för sexuella övergrepp och kränkningar. Sår som också är mina", skriver hon bland annat.</p>
      <p>Linnéa avslutar sitt inlägg med att ännu en gång rikta värme till de som stöttat henne.</p>
      <p>"Ni betyder så otroligt mycket för mig och ni har all min kärlek", skriver hon.</p>
      <p>I klippet ovan kan du se mer om skandalerna kring Linnéa Claeson.</p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>