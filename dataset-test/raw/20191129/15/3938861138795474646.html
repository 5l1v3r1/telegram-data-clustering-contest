<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_mozhliva-reprivatizaciya-ukrtelekomu-viklikaye-zanepokoyennya-investoriv-zmi/940641"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T15:54:00+00:00"/>
    <meta property="og:title" content="Можлива реприватизація &quot;Укртелекому&quot; викликає занепокоєння інвесторів - ЗМІ"/>
    <meta property="og:description" content="Можлива реприватизація &quot;Укртелекому&quot; викликає тривогу у інвесторів та стане для них заборонним сигналом для інвестицій в Україну. Про це йдеться в матеріалі &quot;Навіщо держава веде мову про реприватизацію, якщо у неї немає на це грошей?&quot;. Видання повідомляє, що днями став відомий оновлений ..."/>
  </head>
  <body>
    <article>
      <h1>Можлива реприватизація "Укртелекому" викликає занепокоєння інвесторів - ЗМІ</h1>
      <address><time datetime="2019-11-29T15:54:00+00:00">29 Nov 2019, 15:54</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/940/940641_w_300.jpg?v=0"/>
        <figcaption>Реприватизація "Укртелекому" викликає тривогу у інвесторів</figcaption>
      </figure>
      <p>Можлива реприватизація "Укртелекому" викликає тривогу у інвесторів та стане для них заборонним сигналом для інвестицій в Україну. Про це йдеться в матеріалі "Навіщо держава веде мову про реприватизацію, якщо у неї немає на це грошей?".</p>
      <p>Видання повідомляє, що днями став відомий оновлений список підприємств, які були раніше приватизовані, проте зараз їх Фонд держмайна готує до повернення назад в держвласність. Їх наразі 114 і компаній-гігантів у цьому списку немає. Проте, як зазначає видання, судова епопея довкола телекомунікаційної компанії "Укртелеком" дає підстави деяким аналітикам говорити про можливість її реприватизації.</p>
      <p>"Все це – підприємства малого або середнього масштабу, компаній-гігантів у списку немає. Однак судові тяжби, що тривають навколо телеком-оператора "Укртелеком", дають привід окремим аналітикам вносити в "списки на повернення" і цю компанію", - йдеться в матеріалі.</p>
      <p>Видання зазначає, що ситуація щодо "Укртелекому" викликає тривогу у потенційних інвесторів, на участь яких у великій приватизації розраховують представники української влади. Та наголошує, що для інвесторів націоналізація компанії стане заборонним сигналом для участі у приватизаційних процесах в Україні.</p>
      <p>"Реприватизація викликає неприховану тривогу як з боку міжнародного фінансового співтовариства, так і у наших співвітчизників, котрі готові інвестувати в українську економіку. Бо така реприватизація стала б заборонним сигналом для потенційних покупців вітчизняних активів", - говориться в матеріалі.</p>
      <blockquote>Нагадаємо, раніше політолог Володимир Фесенко заявив, що розмови про можливу реприватизацію "Укртелекому" відіб'ють у іноземних інвесторів інтерес до України і зірвуть плани уряду щодо залучення іноземних інвестицій в розмірі $50 млрд за п'ять років.</blockquote>
    </article>
  </body>
</html>