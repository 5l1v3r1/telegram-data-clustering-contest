<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/samit_nato_v_londoni_chleni_alyansu_obgovoryat_ukrayinu_n1241503"/>
    <meta property="og:site_name" content="24 Канал"/>
    <meta property="article:published_time" content="2019-11-29T15:36:00+00:00"/>
    <meta property="og:title" content="Саміт НАТО в Лондоні: члени Альянсу обговорять Україну"/>
    <meta property="og:description" content="Одними з тем, які обговорюватимуть на найближчому саміті НАТО, будуть війна в Україні та реалізація Мінських домовленостей. Члени Альянсу планують зібратися у Лондоні 3-4 грудня."/>
  </head>
  <body>
    <article>
      <h1>Саміт НАТО в Лондоні: члени Альянсу обговорять Україну</h1>
      <address><time datetime="2019-11-29T15:36:00+00:00">29 Nov 2019, 15:36</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Одними з тем, які обговорюватимуть на найближчому саміті НАТО, будуть війна в Україні та реалізація Мінських домовленостей. Члени Альянсу планують зібратися у Лондоні 3-4 грудня.</b>
      </p>
      <p>Про це сказав генеральний секретар НАТО Єнс Столтенберг, поідомляє "<a href="https://www.ukrinform.ua/rubric-polytics/2827959-na-samiti-nato-v-londoni-govoritimut-pro-ukrainu-stoltenberg.html">Укрінформ</a>".</p>
      <blockquote>Напередодні саміту: <a href="https://24tv.ua/makron_ne_vvazhaye_rosiyu_vorogom_nato_n1241128">Макрон не вважає Росію ворогом НАТО</a></blockquote>
      <aside>Переконаний, що ситуація в Україні та зусилля з виконання Мінських угод будуть частиною обговорення у Лондоні. Ми вітаємо зусилля союзників у нормандському форматі знайти шлях до певного прогресу,<cite>– підкреслив генсек Альянсу.</cite></aside>
      <p>Він пригадав нещодавній візит Північноатлантичної ради НАТО до України. Мовляв, у цьому випадку чітко можна було побачити, що Альянс надає Україні практичну допомогу, зокрема, у розвитку військово-морських спроможностей та у розбудові Морської академії.</p>
      <p>"НАТО буде продовжувати надавати практичну та політичну підтримку Україні. Водночас, ми будемо підтримувати зусилля з імплементації Мінських угод, з пошуку стійкого та тривалого політичного розв'язання кризи", – сказав Єнс Столтенберг.</p>
      <p><b>Що відомо про саміт НАТО у Лондоні?</b>Протягом 3-4 грудня у Лондоні відбудеться щорічний саміт Північноатлантичного альянсу. Однак цього року жодним чином на зустрічі лідерів НАТО та партнерів не буде представлена Україна.<br/><br/>Раніше Єнс Столтенберг також повідомляв, що на саміті у Лондоні буде обговорюватися питання російської загрози для Альянсу.</p>
    </article>
  </body>
</html>