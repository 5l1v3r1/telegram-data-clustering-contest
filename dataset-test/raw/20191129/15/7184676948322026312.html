<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/prodadut-sotni-ob-yektiv-deputat-rozkryla-detali-masshtabnoyi-pryvatyzatsiyi-v-ukrayini/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T15:03:58+00:00"/>
    <meta property="og:title" content="Продадуть сотні об’єктів: депутат розкрила деталі масштабної приватизації в Україні"/>
    <meta property="og:description" content="Фонд державного майна опублікував 724 об'єкта на приватизацію. Про це повідомила народний депутат Ганна Скороход, яку не так давно виключили з фракції Слуга народу."/>
  </head>
  <body>
    <article>
      <h1>Продадуть сотні об’єктів: депутат розкрила деталі масштабної приватизації в Україні</h1>
      <h2>15 листопада Ганна Скороход була виключена з фракції «Слуга народу»</h2>
      <address>
        <time datetime="2019-11-29T15:03:58+00:00">29 Nov 2019, 15:03</time>
      </address>
      <p>Україну готують до масштабного розпродажу, Фонд державного майна опублікував 724 об’єкта на приватизацію, – таку заяву зробила народний депутат <a href="https://narodna-pravda.ua/2019/11/15/nardepiv-skorohod-i-polyakova-vyklyuchyly-zi-slugy-narodu-pislya-skandalu/">Ганна Скороход, яку нещодавно  виключили з фракції «Слуга народу».</a></p>
      <p>Як передає НАРОДНА ПРАВДА, в інтерв’ю «<a href="https://fakty.ua/325875-ukrainu-gotovyat-k-masshtabnoj-rasprodazhe---nardep-anna-skorohod">Фактам</a>« Скороход підкреслила, що глава держави не в курсі того, що насправді відбувається в країні.</p>
      <p>Loading...</p>
      <p>“Про це ніхто не говорить. Все тихо і спокійно. Але для мене все, що відбувається — це підготовка до великого розпродажу. Потім все спихнуть на недосвідчений парламент, де засідали «дебіли». По-іншому не бачу. Раніше, коли при владі перебували олігархічні групи, вони все стягали до себе. Зараз їх теж трохи розгойдують. Йде перерозподіл і продаж. Тому що люди розуміють: невідомо, на який термін вони прийшли, так що найвигідніше продавати”, – розповіла Ганна Скороход.</p>
      <p>При цьому народний депутат упевнена, що Володимир Зеленський не знає про це, оскільки до нього доносять тільки потрібну інформацію:</p>
      <p>“Я не вірю, що він до кінця розуміє, що відбувається. Оточення його посадило у теплу ванну. Йому подається інформація в тій формі, яка їм потрібна”.</p>
      <p>Раніше Ганна Скороход зізналася, що була виключена з фракції після розгляду рішення про анбандлінг «Нафтогазу». <a href="https://narodna-pravda.ua/2019/11/29/dobyvatymut-do-kintsya-zvilnena-skorohod-poskarzhylasya-na-tskuvannya/">Вона впевнена, що покарана за інакомислення, і потрапила в опалу через те,  що голосувала, порушивши попередні домовленості.</a></p>
      <p>Вона також поскаржилася на тиск на сім’ю і розповіла, що<a href="https://narodna-pravda.ua/ru/2019/11/29/budut-dobyvat-do-kontsa-ysklyuchennaya-skorohod-pozhalovalas-na-travlyu/"> в минулому році, коли її чоловіка позбавляли громадянства, у неї вимагали півтора мільйона доларів.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>