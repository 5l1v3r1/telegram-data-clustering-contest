<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/464014/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%9F%E0%A6%BF-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%A1%E0%A6%BE%E0%A7%9F%E0%A6%BE%E0%A6%B2%E0%A6%BE%E0%A6%87%E0%A6%B8%E0%A6%BF%E0%A6%B8-%E0%A6%87%E0%A6%89%E0%A6%A8%E0%A6%BF%E0%A6%9F-%E0%A6%95%E0%A6%B0%E0%A6%BE-%E0%A6%B9%E0%A6%AC%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-29T15:53:00+00:00"/>
    <meta property="og:title" content="প্রতিটি জেলায় ডায়ালাইসিস ইউনিট করা হবে ॥ স্বাস্থ্যমন্ত্রী"/>
    <meta property="og:description" content="অনলাইন রিপোর্টার ॥ স্বাস্থ্য ও পরিবার কল্যাণ মন্ত্রী জাহিদ মালেক বলেছেন, দেশের প্রতিটি জেলায় অতি দ্রুত ১০ বেডের কিডনি ডায়ালাইসিস ইউনিট করা হবে। সেখানে রোগীরা নিজ এলাকা থেকে কিডনি ডায়ালাইসিস করতে পারবেন। শুক্রবার দুপুরে মানিকগঞ্জ সদর উপজেলার গড়পাড়ায় বাংলাদেশ হেলথ অ্যাসিস্ট্যান্ট অ্যাসোসিয়েশন জেলা শাখার আয়োজনে এক ..."/>
  </head>
  <body>
    <article>
      <h1>প্রতিটি জেলায় ডায়ালাইসিস ইউনিট করা হবে ॥ স্বাস্থ্যমন্ত্রী</h1>
      <address>
        <time datetime="2019-11-29T15:53:00+00:00">29 Nov 2019, 15:53</time>
      </address>
      <figure>
        <img src="http://www.dailyjanakantha.com/files/201911/1575046406_38.jpg"/>
      </figure>
      <p>অনলাইন রিপোর্টার ॥ স্বাস্থ্য ও পরিবার কল্যাণ মন্ত্রী জাহিদ মালেক বলেছেন, দেশের প্রতিটি জেলায় অতি দ্রুত ১০ বেডের কিডনি ডায়ালাইসিস ইউনিট করা হবে। সেখানে রোগীরা নিজ এলাকা থেকে কিডনি ডায়ালাইসিস করতে পারবেন।</p>
      <p>শুক্রবার দুপুরে মানিকগঞ্জ সদর উপজেলার গড়পাড়ায় বাংলাদেশ হেলথ অ্যাসিস্ট্যান্ট অ্যাসোসিয়েশন জেলা শাখার আয়োজনে এক সংবর্ধনা অনুষ্ঠানে তিনি এসব কথা বলেন।</p>
      <p>স্বাস্থ্যমন্ত্রী আরও বলেন, সরকার স্বাস্থ্য খাতে ব্যাপক কাজ করে যাচ্ছে। দেশে এখন শিশুমৃত্যুর হার কমেছে। টিকাদান কর্মসূচিসহ স্বাস্থ্যখাতে নানা উন্নয়নের কারণে প্রতি বছর অন্তত এক লাখ শিশুর জীবন রক্ষা পাচ্ছে। সারাদেশে হেলথ অ্যাসিস্ট্যান্ট, টেকনিশিয়ানসহ স্বাস্থ্যখাতে অতি দ্রুত ২০ হাজার লোক নিয়োগ দেয়া হবে। এছাড়া আগামী ৮ ডিসেম্বর সাড়ে ৪ হাজার চিকিৎসক নিয়োগ দেয়া হবে।</p>
      <p>বাংলাদেশ হেলথ অ্যাসিস্ট্যান্ট অ্যাসোসিয়েশনের জেলা শাখার সভাপতি মো. আবুল ওয়ারেশ পাশা পলাশের সভাপতিত্বে অনুষ্ঠানে অন্যান্যের মধ্যে জেলা প্রশাসক এসএম ফেরদৌস, সিভিল সার্জন ডা. আনোয়ারুল আমিন আখন্দ, অতিরিক্ত পুলিশ সুপার (সদর সার্কেল) মো. হাফিজুর রহমান, মানিকগঞ্জ সদর উপজেলা চেয়ারম্যান ইসরাফিল হোসেন, সদর উপজেলা আওয়ামী লীগের সাধারণ সম্পাদক আফসার উদ্দিন সরকার, সদর উপজেলা নির্বাহী কর্মকর্তা আসমাউল হুসনা লিজা, জেলার সকল হেলথ অ্যাসিস্ট্যান্টসহ দলীয় নেতাকর্মীরা উপস্থিত ছিলেন।</p>
    </article>
  </body>
</html>