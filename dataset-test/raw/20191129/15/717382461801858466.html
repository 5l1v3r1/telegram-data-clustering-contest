<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/agerola-domani-aspettando-il-natale-al-campus-principe-di-napoli-programma/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-29T15:19:51+00:00"/>
    <meta property="og:title" content="Agerola: domani “Aspettando il Natale” al Campus Principe di Napoli / Programma"/>
    <meta property="og:description" content="Si terrà domani ad Agerola al Campus Principe di Napoli l'evento &quot;Aspettando il Natale&quot;, organizzato dal Campus Principe di Napoli in collaborazione con il Comune di Agerola."/>
  </head>
  <body>
    <article>
      <h1>Agerola: domani “Aspettando il Natale” al Campus Principe di Napoli / Programma</h1>
      <address><time datetime="2019-11-29T15:19:51+00:00">29 Nov 2019, 15:19</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Si terrà domani ad <b>Agerola</b> al <b>Campus Principe di Napoli l’evento “Aspettando il Natale”</b>, organizzato dal Campus Principe di Napoli in collaborazione con il Comune di Agerola.</p>
      <p>“Aspettando il Natale” sarà una full immersion nel gusto durante la quale sarà possibile apprendere i segreti della cucina e della pasticceria, sperimentare ricette gustose ed innovative e vivere un momento divertente ma allo stesso tempo stimolante di condivisione.</p>
      <p>L’evento durerà l’intera giornata, <b>dalle 11.00 alle 23.00</b> e prevede tantissimi appuntamenti come lezioni gratuite con chef e pasticcieri, show cooking con Francesco Franzese (chef stellato Michelin), stand espositivi per regalini di Natale, animazione per bambini e anche un tour del campus.</p>
      <h3>Di seguito il programma della giornata nello specifico:</h3>
      <p>Dalle 11.00 alle 23.00 – Stand espositivi con prodotti tipici del territorio</p>
      <p>Dalle 11.00 alle 22.00 – Servizi di Baby Club</p>
      <p>Ore 12.00 – 16.30 e 21.0 – Spettacolo per bambini nella Sala Conferenze</p>
      <p>Dalle 11.00 alle 12.30 – Welcome Coffee – Tour del Campus</p>
      <p>Ore 12.00 – Lezione gratuita con chef e pasticcieri – Sala Training 1-2 e Sala Pasticceria.</p>
      <p>Ore 13.30 – 16.00 – Lunch – Sala Agorà<br/>A seguire Show Cooking con Francesco Franzese “Casa del Nonno 13” Mercato San Severino ( posti limitati su prenotazione all’arrivo, costo euro 30)</p>
      <p>Dalle 17.00 alle 18.30 – Welcome Coffee- Tour del Campus</p>
      <p>Ore 19.00 – Lezione gratuita con chef e pasticcieri – Sala Training 1-2 e Sala Pasticceria.</p>
      <p>Ore 20.00 – 22.30 – Dinner – Sala Agorà<br/>A seguire Show Cooking con Francesco Franzese “Casa del Nonno 13” Mercato San Severino ( posti limitati su prenotazione all’arrivo, costo euro 30)</p>
      <p>Ricordiamo che per le lezioni gratuite con chef e pasticceri è richiesta la prenotazione,<br/>chiamando la reception del Campus: 081 18658700</p>
    </article>
  </body>
</html>