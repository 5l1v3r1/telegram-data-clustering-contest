<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607841"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-29T15:05:00+00:00"/>
    <meta property="og:title" content="2อารมณ์! ป.ปช.ขอข้อมูลฟาร์มไก่ปารีณา ชาวบ้านยื่นขอรังวัดที่สปก."/>
    <meta property="og:description" content="ราชบุรี-สส.ปารีณา ส่งตัวแทน แจ้งความสภ.จอมบึง ดำเนินคดีผู้บุกรุกที่ดินฟาร์มไก่เขาสน ส่วนที่อบต.รางบัว ป.ปช.ขอข้อมูลฟาร์มไก่ปารีณา ชาวบ้านยื่นขอรังวัดที่สปก."/>
  </head>
  <body>
    <article>
      <h1>2อารมณ์! ป.ปช.ขอข้อมูลฟาร์มไก่ปารีณา ชาวบ้านยื่นขอรังวัดที่สปก.</h1>
      <address><time datetime="2019-11-29T15:05:00+00:00">29 Nov 2019, 15:05</time> by <a rel="author">PostToday</a></address>
      <p>ราชบุรี-สส.ปารีณา ส่งตัวแทน แจ้งความสภ.จอมบึง ดำเนินคดีผู้บุกรุกที่ดินฟาร์มไก่เขาสน ส่วนที่อบต.รางบัว ป.ปช.ขอข้อมูลฟาร์มไก่ปารีณา ชาวบ้านยื่นขอรังวัดที่สปก.</p>
      <p>เมื่อวันที่ 29พ.ย.62 เจ้าหน้าที่ปปช.ไปที่อบต.รางบัว อ.จอมบึง จ.ราชบุรี เพื่อขอข้อมูลเรื่องของการจัดเก็บภาษี ทั้งภาษีบำรุงท้องที่ และภาษีโรงเรือน บริเวณพื้นที่ฟาร์มไก่ เขาสนของนางสาวปารีณา ไกรคุปต์ ส.ส.ราชบุรี เขต 3 พรรคพลังประชารัฐ เพื่อนำไปประกอบกับข้อมูลที่นางสาวปารีณาไปยื่นบัญชีทรัพย์สินไว้ ว่าตรงกันหรือไม่</p>
      <p>นอกจากนี้นายปกรณ์เกียรติ บัณฑิตชวลิต ผู้ใหญ่บ้าน ม.9 ต.ท่าเคย อ.สวนผึ้ง จ.ราชบุรี ได้นำชาวบ้านกว่า 10 ครอบครัว ที่อยู่ในเขตสปก. ให้มายื่นเรื่องขอออกรังวัด หลังจากที่สปก.ได้นำป้ายแสดงเขตพื้นที่ของ สปก.เข้าไปปัก และให้ชาวบ้านได้มาแสดงสิทธิ์ในพื้นที่ของตน</p>
      <figure>
        <img src="https://www.posttoday.com/media/content/2019/11/29/0D31189955324A02A0C825A1E288C239.jpg"/>
      </figure>
      <p>นายปกรณ์เกียรติ ก็บอกว่า ได้นำชาวบ้านที่อยู่ในพื้นที่สปก.มายื่นเรื่องขอรังวัด ซึ่งในเขต ม.9 ต.ท่าเคย ก็มีพื้นที่ของนายทวี ไกรคุปต์ จำนวน 600 กว่าไร่ ซึ่งยังไม่มีเอกสารสิทธิ์ใดๆ ส่วนฟาร์มไก่ของนางสาวปารีณาอยู่คนละฝั่ง ซึ่งถ้าดูตามใบเอกสารที่ได้มานั้นก็ยังไม่มีเอกสารสิทธิ์ใดๆเหมือนกันส่วนต้องนำชาวบ้านมายื่นเอกสารขอรังวัดในวันนี้เนื่องมีข่าวเรื่องฟาร์มไก่ปารีณา และมีการปักป้ายของ สปก.ในพื้นที่ จึงต้องรีบนำชาวบ้านมายื่นเรื่องในวันนี้ ซึ่ง เจ้าหน้าที่ สปก.นั้นมาเปิดโต๊ะรับเรื่องที่อบต.รางบัว</p>
      <p>มีรายงานว่า เมื่อช่วงกลางดึกของคืนวันที่ 28 พ.ย.62นางสาวปารีณาได้ให้ตัวแทนไปแจ้งความดำเนินคดีกับผู้ที่บุกรุกเข้าไปในฟาร์มไก่ที่สภ.จอมบึง โดยไม่ทราบว่าเป็นใคร และมีหมายศาลเข้าไปหรือไม่</p>
      <p>ต่อมา น.ส.ปารีณาให้สัมภาษณ์ว่า ได้ไปแจ้งความเพื่อให้ดำเนินคดีกับเจ้าหน้าที่กรมป่าไม้ที่เข้าตรวจ และทำรังวัดในพื้นที่ซึ่งตำรวจก็ต้องไปดูว่าเจ้าหน้าที่กรมป่าไม้มีหมายศาลหรือไม่ คราวที่แล้วเขามีหมายศาล แต่ก็ยังไม่สามารถเข้ามาเหยียบย่ำในที่ส.ป.ก. ได้เลย ตนคิดว่าเขาพยายามจะทำให้ที่ตรงนั้นบุกรุก“ดิฉันคิดว่าเรื่องนี้ ไปคุยกันที่โรงพักดีกว่านะคะ เดี๋ยวไปว่ากันที่ศาล เพราะดิฉันแจ้งความไปแล้วในเบื้องแล้ว ดิฉันมีหลักฐานเป็นคลิปวิดีโอ และภาพถ่ายที่เขาเข้ามาเดินกันในฟาร์มตอนช่วงเย็น โดยที่ไม่ได้ติดต่อดิฉันก่อนว่าจะเข้ามาทำรังวัดที่ดิน ความจริงเขาต้องมีหมายศาลเหมือนกับครั้งแรกที่เขามา” น.ส.ปารีณา กล่าว</p>
    </article>
  </body>
</html>