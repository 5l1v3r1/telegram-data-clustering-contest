<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/anakoinosi-toy-syriza-gia-tin-toyrkia/"/>
    <meta property="og:site_name" content="ert.gr"/>
    <meta property="article:published_time" content="2019-11-29T15:57:00+00:00"/>
    <meta property="og:title" content="Ανακοίνωση του ΣΥΡΙΖΑ για την Τουρκία"/>
    <meta property="og:description" content="«Είναι απόλυτη ανάγκη να εγκαταλειφθεί η τακτική του παθητικού παρατηρητή και να επιστρέψει η χώρα στην ενεργητική εξωτερική πολιτική σε σχέση με τις ευρωτουρκικές σχέσεις, το πλαίσιο ευρωπαϊκών κυρώσεων και τον ουσιαστικό διάλογο.» αναφέρεται σε ανακοίνωση του ΣΥΡΙΖΑ με αφορμή τις ενέργειες της Τουρκίας στην περιοχή.Με αφορμή τις πρόσφατες προκλητικές ενέργειες της Τουρκίας στην περιοχή, ο ΣΥΡΙΖΑ επισημαίνει τα εξής:"/>
  </head>
  <body>
    <article>
      <h1>Ανακοίνωση του ΣΥΡΙΖΑ για την Τουρκία</h1>
      <address><time datetime="2019-11-29T15:57:00+00:00">29 Nov 2019, 15:57</time> by <a rel="author">Μαρία Νικολάου</a></address>
      <p>«Είναι απόλυτη ανάγκη να εγκαταλειφθεί η τακτική του παθητικού παρατηρητή και να επιστρέψει η χώρα στην ενεργητική εξωτερική πολιτική σε σχέση με τις ευρωτουρκικές σχέσεις, το πλαίσιο ευρωπαϊκών κυρώσεων και τον ουσιαστικό διάλογο.» αναφέρεται σε ανακοίνωση του ΣΥΡΙΖΑ με αφορμή τις ενέργειες της Τουρκίας στην περιοχή.Με αφορμή τις πρόσφατες προκλητικές ενέργειες της Τουρκίας στην περιοχή, ο ΣΥΡΙΖΑ επισημαίνει τα εξής:</p>
      <p>– Οι προσφυγικές-μεταναστευτικές ροές πολλαπλασιάζονται ραγδαία και έχουμε φτάσει Νοέμβριο<br/>– Η ρητορική της Τουρκίας ως προς τις ροές, το Αιγαίο και την Κύπρο, γίνεται ολοένα και πιο επιθετική<br/>– Οι παραβιάσεις στο Αιγαίο (που δεν τέθηκαν στον Τούρκο Πρόεδρο από τον Πρωθυπουργό κατά τη συνάντησή τους), έχουν χτυπήσει κόκκινο<br/>– Οι παράνομες τουρκικές εξορύξεις στην κυπριακή ΑΟΖ επεκτείνονται<br/>– Η Τουρκία προβαίνει σε παράνομη συμφωνία με τη Λιβύη για ελληνικές θαλάσσιες ζώνες<br/>– Η Τουρκία παρουσιάζει για πρώτη φορά συντεταγμένες της υφαλοκρηπίδας της με την Αίγυπτο, οι οποίες δεν συμβαδίζουν με το διεθνές δίκαιο.<br/>Ας μας πει κάποιος από την Κυβέρνηση:<br/>Η συνάντηση του Πρωθυπουργού με τον Πρόεδρο Ερντογάν τον Σεπτέμβριο ήταν επιτυχημένη;<br/>Η απαράδεκτη στρατηγική που ανακοίνωσε ο Κυβερνητικός Εκπρόσωπος, κατευνασμού της Τουρκίας στο Αιγαίο και στο Κυπριακό, με την ελπίδα ότι θα βοηθήσει στο προσφυγικό, πέτυχε;<br/>Είναι απόλυτη ανάγκη να εγκαταλειφθεί η τακτική του παθητικού παρατηρητή και να επιστρέψει η χώρα στην ενεργητική εξωτερική πολιτική σε σχέση με τις ευρωτουρκικές σχέσεις, το πλαίσιο ευρωπαϊκών κυρώσεων και τον ουσιαστικό διάλογο.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/enochlimeni-i-koymoyndoyroy-apo-tin-anartisi-polaki/"/>
        <a href="https://www.ert.gr/perifereiakoi-stathmoi/komotini/komotini-omilia-toy-dimitri-charitoy-sti-voyli-gia-to-nomoschedio-toy-ypoyrgeioy-perivallontos/"/>
        <a href="https://www.ert.gr/perifereiakoi-stathmoi/komotini/d-charitoy-i-idiotikopoiisi-tis-depa-fernei-ta-pano-kato-sto-fysiko-aerio-stin-am-th/"/>
        <a href="https://www.ert.gr/eidiseis/diethni/kosmos/reuters-periplekei-tin-katastasi-stin-an-mesogeio-to-mnimonio-toyrkias-livyis/"/>
        <a href="https://www.ert.gr/perifereiakoi-stathmoi/kavala/kavala-anoichti-syneleysi-gia-tin-anasygkrotisi-toy-proodeytikoy-choroy/"/>
        <a href="https://www.ert.gr/eidiseis/ellada/politiki/metopiki-gia-ti-dei-sti-voyli-to-mesimeri-i-psifoforia/"/>
      </related>
    </article>
  </body>
</html>