<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/talibowie-deklaruja-ze-chca-wznowic-rozmowy-pokojowe-z-usa,989298.html"/>
    <meta property="og:site_name" content="TVN24"/>
    <meta property="article:published_time" content="2019-11-29T15:02:00+00:00"/>
    <meta property="og:title" content="Talibowie złożyli deklarację po nieoczekiwanej wizycie Trumpa"/>
    <meta property="og:description" content="Afgańscy talibowie zadeklarowali gotowość do wznowienia rozmów pokojowych z USA. Oświadczenie padło dzień po niespodziewanej wizycie prezydenta Donalda Trumpa w Afganistanie, gdzie odwiedził ameryk..."/>
  </head>
  <body>
    <article>
      <h1>Talibowie złożyli deklarację po nieoczekiwanej wizycie Trumpa</h1>
      <address><time datetime="2019-11-29T15:02:00+00:00">29 Nov 2019, 15:02</time> by <a rel="author">tas</a></address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/055fb994-5bd0-4105-b36d-ab4333c14b42.jpg?type=1&amp;srcmode=0&amp;srcx=1/1&amp;srcy=1/10&amp;srcw=1/1&amp;srch=9/10&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/5a469d93-65db-4383-84bb-be299f68cea8-480p.mp4"/>
          <figcaption>Trump złożył niespodziewaną wizytę w Afganistanie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/dbf4e2cf-136a-4df9-b58b-5ebf4c6fd35e-480p.mp4"/>
          <figcaption>Donald Trump odwiedził Afganistan z okazji Święta...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/5c424d84-19e7-4bb6-bf4c-44c2f81632e1-480p.mp4"/>
          <figcaption>Trybunał może wszcząć śledztwo ws. Brytyjczyków w Iraku i...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/62100a4b-005c-49b7-863c-333a27db41bd-480p.mp4"/>
          <figcaption>Wybuchu samochodu pułapki w Kabulu. Zabici i ranni</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/0efbe98067c6c73dba1250d2beaa81f9/488551b5-a1ec-4f40-a001-60c4ce63390d-480p.mp4"/>
          <figcaption>Eksplozja "matki wszystkich bomb" w Afganistanie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/207f88018f72237565570f8a9e5ca240/c3fe5878-3ef8-4b25-a24a-9bb560e82b2d-480p.mp4"/>
          <figcaption>USA. Pierwsza kobieta-pilot w afgańskiej armii prosi o azyl</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/be3e9d3f7d70537357c67bb3f4086846/80108773-6321-49bd-8405-9dbff7bf50a1-480p.mp4"/>
          <figcaption>Macierewicz odwiedził polskich żołnierzy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/e4873aa9a05cc5ed839561d121516766/31f5a8f7-d1ac-4e69-a5d6-5b71ae671f36-480p.mp4"/>
          <figcaption>Afgańskie dziewczęta bywają atakowane za naukę szkolną</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/c1fea270c48e8079d8ddf7d06d26ab52/4d5b3519-8d2c-4e5b-9251-292748c7a5bc-480p.mp4"/>
          <figcaption>12.11.2016 | Afganistan: polski żołnierz ranny w ataku na...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/89f03f7d02720160f1b04cf5b27f5ccb/f4699aee-1ac9-41ea-8cbc-3caf6ac22933-480p.mp4" autoplay="" loop=""/>
          <figcaption>Krwawe walki z talibami w Kunduz. W nalotach zginęły kobiety...</figcaption>
        </figure>
        <figcaption>Jaki będzie los Afganistanu?<cite>Foto: EPA/JAWAD JALALI/PAP | Video: ENEX</cite></figcaption>
      </slideshow>
      <h3>Afgańscy talibowie zadeklarowali gotowość do wznowienia rozmów pokojowych z USA. Oświadczenie padło dzień po niespodziewanej wizycie prezydenta Donalda Trumpa w Afganistanie, gdzie odwiedził amerykańskich żołnierzy. Trump wyraził przekonanie, że Taliban zgodzi się na rozejm.</h3>
      <related>
        <a href="https://www.tvn24.pl/wiadomosci-ze-swiata,2/tajny-lot-trumpa-talibowie-chca-zawrzec-uklad,989175.html"/>
      </related>
      <p>Amerykański prezydent, który odwiedził żołnierzy z okazji przypadającego w czwartek Święta Dziękczynienia, przybył z wizytą do Afganistanu po raz pierwszy od objęcia prezydentury w styczniu 2017 roku.</p>
      <p>Przywódcy talibscy powiedzieli Reutersowi, że grupa ich negocjatorów spotyka się od zeszłego weekendu z przedstawicielami władz USA w katarskiej Dausze. Dodali, że możliwe jest wznowienie wkrótce formalnych rozmów pokojowych.</p>
      <p>Rzecznik talibów Zabihullah Mudżahid oświadczył w piątek, że "byliby oni gotowi wznowić rozmowy", które zakończyły się po odwołaniu ich przez Trumpa we wrześniu.</p>
      <p>- Nasze stanowisko jest wciąż takie samo. Jeśli rozmowy pokojowe się rozpoczną, zostaną wznowione od etapu, w którym się zatrzymały - powiedział Mudżahid.</p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/519c84155964659375821f7ca576f095/ca737502-c98e-4e39-bbde-5a9ad2ec7e15.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Cywilne ofiary konfliktu w Afganistanie<cite>Źródło: PAP</cite></figcaption>
      </figure>
      <h3>Odwołane rokowania pokojowe</h3>
      <p>We wrześniu Trump odwołał trwające blisko roku rokowania pokojowe. Powodem było przyznanie się talibów do ataku w stolicy Afganistanu Kabulu, w którym zginęło 12 osób, w tym amerykański żołnierz.</p>
      <p>- Mamy nadzieję, że wizyta Trumpa w Afganistanie pokaże, że poważnie myśli on o ponownym rozpoczęciu rozmów. Nie sądzimy, aby miał duży wybór - powiedział starszy rangą dowódca talibski, zastrzegając anonimowość.</p>
      <p>Przed tygodniem doszło do wymiany więźniów między USA i Afganistanem, co zwiększyło nadzieje na zawarcie porozumienia pokojowego w celu zakończenia 18-letniej wojny - podkreśliła agencja Reutera.</p>
      <h3>Wojna bez końca</h3>
      <related>
        <a href="https://www.tvn24.pl/wiadomosci-ze-swiata,2/jesli-bagdadi-nie-zyje-kreml-gotow-pochwalic-donalda-trumpa,981075.html"/>
      </related>
      <p>18 lat po interwencji koalicji pod wodzą USA po atakach Al-Kaidy na Stany Zjednoczone z 11 września 2001 roku w Afganistanie pozostaje 20 tysięcy żołnierzy z państw NATO, w tym ok. 13 tysięcy z USA.</p>
      <p>Wojskowi zajmują się szkoleniem i wspieraniem armii afgańskiej walczącej z talibami. W czasie konfliktu zginęło łącznie około 2,4 tysiące amerykańskich żołnierzy i pracowników wojskowych.</p>
      <p>Projekt porozumienia z talibami z września przewidywał między innymi wycofanie z Afganistanu amerykańskich żołnierzy z pięciu baz w zamian za gwarancje niewykorzystywania terytorium talibów jako bazy do zbrojnych ataków na USA i państwa z nimi sprzymierzone. Mimo to wielu przedstawicieli władz USA wątpi, że można polegać na talibach, aby powstrzymać Al-Kaidę przed ponownym planowaniem ataków na USA z afgańskiego terytorium - zauważa Reuters.</p>
      <p>Talibowie kontrolują prawie połowę terytorium Afganistanu. Ocenia się, że obecnie są najsilniejsi od czasu inwazji USA w 2001 roku.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/8c8a58fa97c205ff222de3685497742c/fb143936-516d-475a-8247-b7f45625688f.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Talibowie w Afganistanie<cite>Źródło: PAP / TVN24</cite></figcaption>
      </figure>
      <related>
        <h4>Wojna w Afganistanie</h4>
        <a href="https://www.tvn24.pl/wiadomosci-ze-swiata,2/haski-trybunal-oceni-czy-wszczac-sledztwo-przeciw-brytyjskim-zolnierzom,986507.html"/>
        <a href="https://www.tvn24.pl/wiadomosci-ze-swiata,2/samochod-pulapka-eksplodowal-przed-ministerstwem-zabici-i-ranni,984935.html"/>
        <a href="https://www.tvn24.pl/wiadomosci-ze-swiata,2/najpierw-szef-pentagonu-potem-spikerka-izby-reprezentantow-amerykanie-w-afganistanie,979113.html"/>
        <a href="https://www.tvn24.pl/wiadomosci-ze-swiata,2/przemoc-w-afganistanie-osiagnela-bezprecedensowe-rozmiary,978483.html"/>
        <a href="https://www.tvn24.pl/wiadomosci-ze-swiata,2/ladunek-wybuchowy-umieszczono-na-motorze-10-osob-nie-zyje,975517.html"/>
      </related>
    </article>
  </body>
</html>