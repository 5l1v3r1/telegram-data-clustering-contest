<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:833150-Merkelova-prvi-put-u-poseti-Ausvicu"/>
    <meta property="og:site_name" content="Вечерње новости"/>
    <meta property="article:published_time" content="2019-11-29T15:35:00+00:00"/>
    <meta property="og:title" content="Merkelova prvi put u poseti Aušvicu"/>
    <meta property="og:description" content="Merkel će biti treća kancelarka, posle Helmuta Šmita i Helmuta Kola koja će da otputuje na mesto gde su nacisti napravili logor"/>
  </head>
  <body>
    <article>
      <h1>Merkelova prvi put u poseti Aušvicu</h1>
      <address><time datetime="2019-11-29T15:35:00+00:00">29 Nov 2019, 15:35</time> by <a rel="author">Tanjug</a></address>
      <p>
        <b>Merkel će biti treća kancelarka, posle Helmuta Šmita i Helmuta Kola koja će da otputuje na mesto gde su nacisti napravili logor</b>
      </p>
      <p>Nemačka kancelarka Angela Merkel posetiće Aušvic prvi put narednog petka, a uoči 75. godišnjice od oslobođenja tog zloglasnog logora od nacista, saopštio je danas njen portparol.</p>
      <p>Prema pisanju nemačkog portala "Lokal", Merkel će biti treća kancelarka, posle Helmuta Šmita i Helmuta Kola koja će da otputuje na mesto gde su nacisti napravili logor nakon okupacije Poljske tokom Drugog sveskog rata.</p>
      <related>
        <a href="http://www.novosti.rs/vesti/planeta.299.html:833137-Iracki-premijer-podneo-ostavku"/>
      </related>
      <p>Ona će u Aušvicu prisustvovati minutu ćutanja kod takozvanog Crnog zida, gde su logoraši bili ubijani, nakon čega će održati govor.</p>
      <p>Najavljeno je da će događaju prisustvovati i premijer Poljske Mateuš Moravjecki.</p>
      <p>Merkelova stiže na poziv Fondacije Aušvic-Birkenau, koja obeležava deset godina od osnivanja.</p>
      <p>Uoči posete, ona i premijeri 16 nemačkih saveznih država doniraće 60 miliona evra za finansiranje fondacije.</p>
      <p>Logor Aušvic, sa ubijenih milion Jevreja u periodu između 1940. i 1945. godine, postao je simbol genocida nad Jevrejima u Drugom svetskom ratu.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:832648-Merkel-Odrzavanje-NATO-od-izuzetnog-je-znacaja-za-Nemacku"/>
        <a href="http://www.novosti.rs/vesti/planeta.299.html:832195-Stalno-moram-da-lepim-soljice-koje-ste-vi-razbili-Njujork-tajms-o-pogorsanim-odnosima-Makrona-i-Merkelove"/>
        <a href="http://www.novosti.rs/vesti/planeta.300.html:831611-Kukasti-krst-kao-dobrodoslica-Merkelovu-i-goste-iz-EPP-u-Zagrebu-docekao-nacisticki-simbol"/>
      </related>
    </article>
  </body>
</html>