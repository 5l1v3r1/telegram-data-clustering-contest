<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/bokss/29112019-jubilejas_turnira_13_uzvaras"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T15:29:00+00:00"/>
    <meta property="og:title" content="Zeps par WBO lēmumu neuztraucas, Briedim durvis uz titula cīņu paliek atvērtas(5)"/>
    <meta property="og:description" content="Savulaik un daudzus gadus ne tikai Latvijā, bet arī visā bijušajā PSRS populārs un prestižs bija Arnolda Knīša piemiņas boksa turnīra. Laikam nebija tāda Latvijas boksera, kurš tajā nebūtu piedalījies un kurš nebija tāda, kurš negribētu tajā uzvarēt. Tagad šo turnīru sauc par &quot;Rīga Open&quot; un, ieskaitot &quot;Knīša ēru&quot;, šogad tas risinājās jau 70. reizi un tas ir viens no vecākajiem boksa turnīriem Eiropā. Jubilejas turnīrā 13 uzvaras guva Latvijas bokseri un bokseres."/>
  </head>
  <body>
    <article>
      <h1>Zeps par WBO lēmumu neuztraucas, Briedim durvis uz titula cīņu paliek atvērtas(5)</h1>
      <address>
        <time datetime="2019-11-29T15:29:00+00:00">29 Nov 2019, 15:29</time>
      </address>
      <p>Savulaik un daudzus gadus ne tikai Latvijā, bet arī visā bijušajā PSRS populārs un prestižs bija Arnolda Knīša piemiņas boksa turnīra. Laikam nebija tāda Latvijas boksera, kurš tajā nebūtu piedalījies un kurš nebija tāda, kurš negribētu tajā uzvarēt. Tagad šo turnīru sauc par "Rīga Open" un, ieskaitot "Knīša ēru", šogad tas risinājās jau 70. reizi un tas ir viens no vecākajiem boksa turnīriem Eiropā. Jubilejas turnīrā 13 uzvaras guva Latvijas bokseri un bokseres.</p>
      <p>Jubilejas turnīrā Rīgā piedalījās vairāk nekā 150 sportistu no 14 valstīm un sacensības risinājās 26 svara kategorijās. Sieviešu bokss vēl tikai iekaro savu vietu plašajā sporta veidu saimē, bet Latvijā jau ir vairākas meitenes, kuras apgūst šo šķietami nebūt ne sievišķo sporta veidu. Četras no viņām uzvarēja savās svara ketegorijās "Rīga Open" - Nikolina Boķe, Karīna Lecko, Viktorija Siļķe un Amanda Millere.</p>
      <p>Septiņas uzvaras jaunajiem Latvijas bokseriem junioru grupā - Ņikitam Elksniņam, Maksimam Golubovskim, Matvejam Prokudinam, Jegoram Mamaševam, Rihardam Baltiņam, Leonam Lambitim un Iļjam Jurčonokam.</p>
      <p>Pieaugušo konkurencē Latvijas bokseriem divas uzvaras. Svarā līdz 60 kg, kurā tika izcīnīta arī Arnolda Knīša piemiņas balva, uzvarēja Sergejs Hodjušins, bet svarā līdz 69 kg - Genādijs Merkulovs. Svarā līdz 64 kg tika izcīnīta arī mūsu pirmā Eiropas čempiona Aloiza Tumiņa piemiņas balva un to uz Baltkrieviju aizveda Vitālijs Muraško. Baltkrievu bokseri pavisam uzvarēja trijās svara kategorijās, bet vēl uzvaras pieaugušo konkurencē finālos guva arī Zviedrijas, Ukrainas un Izraēlas bokseri.</p>
    </article>
  </body>
</html>