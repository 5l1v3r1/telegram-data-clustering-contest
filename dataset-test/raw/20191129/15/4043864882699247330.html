<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233412/"/>
    <meta property="og:site_name" content="Українська правда"/>
    <meta property="article:published_time" content="2019-11-29T15:01:07+00:00"/>
    <meta property="og:title" content="Упіймали &quot;мінера&quot; Офісу президента: &quot;мстився&quot; владі"/>
    <meta property="og:description" content="Правоохоронці повідомили про підозру 45-річному жителю міста Кропивницького Кіровоградської області у здійсненні неправдивого повідомлення про підготовку вибуху у приміщенні Офісу президента на вулиці Банковій."/>
  </head>
  <body>
    <article>
      <h1>Упіймали "мінера" Офісу президента: "мстився" владі</h1>
      <address>
        <time datetime="2019-11-29T15:01:07+00:00">29 Nov 2019, 15:01</time>
      </address>
      <p>Правоохоронці повідомили про підозру 45-річному жителю міста Кропивницького Кіровоградської області у здійсненні неправдивого повідомлення про підготовку вибуху у приміщенні Офісу президента на вулиці Банковій.</p>
      <p><b>Джерело:</b> <a href="https://kyiv.gp.gov.ua/ua/news.html?_m=publications&amp;_t=rec&amp;id=261975&amp;fbclid=IwAR1Ip7Jj0GyhMXLbwUBrWdiz5eWoj2rn8sx326HODrnrqqGRu2FmPbItzCk">прокуратура</a> Києва, коментар речниці відомства Надії Максимець "Українській правді"</p>
      <p><b>Пряма мова Максимець</b>: "Чоловіка вже допитали у якості підозрюваного. Дзвінок він здійснив з території залізничного вокзалу, який у той час теж<a href="https://www.pravda.com.ua/news/2019/11/26/7233101/"> був "замінований"</a>, і це його роздратувало".</p>
      <p><b>Деталі:</b> Зазначається, що повідомлення про замінування надійшло на телефон спецлінії "102" 26 листопада 2019 року.</p>
      <p>При перевірці правоохоронці та вибухотехніки жодних вибухових пристроїв чи вибухонебезпечних речовин не знайшли.</p>
      <p>Встановити особу "мінера" та затримати його вдалося невдовзі.</p>
      <p>Зараз правопорушнику повідомили про підозру у вчиненні кримінального правопорушення, передбаченого ч. 1 ст. 259 (завідомо неправдиве повідомлення про загрозу безпеці громадян, знищення чи пошкодження об'єктів власності) КК України.</p>
      <p>Вирішується питання про обрання йому запобіжного заходу.</p>
      <p>За вчинене правопорушнику загрожує до 6 років позбавлення волі.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/29/7233352/"/>
        <a href="https://www.pravda.com.ua/news/2019/11/28/7233338/"/>
        <a href="https://www.pravda.com.ua/news/2019/11/28/7233305/"/>
      </related>
    </article>
  </body>
</html>