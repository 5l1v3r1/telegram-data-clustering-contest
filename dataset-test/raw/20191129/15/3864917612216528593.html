<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2828166-na-donbasi-zaginuv-ukrainskij-vijskovij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T15:32:00+00:00"/>
    <meta property="og:title" content="На Донбасі загинув український військовий"/>
    <meta property="og:description" content="Станом на 18.00 п'ятниці, 29 листопада, російські окупаційні війська 4 рази обстріляли позиції Об'єднаних сил на Донбасі. Загинув один український військовослужбовець."/>
  </head>
  <body>
    <article>
      <h1>На Донбасі загинув український військовий</h1>
      <h2>Станом на 18.00 п'ятниці, 29 листопада, російські окупаційні війська 4 рази обстріляли позиції Об'єднаних сил на Донбасі. Загинув один український військовослужбовець.</h2>
      <address>
        <time datetime="2019-11-29T15:32:00+00:00">29 Nov 2019, 15:32</time>
      </address>
      <p>Про це у <a href="https://www.facebook.com/pressjfo.news/photos/a.364697644022858/724757641350188/?type=3&amp;theater">Facebook</a> повідомляє пресцентр штабу ОС.</p>
      <p>"Впродовж поточної доби збройні формування Російської Федерації 4 рази порушили режим припинення вогню. Противник обстріляв позиції наших підрозділів з гранатометів різних систем, великокаліберних кулеметів та іншої стрілецької зброї", - зазначається у повідомленні.</p>
      <p>Так, 1 <a href="https://www.ukrinform.ua/tag-obstril">обстріл</a> позицій українських захисників російські окупаційні війська здійснили у районі відповідальності оперативно-тактичного угруповання " Північ": неподалік Кримського – з підствольних гранатометів та стрілецької зброї, з великокаліберними кулеметами включно.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2827930-okupanti-povtorno-zakladaut-mini-viluceni-u-rajonah-rozvedenna-vijsk.html">Окупанти повторно закладають міни, вилучені у районах розведення військ</a>
      </blockquote>
      <p>У районі відповідальності оперативно-тактичного угруповання "Схід" противник здійснив 3 обстріли по укріпленнях Об'єднаних сил: двічі неподалік Водяного – з мінометів калібру 82 мм та великокаліберних кулеметів; біля Широкиного – з ручних протитанкових гранатометів і великокаліберних кулеметів.</p>
      <p>Внаслідок обстрілів загинув один військовослужбовець зі складу Об’єднаних сил.</p>
    </article>
  </body>
</html>