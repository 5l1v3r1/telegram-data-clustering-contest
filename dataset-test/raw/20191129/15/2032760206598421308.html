<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90926"/>
    <meta property="og:site_name" content="Denník politika"/>
    <meta property="article:published_time" content="2019-11-29T15:35:16+00:00"/>
    <meta property="og:title" content="Polícia zrušila obvinenie opozičnému bezpečnostnému expertovi Naďovi"/>
    <meta property="og:description" content="29.11.2019 (Webnoviny.sk) – Bezpečnostnému expertovi a tieňovému ministrovi obrany opozičného hnutia OĽaNO Jaroslavovi Naďovi zrušila polícia obvinenie pre ohrozenie utajených skutočností. Polícia o tom informovala na sociálnej sieti. „Počas úkonov po vznesení obvinenia upravil hlavný svedok svoju výpoveď. Tým eliminoval úmysel zavinenia,“ napísala polícia."/>
  </head>
  <body>
    <article>
      <h1>Polícia zrušila obvinenie opozičnému bezpečnostnému expertovi Naďovi</h1>
      <address><time datetime="2019-11-29T15:35:16+00:00">29 Nov 2019, 15:35</time> by <a rel="author">Webnoviny</a></address>
      <p>29.11.2019 (Webnoviny.sk) – Bezpečnostnému expertovi a tieňovému ministrovi obrany opozičného hnutia OĽaNO Jaroslavovi Naďovi zrušila polícia obvinenie pre ohrozenie utajených skutočností. Polícia o tom informovala na sociálnej sieti. <i>„Počas úkonov po vznesení obvinenia upravil hlavný svedok svoju výpoveď. Tým eliminoval úmysel zavinenia,“</i> napísala polícia.</p>
      <p>Hnutie Obyčajní ľudia a nezávislé osobnosti (OĽaNO) na sociálnej sieti reagovalo, že obvinenie Naďa nebolo nič iné ako <i>„vykonštruovaný proces proti politickým súperom, ktorí neúnavne poukazujú na mafiánske praktiky vlády Petra Pellegriniho“</i>. <i>„Takto sa mstí mafia, ale my sa nebojíme,“</i> dodalo hnutie. Premiér čelil kritike, keď pre Naďove aktivity zvolal niektorých členov poradného orgánu vlády – Bezpečnostnej rady SR.</p>
      <p>Naď čelil obvineniu z trestného činu ohrozovania utajovanej skutočnosti súvisiacej s kauzou Skripaľ. Svoje obvinenie Naď spájal s kritikou majetkových pomerov šéfa Vojenského spravodajstva Jána Balciara.</p>
      <p>Viac k témam: <a href="https://www.webnoviny.sk/tag/obvinenie/"><u>obvinenie</u></a>, <a href="https://www.webnoviny.sk/tag/vojenske-spravodajstvo-vs/"><u>Vojenské spravodajstvo (VS)</u></a><br/>Zdroj: Webnoviny.sk – <a href="https://www.webnoviny.sk/policia-zrusila-obvinenie-opozicnemu-bezpecnostnemu-expertovi-nadovi/"><u>Polícia zrušila obvinenie opozičnému bezpečnostnému expertovi Naďovi</u></a> © SITA Všetky práva vyhradené.</p>
    </article>
  </body>
</html>