<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/u-kyyevi-spijmaly-pedofila-z-yavylosya-skandalne-lystuvannya-z-zhertvamy/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T15:44:49+00:00"/>
    <meta property="og:title" content="У Києві спіймали педофіла: з’явилося скандальне листування з жертвами"/>
    <meta property="og:description" content="Поліцейські показали листування педофіла, якого підозрюють в скоєнні згвалтування 10-річної дитини. В телефоні збоченця виявили порнографічні знімки, які йому надсилали діти"/>
  </head>
  <body>
    <article>
      <h1>У Києві спіймали педофіла: з’явилося скандальне листування з жертвами</h1>
      <h2>В телефоні педофіла виявили порнографічні знімки, які йому надсилали діти</h2>
      <address>
        <time datetime="2019-11-29T15:44:49+00:00">29 Nov 2019, 15:44</time>
      </address>
      <p>У Києві викрито <a href="https://narodna-pravda.ua/2019/11/27/v-kiyevi-zatrimali-pedofila-yakij-poglumivsya-z-10-richnoyi-divchinki/">педофіла, якого підозрюють в скоєнні згвалтування і  сексуальному насильстві над 10-річною школяркою.</a> Київські правоохоронці опублікували частину листувань 41-річного збоченця з його жертвами.</p>
      <p>Як передає НАРОДНА ПРАВДА, про це на своїй сторінці у Facebook повідомляє поліція Києва.</p>
      <p>Loading...</p>
      <p>Киянин через інтернет шукав малолітніх дітей для задоволення статевої пристрасті неприродним шляхом. Таким чином  чоловік познайомився із 10-річною дівчинкою і почав з нею  спілкування  в мережі та по телефону. Коли він відчув її довіру, перейшов до  розмов на сексуальні теми і почав надсилати зображення порнографічного характеру. Підозрюваний розповідав про статеві органи, акти та їхнє значення, натомість просив дівчинку надсилати йому особисті інтимні фото.</p>
      <p>Чоловік домовився з дівчинкою про зустріч та повів її у закинуту будівлю, де почав торкатися її тіла та цілувати, але дівчинка вирвалась та втекла.</p>
      <p>Поліцейські під час обшуку за місцем проживання педофіла вилучили речові докази його злочину –  мобільний телефон із фотогалереєю порнографічного характеру, які йому надіслали діти.</p>
      <p>Фігуранта затримали у порядку ст. 208 Кримінального процесуального кодексу України. Йому оголошено про підозру у вчиненні злочинів, передбачених ч. 4 ст. 153 (Сексуальне насильство) та ч. 2 ст. 156 (Розбещення неповнолітніх) Кримінального кодексу України.  Чоловіку, якого відправили за грати на час проведення слідства, загрожує до десяти років позбавлення волі.</p>
      <figure>
        <img src="https://narodna-pravda.ua/wp-content/uploads/2019/11/1-850909-pUNLkWJP.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/2-423380-MGmPUifR.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/3-130678-wxqjUM8e.jpg"/>
      </figure>
      <figure>
        <img src="https://narodna-pravda.ua/wp-content/uploads/2019/11/4-109210-fM3MM5u8.jpg"/>
      </figure>
      <p>Нагадаємо, <a href="https://narodna-pravda.ua/2019/10/18/v-odesi-natovp-cholovikiv-zgvaltuvav-2-nepovnolitnih-podrobytsi-tragediyi/">в Одесі поліція розслідує інформацію про групове зґвалтування неповнолітніх дівчат.</a> Дівчата (15 і 17 років) у соціальних мережах познайомилися з чоловіком. Вони домовилися разом з ним на автомобілі поїхати в місто погуляти. Новий знайомий привіз дівчат в якийсь будинок, де їх зґвалтували кілька чоловіків.</p>
      <p>Як повідомлялося раніше, 13 жовтня <a href="https://narodna-pravda.ua/ru/2019/10/15/v-dnepre-pedofyl-yznasyloval-5-letnyuyu-devochku-podrobnosty-chp/">на Дніпропетровщині відбулося згвалтування 5-річної дівчинки –чоловік поглумився над маленькою донькою своїх знайомих.</a></p>
      <p>Нагадаємо також, у місті Конотоп Сумської області, 72-річний пенсіонер, раніше судимий за вчинення аналогічних злочинів, <a href="https://narodna-pravda.ua/2019/10/09/na-sumshhyni-zatrymaly-pedofila-pensionera-motoroshni-podrobytsi/">цілий рік розбещував чотирьох місцевих підлітків.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>