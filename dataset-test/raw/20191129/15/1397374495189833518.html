<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/kosanovic-podseca-uzeli-bod-zvezdi-izgubili-od-partizana-sa-6-2-ali-394064.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T15:10:00+00:00"/>
    <meta property="og:title" content="Kosanović podseća: ''Uzeli bod Zvezdi, izgubili od Partizana sa 6:2, ali...''"/>
    <meta property="og:description" content="Trener fudbalera Radničkog iz Niša Milorad Kosanović rekao je danas gostovanje Javoru dolazi u nezgodnom trenutku po njegov tim, ali je istakao i da ne postoji nijedan razlog da klub sa Čaira ne dobije sve utakmice do kraja polusezone."/>
  </head>
  <body>
    <article>
      <h1>Kosanović podseća: ''Uzeli bod Zvezdi, izgubili od Partizana sa 6:2, ali...''</h1>
      <h2>Trener fudbalera Radničkog iz Niša Milorad Kosanović rekao je danas gostovanje Javoru dolazi u nezgodnom trenutku po njegov tim, ali je istakao i da ne postoji nijedan razlog da klub sa Čaira ne dobije sve utakmice do kraja polusezone.</h2>
      <address><time datetime="2019-11-29T15:10:00+00:00">29 Nov 2019, 15:10</time> by <a rel="author">Beta</a></address>
      <p>Fudbaleri Radničkog gostuju sutra Javoru u utakmici 18. kola Super lige Srbije. <br/><br/><i>"U nezgodnom trenutku, posle svega što nam se izdešavalo, dolazi ovo gostovanje u Ivanjici. Do kraja polusezone imamo još četiri utakmice, a čak tri ćemo igrati u gostima. Ali, šta je tu je.<br/></i><i><br/></i><i>Naša je obaveza da pružimo maksimum i da se borimo do poslednjeh daha za pobedu. Ne postoji nijedan razlog da ne budemo optimisti. Pred nama je težak period, ali ne vidim zašto ne bismo dobili sve utakmice do kraja",</i> rekao je Kosanović.<br/><br/>Niški tim u ovaj meč ulazi nakon tri vezana poraza i kao sedmoplasirani na tabeli sa 25 bodova, dok je Javor deseti sa pet bodova manje i utakmicom više.<br/><br/><i>"Oni su uzeli bod Crvenoj zvezdi, a potom su izgubili od Partizana sa 6:2 u meču u kojem su mogli da prime dvocifren broj golova. Ali, ni jedno ni drugo nije mera vrednosti Javora",</i> rekao je Kosanović.<br/><br/><i>"To je poletan i snažan tim, koji igra agresivno kada je domaćin i morate da im odgovorite na isti način. Pored snage, morate da pokažate i znanje, tako da ćemo mi probati da sve to demonstriramo u Ivanjici i dodjemo do dobrog rezultata",</i> dodao je trener Radničkog.<br/><br/>Radnički u Ivanjici neće biti kompletan - štoper Ivan Ostojić je dobio crveni karton protiv Crvene zvezde u prošlom kolu, dok je levi bek Stefan Đorđević povređen.<br/><br/><i>"Ostali su spremni, mi imamo kvalitet i na klupi i mislim da nećemo imati problem i pored ovih izostanaka",</i> naveo je Kosanović.<br/><br/>Utakmica se igra sutra od 16.00.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/analiza-na-areni-radnicki-ostecen-protiv-zvezde-partizanu-trebalo-dosuditi-jos-dva-penala-393749.html"/>
        <a href="https://www.sportske.net/vest/domaci-fudbal/kosan-tesko-posle-iskljucenja-miloje-zadovoljan-393548.html"/>
        <a href="https://www.sportske.net/vest/domaci-fudbal/zvezda-najjaca-na-nislije-kosan-spremio-iznenadjenje-sastavi-393524.html"/>
        <a href="https://www.sportske.net/vest/domaci-fudbal/radnicki-na-zvezdu-mora-bez-cetvorice-igraca-ali-sta-je-to-kosan-primetio-393441.html"/>
        <a href="https://www.sportske.net/vest/domaci-fudbal/nastavlja-se-lsl-sve-pocinje-u-humskoj-ali-je-glavni-dogadjaj-u-nisu-dolazi-zvezda-393403.html"/>
      </related>
    </article>
  </body>
</html>