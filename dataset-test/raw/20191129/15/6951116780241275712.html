<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/beatrice-valli-incinta-oggi-marco-fantini-verita/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T15:51:30+00:00"/>
    <meta property="og:title" content="Beatrice Valli incinta? A rispondere è lei, che spiega come stanno le cose"/>
    <meta property="og:description" content="Beatrice Valli è incinta? L'indiscrezione circola sul web da diversi giorni e a rispondere, oggi, è proprio la diretta interessata."/>
  </head>
  <body>
    <article>
      <h1>Beatrice Valli incinta? A rispondere è lei, che spiega come stanno le cose</h1>
      <address><time datetime="2019-11-29T15:51:30+00:00">29 Nov 2019, 15:51</time> by <a rel="author" href="https://www.novella2000.it/author/enrico/" target="_blank">Enrico Maddalena</a></address>
      <h3>Beatrice Valli è incinta? I rumors</h3>
      <p>Da diversi giorni circolano rumors riguardo alla presunta gravidanza di <b>Beatrice Valli</b>. I followers più attenti dell’influencer avrebbero notato un pancino un po’ sospetto. <b>Beatrice</b>, ex corteggiatrice di <b>Uomini e Donne</b>, è tra la protagoniste del programma di Maria De Filippi che più hanno avuto successo. La Valli, dopo l’esperienza nel people show, ha deciso però di lasciare il mondo della televisione e concentrarsi su quello della moda.</p>
      <p>Lei, insieme all’attuale compagno e <a href="https://www.novella2000.it/beatrice-valli-e-marco-fantini-si-sposano-proposta-matrimonio/">futuro marito <b>Marco Fantini</b></a>, lavora per i brand più prestigiosi. Non sorprende, dunque, che Beatrice sia molto seguita e che i suoi followers facciano attenzione a quello che fa. Da qualche tempo i fan sospettano che l’influencer sia incinta, visto che hanno notato delle “rotondità” un po’ particolari nella zona della pancia.</p>
      <p><b>Beatrice Valli</b> ha già due figli: <b>Alessandro</b>, avuto a 17 anni dalla relazione con il calciatore <i>Nicolas Bovi</i>, e <b>Bianca</b>, avuta insieme a <i>Marco Fantini</i>. Che la coppia sia in attesa dunque di un altro figlio? Bea non ha mai parlato direttamente della questione. Tuttavia, incalzata negli ultimi giorni, ha deciso di rispondere una volta per tutte.</p>
      <p>
        <b>Continua.</b>
      </p>
      <h3>La risposta dell’influencer</h3>
      <p>Per via delle continue richieste da parte dei followers, <b>Beatrice Valli </b>ha deciso di rispondere una volta per tutte all’indiscrezione che è girata in questi giorni. L’influencer è davvero incinta? A chi su <a href="https://www.instagram.com/vallibeatrice/">Instagram</a> le ha scritto: “se stai nascondendo la gravidanza solo per copertine e sponsor non farai una bella figura lo sai”, <b>Beatrice</b> ha risposto:</p>
      <blockquote>“E poi ci sono le persone ignoranti, che pur di parlare si inventano cose! Questo proprio non lo sopporto. Non è MAI e dico MAI da parte mia stata venduta una gravidanza o una notizia speciale e continuerò a fare così. Quindi non ci preoccupate che non c’è dietro tutto questo come tante voi mi scrivono. Per di più; ma chi dice che sono incinta?”</blockquote>
      <p>Dunque<b> Beatrice Valli </b>ha voluto smentire una volta per tutte le notizie riguardanti la sua gravidanza. Tuttavia, dopo le sue esternazioni, c’è chi non crede alle sue parole e reputa invece che la realtà sia un’altra. Se <b>Bea</b> è in dolce attesa, comunque, a breve sarà sicuramente visibile a tutti.</p>
      <related>
        <a href="https://www.novella2000.it/oroscopo-paolo-fox-oggi-domani-fine-settimana-weekend-giorno-29-30-novembre-1-dicembre-segni-stelle-gemelli-acquario/"/>
        <a href="https://www.novella2000.it/pechino-express-concorrente-abbandona-gioco/"/>
        <a href="https://www.novella2000.it/x-factor-2019-svelati-ospiti-tiziano-ferro-robbie-williamns-semifinale-finale/"/>
      </related>
    </article>
  </body>
</html>