<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sta.si/2703220/odpoklic-konopljinega-olja-rafael"/>
    <meta property="og:site_name" content="STA.si"/>
    <meta property="article:published_time" content="2019-11-29T15:27:46+00:00"/>
    <meta property="og:title" content="Odpoklic konopljinega olja Rafael"/>
    <meta property="og:description" content="Proizvajalec Rafael iz Domžal je na podlagi rezultatov letnega monitoringa uprave za varno hrano, veterinarstvo in varstvo rastlin iz prodaje umaknil konopljino olje. V olju so zaznali presežene mejne vrednosti za benzo(a)piren in za vsoto policikličnih aromatskih ogljikovodikov."/>
  </head>
  <body>
    <article>
      <h1>Odpoklic konopljinega olja Rafael</h1>
      <address>
        <time datetime="2019-11-29T15:27:46+00:00">29 Nov 2019, 15:27</time>
      </address>
      <p>
        <i>Ljubljana, 29. novembra - Proizvajalec Rafael iz Domžal je na podlagi rezultatov letnega monitoringa uprave za varno hrano, veterinarstvo in varstvo rastlin iz prodaje umaknil konopljino olje. V olju so zaznali presežene mejne vrednosti za benzo(a)piren in za vsoto policikličnih aromatskih ogljikovodikov.</i>
      </p>
      <figure>
        <img src="https://www.sta.si/foto/630,420,6,977756"/>
        <figcaption>Ljubljana. Proizvajalec Rafael, Janko Štifter s.p. iz Domžal, na podlagi rezultatov letnega monitoringa uprave za varno hrano, veterinarstvo in varstvo rastlin iz prodaje umika konopljino olje. V olju so zaznali presežene mejne vrednosti za benzo(a)piren in za vsoto policikličnih aromatskih ogljikovodikov.<cite>Foto: Uprava za varno hrano, veterinarstvo in varstvo rastlin</cite></figcaption>
      </figure>
      <p>Konopljino olje je pakirano v 250 in 500 mililitrske steklenice, rok uporabe pa je julij 2020.</p>
      <p>Kdor je izdelek kupil in ga še ima na zalogi, naj ga vrne na prodajno mesto oziroma proizvajalcu, poudarjajo na upravi za varno hrano.</p>
    </article>
  </body>
</html>