<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/prem-yer-iraku-podast-u-vidstavku-na-tli-smertelnih-akciy-protestu-331353_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T15:14:00+00:00"/>
    <meta property="og:title" content="Прем'єр Іраку подасть у відставку на тлі смертельних акцій протесту"/>
    <meta property="og:description" content="За час демонстрацій у країні, починаючи з 1 жовтня, загинули, щонайменше 350 осіб."/>
  </head>
  <body>
    <article>
      <h1>Прем'єр Іраку подасть у відставку на тлі смертельних акцій протесту</h1>
      <h2>За час демонстрацій у країні, починаючи з 1 жовтня, загинули, щонайменше 350 осіб.</h2>
      <address>
        <time datetime="2019-11-29T15:14:00+00:00">29 Nov 2019, 15:14</time>
      </address>
      <p>Прем'єр-міністр Іраку Адель Абдель Махді каже, що представить свою відставку парламенту в п'ятницю на тлі <a href="https://dt.ua/WORLD/protesti-v-iraku-kilkist-zagiblih-zrosla-do-40-331305_.html"><b>акцій протесту</b></a>, жертвами яких вже стали понад 350 осіб, пишуть агентства <a href="https://twitter.com/AFP/status/1200394493905850373">AFP</a> і <a href="https://twitter.com/dpa_intl/status/1200396690634739714">DPA</a>.</p>
      <p>Протестувальники тріумфують на головній протестній точці Іраку - на площі Тахрір після того, як прем'єр-міністр заявив, що він подасть у відставку.</p>
      <p>Перед цим іракські військові оголосили про створення спеціальних кризових підрозділів для боротьби з протестувальниками. Військове командування заявило, що це необхідно для "забезпечення безпеки та відновлення порядку".</p>
      <p>27 листопада, <b><a href="https://zn.ua/WORLD/v-irane-v-hode-protestov-pogibli-12-chelovek-smi-336349_.html">в Іраку протестувальники підпалили</a> </b>консульство Ірану в священному місті Наджаф на півдні країни.</p>
      <p>27 листопада, <b><a href="https://dt.ua/WORLD/protesti-v-iraku-demonstranti-pidpalili-iranske-konsulstvo-331166_.html">в Іраку протестувальники підпалили</a> </b>консульство Ірану в священному місті Наджаф на півдні країни.</p>
      <p>Співробітники консульства були евакуйовані за кілька хвилин до того, як почалася пожежа.</p>
      <p>За даними видання, поліцейські відкрили вогонь, щоб перешкодити протестувальникам проникнути на територію консульства. В результаті загинув один чоловік, ще 35 отримали поранення.</p>
      <p>Протести <b><a href="https://dt.ua/international/irakom-prokotilasya-burya-protestiv-326096_.html">спалахнули 1 жовтня по всьому Іраку</a></b>, після чого влада запровадила комендантську годину і скоротила доступ до Інтернету, зануривши країну в інформаційне затемнення. Серед основних вимог демонстрантів — нормальне водопостачання, доступність чистої води, дотримання санітарних норм та усунення корупції в державних органах влади. Крім того, протестувальники виступають проти впливу Ірану на іракську політику.</p>
      <p>Детальніше про протести в Іраку читайте у статті Віктора Каспрука <b><a href="https://dt.ua/international/irakom-prokotilasya-burya-protestiv-326096_.html">"Іраком прокотилася буря протестів"</a> </b>в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>