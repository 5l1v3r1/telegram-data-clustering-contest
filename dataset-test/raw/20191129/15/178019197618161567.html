<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/codemasters_przejelo_studio_odpowiedzialne_za_serie_project_cars"/>
    <meta property="og:site_name" content="PurePC"/>
    <meta property="article:published_time" content="2019-11-29T15:00:24+00:00"/>
    <meta property="og:title" content="Codemasters przejęło studio odpowiedzialne za serię Project CARS"/>
    <meta property="og:description" content="Codemasters, znani z produkcji gier wyścigowych, poinformowali o przejściu studia Slighty Mad Studios. Co to oznacza dla gier wyścigowych? O tym przeczytacie na PurePC."/>
  </head>
  <body>
    <article>
      <h1>Codemasters przejęło studio odpowiedzialne za serię Project CARS</h1>
      <address><time datetime="2019-11-29T15:00:24+00:00">29 Nov 2019, 15:00</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27613.jpg"/>
      </figure>
      <p>Firma Codemasters powinna być znana wszystkim miłośnikom gier wyścigowych - to właśnie spod ich ręki wyszły takie tytuły jak Colin McRae Rally, DiRT, GRID czy seria F1. Choć studio czasy największej świetności ma za sobą, wciąż dostarcza graczom niezłe tytuły, które potrafią przykuć do uwagi. Z drugiej strony mamy także zespół Slightly Mad Studios, które odpowiedzialne jest m.in. za gry z serii Project CARS - wymagających gier wyścigowych przygotowanych z myślą już o bardziej doświadczonych graczach. Co może wyjść z połączenia tych dwóch firm? Jeszcze nie wiemy, jednak Codemasters oficjalnie poinformowało o przejęciu studia Slighty Mad Studios. Dość zaskakująca i niespodziewana decyzja, ale może przynieść korzyści dla graczy w kolejnych grach.</p>
      <h3>💬 Codemasters poinformowało o przejściu studia Slighty Mad Studios, które odpowiedzialne było za serię wyścigowych gier z serii Project CARS.</h3>
      <figure>
        <img src="https://www.purepc.pl/image/news/2019/11/29_codemasters_przejelo_studio_odpowiedzialne_za_serie_project_cars_0_b.jpg"/>
      </figure>
      <p>Dość zaskakującym ogłoszeniem Codemasters było przejęcie studia Slighty Mad Studios, bowiem nic wcześniej nie zapowiadało takiego połączenia. Popularni Mistrzowie Kodu przejęli nie tylko studia, ale również wszystkie gry należące do grupy - zarówno serię Project CARS jak również inny, niezapowiedziany jeszcze oficjalnie tytuł. Według Franka Sagniera - dyrektora generalnego firmy Codemasters - celem decyzji o przejęciu Slighty Mad Studios jest powstanie globalnego lidera w segmencie gier wyścigowych. Dzięki doświadczeniu nabytemu przy produkcji Project CARS, nadchodzące gry Codemasters mają być jeszcze bardziej zróżnicowane i co najważniejsze lepsze.</p>
      <figure>
        <img src="https://www.purepc.pl/image/news/2019/11/29_codemasters_przejelo_studio_odpowiedzialne_za_serie_project_cars_1_b.png"/>
      </figure>
      <p>Pomimo przejęcia studia, nie są planowane żadne zmiany personalne. Wspomniany przed momentem Frank Sagnier pozostanie na stanowisku dyrektora generalnego, natomiast Ian Bell będzie w dalszym ciągu nadzorował Slighty Mad Studios. Dotychczas w Codemasters pracowało około 550 osób - dzięki przejściu studia Iana Bella liczba ta wzrośnie do siedmiuset. Według słów Sagniera, Slighty Mad Studios pracuje obecnie nad trzema różnymi grami wyścigowymi - jedna bazuje na znanym hicie z Hollywood, choć nie wiemy o jaki projekt chodzi. Druga gra to mobilna odsłona Project CARS GO. Trzeci tytuł jest nieznany, ale najprawdopodobniej chodzi o Project CARS 3. Przejęcie Slighty Mad Studios kosztowało Codemasters 30 milionów dolarów, w tym 25 milionów w gotówce i 5 milionów w akcjach, które zostaną wypłacone już po premierze tajemniczej, hollywoodzkiej gry Slighty Mad Studios.</p>
      <footer>Źródło: Codemasters</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/doom_fan_stworzyl_port_na_21letni_aparat_kodak_dziala_swietnie"/>
        <a href="https://www.purepc.pl/rozrywka/zapowiedz_halflife_alyx_sprawila_ze_wyprzedalo_sie_valve_index_vr"/>
        <a href="https://www.purepc.pl/rozrywka/xbox_scarlett_ma_otrzymywac_tytuly_na_wylacznosc_co_trzy_miesiace"/>
        <a href="https://www.purepc.pl/rozrywka/wiedzmin_pojawily_sie_pierwsze_opinie_osob_ktore_obejrzaly_serial"/>
        <a href="https://www.purepc.pl/rozrywka/netflix_filmowe_i_serialowe_premiery_na_28_grudnia_2019"/>
      </related>
    </article>
  </body>
</html>