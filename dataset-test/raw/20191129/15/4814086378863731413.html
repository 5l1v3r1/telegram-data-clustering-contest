<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gol.bg/arsenal/2019-11-29/zhoze-unay-otnovo-shte-poeme-golyam-otbor-toy-prosto-ne-be-shtastliv-v-arsenal"/>
    <meta property="og:site_name" content="gol.bg"/>
    <meta property="article:published_time" content="2019-11-29T15:17:13+00:00"/>
    <meta property="og:title" content="Жозе: Унай отново ще поеме голям отбор, той просто не бе щастлив в Арсенал"/>
    <meta property="og:description" content="&quot;Не бих заменил Тотнъм с нито един клуб в света&quot;, обяви Специалния"/>
  </head>
  <body>
    <article>
      <h1>Жозе: Унай отново ще поеме голям отбор, той просто не бе щастлив в Арсенал</h1>
      <h2>"Не бих заменил Тотнъм с нито един клуб в света", обяви Специалния</h2>
      <address>
        <time datetime="2019-11-29T15:17:13+00:00">29 Nov 2019, 15:17</time>
      </address>
      <p>Мениджърът на Тотнъм Жозе Моуриньо окуражи Унай Емери, след като последният днес бе уволнен от Арсенал, и изрази мнение, че испанецът ще си намери нова хубава работа.<br/><br/>Специалния е бил на няколко пъти в подобна ситуация и отлично знае как се чувства неговия колега. <br/><br/>"Дали е имало интерес от Арсенал към мен? Няма смисъл да говорим по темата, тъй като нищо не се е случило. В момента не бих заменил Тотнъм с нито един клуб в света", обяви Специалния, цитиран от Sky Sports.<br/><br/>"Толкова съм щастлив тук, че дори не мога и да си помисля да отида на някое друго място".<br/><br/>"Съжалявам много за Унай, но това е част от работата. Съпричастен съм, това е наистина тъжно. Той обаче е добър треньор и съм сигурен, че отново ще води някой голям отбор, така че ще му кажа да има кураж и да не се предава".<br/><br/>"Той е наистина фантастичен треньор, но бе очевидно, че не е щастлив в Арсенал". </p>
    </article>
  </body>
</html>