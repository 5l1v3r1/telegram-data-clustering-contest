<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/beauty-body/haar/a30055841/bob-kapsel-jaren-90-trend/"/>
    <meta property="og:site_name" content="Glamour"/>
    <meta property="article:published_time" content="2019-11-29T15:13:00+00:00"/>
    <meta property="og:title" content="Dit iconische kapsel uit de jaren '90 maakt een comeback"/>
    <meta property="og:description" content="Van Bella Hadid to Selena Gomez, celebs kiezen massaal voor dit kapsel"/>
  </head>
  <body>
    <article>
      <h1>Dit iconische kapsel uit de jaren '90 maakt een comeback</h1>
      <h2>Van Bella Hadid to Selena Gomez, celebs kiezen massaal voor dit kapsel</h2>
      <address><time datetime="2019-11-29T15:13:00+00:00">29 Nov 2019, 15:13</time> by <a rel="author">Lara Oliveri</a></address>
      <p>Hoewel het begin van het nieuwe jaar vaak wordt gezien als een perfect moment voor een <b>nieuw kapsel</b>, kiezen celebrities er massaal voor om vlak voor de kerst van kapsel te switchen. Van modellen als <b><a href="https://www.glamour.nl/fashion/a29082745/kendall-jenner-blond-burberry-londen-fashion-week/">Kendall Jenner</a></b> en <b><a href="https://www.glamour.nl/nieuws/celebs/a29818184/bella-hadid-depressieve-gevoelens/">Bella Hadid</a></b> die hun <a href="https://www.glamour.nl/nieuws/celebs/a28734781/bella-hadid-blond-haar/">zwarte kleur verruilden voor een blonde tint</a> tot<b> <a href="https://www.glamour.nl/beauty-body/haar/a29632902/dua-lipa-haar-platinum-blond/">Dua Lipa</a></b><a href="https://www.glamour.nl/beauty-body/haar/a29632902/dua-lipa-haar-platinum-blond/"> die onlangs de schaar in haar lange lokken zette</a>. Er valt echter <b>één haarstijl</b> in het bijzonder op die menig celebrity lijkt te omarmen. <b>De bob </b>maakt een ware <b>comeback</b> uit de <b>jaren '90 </b>en lijkt hier om te blijven.</p>
      <h3>De jaren '90 bob is terug</h3>
      <p><b><a href="https://www.glamour.nl/nieuws/celebs/a30053207/bella-hadid-bomen-ecologische-voetafdruk/">Bella Hadid</a></b> heeft de laatste tijd <a href="https://www.glamour.nl/nieuws/celebs/a28734781/bella-hadid-blond-haar/">verschillende kapsel-transformaties ondergaan</a>. Zo ging ze van donker naar blond en weer terug naar haar donkere geverfde haarkleur, en experimenteerde ze met zowel korte als lange lengtes. Onlangs nog had het model voor even weer haar lange lokken terug, nu lijkt het supermodel ze opnieuw vaarwel te hebben gezegd en kiest ze voor een ultra-korte bob.</p>
      <figure>
        <embed-post data-src="https://www.instagram.com/p/B3hhXYOjnrJ" data-service="Instagram"/>
      </figure>
      <p>Het model debuteerde haar korte look tijdens het <i>Vogue Fashion Festival </i>van de Franse Vogue in Parijs. Ze stylede haar nieuwe kapsel met een nauwsluitend bruin shirt met lange mouwen en cut-out details op de schouders. Het haar van Hadid is aan de voorkant subtiel korter gehouden en het kapsel is bijna identiek aan dat van <b><a href="https://www.glamour.nl/nieuws/celebs/a29455307/kim-kardashian-over-meghan-markle/">Kim Kardashian</a></b>, die eerder haar lange manen (tijdelijk) verruilde voor de korte bob. De kans lijkt groot dat Bella haar inspiratie haalde van de volumineuze variant van de realityster.</p>
      <figure>
        <img src="https://hips.hearstapps.com/hmg-prod.s3.amazonaws.com/images/gettyimages-1167271458.jpg?resize=2560:*"/>
        <figcaption>
          <cite>James Devaney / Getty Images</cite>
        </figcaption>
      </figure>
      <h3>90's vibe</h3>
      <p>Eerder koos ook supermodel <b><a href="https://www.glamour.nl/nieuws/celebs/a29843051/kaia-gerber-pete-davidson-relatie-zoenen/">Kaia Gerber</a> </b>voor het korte 90's kapsel. Het model en dochter van supermodel Cindy Crawford, vertelde eerder tijdens een <a href="https://www.vogue.com/article/kaia-gerber-hair-cut-bob-guido-palau">interview tegenover de Amerikaanse Vogue</a> dat niemand minder dan <i>Nirvana</i>-zanger Kurt Cobain haar inspiratiebron was. "Voor een lange tijd voelde ik de druk om het lange, mooie haar te hebben dat iedereen van je verwacht. Toen vroeg ik me af voor wie ik dat deed - ik kon mijn haar knippen als ik mijn haar wilde knippen. Dus toen besloot ik het te doen."</p>
      <figure>
        <img src="https://hips.hearstapps.com/hmg-prod.s3.amazonaws.com/images/gettyimages-1189873766.jpg?resize=2560:*"/>
        <figcaption>
          <cite>Axelle/Bauer-Griffin / Getty Images</cite>
        </figcaption>
      </figure>
      <p>De nieuwste celebrity die aan het rijtje kan worden toegevoegd is <b><a href="https://www.glamour.nl/nieuws/celebs/a29942480/selena-gomez-been-tattoo/">Selena Gomez</a></b>. De 27-jarige zangeres debuteerde exact dezelfde bob die we eerder zagen bij Bella, Kim en Kaia tijdens de<i> <a href="https://www.glamour.nl/nieuws/celebs/a29942076/billie-eilish-handmaids-tale-outfit-ama/">American Music Awards</a></i> eerder deze week. Het kapsel werd geaccentueerd met verschillende highlights die de bob nog een grotere 90's vibe geeft. Met de feestdagen in aantocht, beschouw de comeback van de <i>nineties</i> bob als het ultieme accessoire voor een stijlvolle party look, al helemaal als je hem combineert met de <a href="https://www.glamour.nl/fashion/a30045061/party-jurk-inspiratie-90s-supermodellen-kate-moss/">iconische stijltips van supermodellen uit de jaren '90</a>.</p>
      <related>
        <a href="https://www.glamour.nl/beauty-body/haar/g29650928/fijnste-haarolien-gezond-haar/"/>
        <a href="https://www.glamour.nl/fashion/a29411886/haaraccessoires-bad-hair-day/"/>
        <a href="https://www.glamour.nl/beauty-body/haar/g29422973/haarverzorging-winter-najaar/"/>
      </related>
    </article>
  </body>
</html>