<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/istoric-relicva-din-ieslea-mantuitorului-adusa-de-la-roma-a-fost-expusa-la-ierusalim-foto-308312.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T15:49:25+00:00"/>
    <meta property="og:title" content="ISTORIC: Relicva din ieslea MÂNTUITORULUI, adusă de la Roma, a fost expusă la Ierusalim! (FOTO)"/>
    <meta property="og:description" content="Un fragment din lemn din ieslea în care s-a născut Iisus, deţinut de Vatican, a fost expus vineri la Ierusalim, urmând să fie apoi transportat la Betleem, unde va fi expus cu ocazia Crăciunului şi unde va..."/>
  </head>
  <body>
    <article>
      <h1>ISTORIC: Relicva din ieslea MÂNTUITORULUI, adusă de la Roma, a fost expusă la Ierusalim! (FOTO)</h1>
      <address><time datetime="2019-11-29T15:49:25+00:00">29 Nov 2019, 15:49</time> by <a rel="author">B1.ro</a></address>
      <p>Un fragment din lemn din ieslea în care s-a născut Iisus, deţinut de Vatican, a fost expus vineri la Ierusalim, urmând să fie apoi transportat la Betleem, unde va fi expus cu ocazia Crăciunului şi unde va rămâne definitiv, informează Agerpres.<br/><br/>Această relicvă va reveni astfel la Betleem, unde va fi expusă permanent începând de sâmbătă, după ce, timp de aproape 1400 de ani s-a aflat la Roma. La Betleem, relicva va fi expusă în Biserica Sf. Ecaterina de lângă Biserica Naşterii Domnului.<br/><br/>Fragmentul, parte dintr-o relicvă păstrată în Bazilica Santa Maria Maggiore, a fost descris de Custodia Locurilor Sfinte, condusă de Ordinele franciscane, drept un "dar" din partea Papei Francisc.<br/><br/>Potrivit Custodiei, aşa numita Iesle Sfântă a fost donată de Sfântul Sofronie, Patriarhul Ierusalimului, papei Teodor I la mijlocul secolului al VII-lea.</p>
      <p> </p>
    </article>
  </body>
</html>