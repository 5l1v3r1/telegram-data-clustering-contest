<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838588-v-ukrayini-onovili-medichni-protipokazannya-schodo-scheplen"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T15:50:00+00:00"/>
    <meta property="og:title" content="Українців попередили про оновлені медичні протипоказання щодо щеплень"/>
    <meta property="og:description" content="КИЇВ. 29 листопада. УНН. В Україні оновили перелік медичних протипоказань та застережень до проведення профілактичних щеплень. Про це Міністерство охорони …"/>
  </head>
  <body>
    <article>
      <h1>Українців попередили про оновлені медичні протипоказання щодо щеплень</h1>
      <address><time datetime="2019-11-29T15:50:00+00:00">29 Nov 2019, 15:50</time> by <a rel="author">Наталія Рябцева</a></address>
      <p><b>КИЇВ. 29 листопада. УНН.</b> В Україні оновили перелік медичних протипоказань та застережень до проведення профілактичних щеплень. Про це Міністерство охорони здоров’я повідомило на своїй сторінці у Facebook, передає <b>УНН</b>.</p>
      <p>"26 листопада Міністерство юстиції зареєструвало наказ із оновленим переліком медичних протипоказань та застережень до проведення профілактичних щеплень. Цей наказ допомагатиме лікарям приймати рішення про щеплення пацієнта. Він деталізує процес вакцинації при різних протипоказах і створює максимально безпечні умови для людей, які мають протипокази до рекомендованих щеплень", - написали у МОЗ.</p>
      <p>Так, серед переваг оновленого переліку:</p>
      <ul>
        <li>передбачає техніку проведення профілактичного щеплення при можливих загрозах;</li>
        <li>додає детальну інформацію про те, як людям із протипоказаннями та застереженнями контактувати з тими, хто отримав профілактичні щеплення;</li>
        <li>розширює рекомендації стосовно вакцинації вагітних та жінок у період лактації;</li>
        <li>кожен абсолютний протипоказ описується з точки зору різних клінічних станів.</li>
      </ul>
      <p>Нагадаємо, в Україні впродовж тижня з 18 по 24 листопада на ГРВІ <a href="https://www.unn.com.ua/uk/news/1838212-za-tizhden-na-grip-ta-grvi-zakhvorili-mayzhe-159-tisyach-ukrayintsiv">захворіло</a> майже 159 тис. українців, із них більше 68% - діти.</p>
    </article>
  </body>
</html>