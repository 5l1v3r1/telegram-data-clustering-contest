<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23522871-basescu-pensiile-speciale-trebuit-taiate-prima-sedinta-noului-guvern.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T15:39:00+00:00"/>
    <meta property="og:title" content="Băsescu: Pensiile speciale ar fi trebuit tăiate în prima ședință a noului guvern"/>
    <meta property="og:description" content="Fostul președinte Traian Băsescu susține că pensiile speciale ar fi trebuit tăiate în prima ședință a noului guvern, dacă acesta „și-ar fi respectat cuvântul”."/>
  </head>
  <body>
    <article>
      <h1>Băsescu: Pensiile speciale ar fi trebuit tăiate în prima ședință a noului guvern</h1>
      <address><time datetime="2019-11-29T15:39:00+00:00">29 Nov 2019, 15:39</time> by <a rel="author">C.D.</a></address>
      <p><b>​Fostul președinte Traian Băsescu susține că pensiile speciale ar fi trebuit tăiate în prima ședință a noului guvern, dacă acesta „și-ar fi respectat cuvântul”. ​</b><br/><br/>„Dacă Guvernul și-ar fi respectat cuvântul, pensiile speciale ar fi trebuit tăiate în prima ședință de guvern”, a spus Băsescu, la reuniunea conducerii PMP. <br/><br/>Premierul Ludovic Orban a declarat, în urmă cu două zile, că se va face o analiză în privința pensiilor speciale, deoarece nu e atât de simplu să le elimini. <br/><br/>„Și legat de pensiile speciale vom face o analiză extrem de serioasă a modalităților, pentru că este extrem de simplu să spui că elimini pensiile speciale. Trebuie să stabilești niște măsuri de a corecta diferitele inechități”, a spus Orban. <br/><br/>Subiectul a fost atins și în cadrul întâlnirii de vineri dintre premier și liderii USR-PLUS care au cerut impozitarea pensiilor speciale.</p>
    </article>
  </body>
</html>