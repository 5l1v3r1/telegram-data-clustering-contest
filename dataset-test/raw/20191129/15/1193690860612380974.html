<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/aktsiia-vich-na-vich-ukraintsiv-zaklykaiut-proity-test-na-vil-203729.html"/>
    <meta property="og:site_name" content="5 канал"/>
    <meta property="article:published_time" content="2019-11-29T15:49:00+00:00"/>
    <meta property="og:title" content="Акція &quot;Віч-на-віч&quot;: українців закликають пройти бесплатний тест на ВІЛ – сюжет"/>
    <meta property="og:description" content="Щоби перевірити свій ВІЛ-статус, достатньо дізнатися, де у цей момент перебуває мобільна амбулаторія. Вони постійно курсують містом"/>
  </head>
  <body>
    <article>
      <h1>Акція "Віч-на-віч": українців закликають пройти бесплатний тест на ВІЛ – сюжет</h1>
      <address>
        <time datetime="2019-11-29T15:49:00+00:00">29 Nov 2019, 15:49</time>
      </address>
      <p>"Віч-на-віч", або зроби крок до знання свого статусу ВІЛ. З таким гаслом біля меморіалу "Червона стрічка" у столиці відбулася традиційна акція. Учасники закликали перевірятися на наявність СНІДу. За даними Центру громадського здоров'я, кожен другий інфікований не знає про свою хворобу. Деталі дізнавалася журналіст "5 каналу" Валерія Павленко.</p>
      <blockquote>За статистикою Центру громадського здоров'я, понад двісті тисяч українців – ВІЛ-позитивні. Серед них кожен другий не знає про свій діагноз.</blockquote>
      <p>Ще 4 роки тому Олена Шепелєва і гадки не мала про свою недугу. Нині жінка говорить відкрито: вона ВІЛ-інфікована. Вона створила власну організацію, яка допомагає жінкам із такою проблемою.</p>
      <p>"Я дізналась про свій діагноз у 2015 році, на жаль, це було вже пізно, бо у мене була 4 стадія СНІДу. І завдяки гарному відношенню до мене лікарів і гарної кваліфікації, вони мене витягли з цього стану", – розповідає Олена Шепель.</p>
      <figure>
        <iframe src="https://www.youtube.com/embed/AxwUO8-97vs" width="745" height="451" data-service="Youtube" scrolling="no"/>
      </figure>
      <blockquote>Напередодні 1-го грудня, Всесвітнього дня боротьби зі СНІДом, у столиці традиційно організували акцію "Віч-на-віч", або зроби перший крок до знання свого ВІЛ-статусу.</blockquote>
      <p>"В Україні є позитивна тенденція, яка характеризується двома цифрами: у нас зменшується кількість смертей від ВІЛ інфекції. І друге, якщо ми говоримо про правдиво нові випадки - їх кількість зменшується. Тобто ми виявляємо близько 15 тисяч людей щороку", – повідомляє директор центру громадського здоров'я МОЗ України.</p>
      <blockquote>Щоб зменшити кількість інфікованих, у МОЗі закликають до діагностики.</blockquote>
      <p>"З'явилися тести, які можна зробити самостійно, оскільки вони не потребують забору крові. І таким чином це може зробити кожен громадянин. Найголовніше, щоби ті громадяни, які наважаться зробити цей тест, і зроблять їх – розуміли, що їх не залишать потім на одинці з цим тестом", – запевняє директор центру громадського здоров'я МОЗ України Володимир Курпіта.</p>
      <figure>
        <img src="https://www.5.ua/media/pictures/original/174578.jpg"/>
      </figure>
      <p>снід<a href="https://www.5.ua/">5 канал</a></p>
      <p>За словами лікарів, якщо результат тесту буде позитивний, вони пропонують людині свої послуги, супровід до лікувального закладу, до лікаря, пройти обстеження.</p>
      <blockquote>Щоби перевірити свій ВІЛ-статус, достатньо дізнатися, де у цей момент перебуває мобільна амбулаторія. Вони постійно курсують містом.</blockquote>
      <p>Робити традиційний аналіз крові чи тест слини – різниці немає, кажуть медики. Різний хіба що час отримання результатів.</p>
      <p>"Вони однаково точності, у них різниця в тому, що не травмується, якщо це оральний тест, шкіра людини і за часом результату. Тобто результат на швидкий тест, через кров – це через 10 хвилин, а оральний тест спрацьовує через 20 хвилин", – розповідає біолог Наталя Шолох.</p>
      <p>Буквально 10 хвилин очікування і з мобільної амбулаторії я отримала результат свого тесту.</p>
      <p>
        <i>
          <b>Валерія Павленко, Олексій Іванченков, "5 канал"</b>
        </i>
      </p>
    </article>
  </body>
</html>