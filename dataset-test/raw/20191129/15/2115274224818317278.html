<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/femminicidio_azzano_mella_brescia_omicidio-suicidio-6647050/news/2019-11-29/"/>
    <meta property="og:site_name" content="Agi"/>
    <meta property="article:published_time" content="2019-11-29T15:27:00+00:00"/>
    <meta property="og:title" content="Uccide la compagna e si toglie la vita in un parco"/>
    <meta property="og:description" content="L'uomo, un 32enne di origini marocchine, dopo il delitto si è impiccato nel parco pubblico di Azzano Mella, in provincia di Brescia"/>
  </head>
  <body>
    <article>
      <h1>Uccide la compagna e si toglie la vita in un parco</h1>
      <h2>L'uomo, un 32enne di origini marocchine, dopo il delitto si è impiccato nel parco pubblico di Azzano Mella, in provincia di Brescia</h2>
      <address><time datetime="2019-11-29T15:27:00+00:00">29 Nov 2019, 15:27</time> by <a rel="author">AGI - Agenzia Giornalistica Italia</a></address>
      <p>Ha ucciso la compagna e poi si è tolto la vita.  Moustafa El Chani, marocchino di 32 anni, dopo il <b>delitto </b>si è <b>impiccato </b>nel parco pubblico di <b>Azzano Mella</b>, a poca distanza da dove è stato ritrovato il cadavere di una 47enne italiana.</p>
      <p>La donna si chiamava Mara Facchetti, 46 anni, e abitava a Brandico, nel Bresciano. L'uomo che frequentava da tempo, l'ha uccisa e poi abbandonata. Il padre della vittima era stato ucciso in una rapina in auto nel 1993 a Offlaga (Brescia). Gli inquirenti indagano per capire l'esatta dinamica del femminicidio.</p>
      <p>A dare l'allarme è stato un ingegnere che doveva effettuare un sopralluogo al parco pubblico. È stato lui a trovare il cadavere dell'uomo, mentre alcuni residenti nelle cascine di Azzano hanno avvertito i carabinieri della presenza di un'auto con tracce di sangue dove invece è stata trovata la donna uccisa. </p>
    </article>
  </body>
</html>