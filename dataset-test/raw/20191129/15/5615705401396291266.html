<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205045-donald-tusk-pripiniv-buti-glavoyu-evroradi-i-peredav-povnovazhennya-svoemu-nastupniku"/>
    <meta property="og:site_name" content="Mind UA"/>
    <meta property="article:published_time" content="2019-11-29T15:20:00+00:00"/>
    <meta property="og:title" content="Дональд Туск припинив бути главою Євроради і передав повноваження своєму наступнику"/>
    <meta property="og:description" content="Основний політичний орган ЄС отримає нового керівника"/>
  </head>
  <body>
    <article>
      <h1>Дональд Туск припинив бути главою Євроради і передав повноваження своєму наступнику</h1>
      <h2>Основний політичний орган ЄС отримає нового керівника</h2>
      <address>
        <time datetime="2019-11-29T15:20:00+00:00">29 Nov 2019, 15:20</time>
      </address>
      <p><b>Дональд Туск</b> в ході церемонії передав свої повноваження глави Європейської ради своєму наступнику –  екс-прем'єру уряду Бельгії <b>Шарлю Мішелю</b>, передає <a href="https://ru.euronews.com/2019/11/29/ru-tusk-european-counsil">Euronews</a>.</p>
      <p>Новий голова Євроради, в якій представлені лідери всіх країн Євросоюзу, повноцінно почне виконувати свої обов'язки з 1 грудня і тепер саме він буде головувати на засіданнях глав держав і урядів країн ЄС.</p>
      <p>Символічна церемонія відбулася в парадному холі будівлі «Європа» в Брюсселі, де проходять європейські саміти: політики потиснули один одному руки і пішли в службові кабінети для передачі справ.</p>
      <p>Шарль Мішель також заявив, що Євросоюз може отримати збитки в новій «холодній війні між США і Китаєм», а також попередив, що переговори про нову торгову угоду між Великобританією і ЄС можуть розколоти держави блоку, «виходячи з відмінностей в економічній ситуації в різних країнах».</p>
      <p>Своїми пріоритетами новий глава Євроради назвав реформу єврозони, а також вирішення проблем зі зміною клімату і бюджет Євросоюзу.</p>
      <p>У свою чергу, екс-президент Польщі Дональд Туск відходити від справ Євросоюзу не збирається. Минулого тижня він був офіційно обраний керіником головної політичної сили ЄС – Європейської народної партії.</p>
      <p>Нагадаємо, раніше <a href="https://mind.ua/news/20204444-tusk-rosiya-dlya-evropi-ne-strategichnij-partner-a-strategichna-problema">Туск заявив</a>, що Росія не «стратегічний партнер» Європи, а, навпаки, – її «стратегічна проблема».</p>
      <related>
        <h4>Також читайте</h4>
        <a href="https://mind.ua/news/20205059-12-krayin-es-zablokuvali-novi-zahodi-po-borotbi-z-uhilennyam-korporacij-vid-podatkiv"/>
        <a href="https://mind.ua/news/20205056-shist-evropejskih-krayin-priednalisya-do-mehanizmu-rozrahunkiv-z-iranom-instex"/>
        <a href="https://mind.ua/news/20204875-lyuksemburg-proponue-evrosoyuzu-viznati-palestinu-na-protivagu-trampu"/>
      </related>
    </article>
  </body>
</html>