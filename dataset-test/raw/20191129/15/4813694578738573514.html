<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348436.html"/>
    <meta property="og:site_name" content="דיווח חי - דקה 44: מכבי פ&quot;ת - מכבי אחי נצרת 0:1"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="דקה 44: מכבי פ&quot;ת - מכבי אחי נצרת 0:1"/>
    <meta property="og:description" content="הליגה הלאומית: ברנדאו הורחק והשאיר את המלאסים ב-10 שחקנים, מה שלא הפריע לחדידה לכבוש (12). כעת: כפר קאסם - קטמון 1:0, נוף הגליל - אשקלון 1:0"/>
  </head>
  <body>
    <article>
      <h1>דקה 44: מכבי פ"ת - מכבי אחי נצרת 0:1</h1>
      <h2>הליגה הלאומית: ברנדאו הורחק והשאיר את המלאסים ב-10 שחקנים, מה שלא הפריע לחדידה לכבוש (12). כעת: כפר קאסם - קטמון 1:0, נוף הגליל - אשקלון 1:0 </h2>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">מאת חיים הנרי אוחיון</a></address>
      <figure>
        <img src="https://images.one.co.il/images/d/dmain/ms/gg1444493.jpg"/>
        <figcaption>ארד בר (שחר גרוס)</figcaption>
      </figure>
      <p>הפגרה הסתיימה, והליגה הלאומית חוזרת בשעה זו עם המחזור ה-13 שסידר לנו מספר משחקים מעניינים בכמה מוקדים שונים. המוליכה, מכבי פ”ת מארחת את מכבי אחי נצרת, כשבמקביל הפועל קטמון מארחת לקרב לוהט את כפר קאסם. בנוסף, הפועל פ”ת מתארחת אצל בית”ר ת”א/בת ים, אשקלון הצפינה לנוף הגליל והפועל ר”ג מארחת את בני לוד.</p>
      <h3>מכבי פ”ת – מכבי אחי נצרת 0:1</h3>
      <p>עם תשעה ניצחונות ושלוש תוצאות תיקו ב-12 המשחקים הראשונים של העונה, מכבי פ”ת של גיא לוזון נראית בדרך הבטוחה לחזור למקומה הטבעי. המלאבסים, שיצאו לפגרה אחרי 1:1 מול קטמון בחוץ, רוצים לשוב למסלול הניצחונות ולכל הפחות לשמור על פער ארבע הנקודות מהמקום השלישי. מנגד, הירוקים מהצפון הגיעו למשחק אחרי תקופה מזעזעת של חמישה הפסדים בששת משחקי הליגה האחרונים בהם הקבוצה לא ניצחה ולו פעם אחת. הפסד נוסף, והחבורה של ויסאם חלאילה עשויה למצוא את עצמה מתחת לקו האדום. </p>
      <p><b>בדקה החמישית, מכבי פ”ת נותרה בעשרה שחקנים: </b>מכה קשה לגיא לוזון. דור חוגי בעט, ברנדאו ניסה להגיע לריבאונד והרים רגל גבוהה שפגעה בפניו של בלם האורחת. שופט המשחק דגל צינו לא היסס ושלף אדום לחלוץ הברזילאי. </p>
      <figure>
        <img src="https://images.one.co.il/images/one/450_250/gg1444501.jpg"/>
        <figcaption>ברנדאו מורחק (שחר גרוס)</figcaption>
      </figure>
      <figure>
        <img src="https://images.one.co.il/images/one/450_250/gg1444503.jpg"/>
        <figcaption>שחקני פ"ת מתווכחים עם דקל צינו אחרי ההרחקה (שחר גרוס)</figcaption>
      </figure>
      <p><b>בדקה ה-12, מכבי פ”ת עלתה ל-0:1: </b>פיגור מספרי? הצחקתם את המלאבסים של גיא לוזון. מהלך נהדר התחיל אצל דודי טוויטו שהכניס כדור טוב לרחבה, דור חוגי השאיר בנגיעה לגיא חדידה שהצטרף מאחור ובעט בנגיעה לרשת.</p>
      <figure>
        <img src="https://images.one.co.il/images/one/450_250/gg1444494.jpg"/>
        <figcaption>גיא חדידה חוגג (שחר גרוס)</figcaption>
      </figure>
      <figure>
        <img src="https://images.one.co.il/images/one/450_250/gg1444495.jpg"/>
        <figcaption>שחקני מכבי פ"ת חוגגים עם גיא חדידה (שחר גרוס)</figcaption>
      </figure>
      <figure>
        <img src="https://images.one.co.il/images/one/450_250/gg1444498.jpg"/>
        <figcaption>שחקני מכבי פ"ת חוגגים עם גיא חדידה (שחר גרוס)</figcaption>
      </figure>
      <figure>
        <img src="https://images.one.co.il/images/one/450_250/gg1444499.jpg"/>
        <figcaption>שחקני מכבי פ"ת חוגגים עם גיא חדידה (שחר גרוס)</figcaption>
      </figure>
      <h3>מ.ס כפר קאסם – הפועל קטמון 1:0</h3>
      <p>אחרי שלא הפסידה בתשעת משחקיה האחרונים בכל המסגרות, כפר קאסם של תומר קשטן הוכיחה שהיא מסוגלת להביט בלבן של העיניים של כל יריבה. העולה החדשה הגיעה להתמודדות אחרי 3:3 לוהט מול אום אל פאחם, בעוד מנגד, 1:1 מול מכבי פ”ת עצר את מסע הקסם של זיו אריה והאורחת מהבירה, שנראית נהדר עד כה העונה וצמודה לראשל”צ עם אותו מספר נקודות במקום השלישי בטבלה. ניצחון של קטמון יעלה אותה לפחות באופן זמני למקום השני, עליו ישמחו לשמור כמובן עד לסיום העונה. </p>
      <p><b>בדקה ה-21, קטמון עלתה ל-0:1: </b>איזה שער נהדר של סהר בנבנישתי. הקשר קיבל את הכדור ברחבה, עצר ברגל שמאל ושחרר מהאוויר בעיטה ברגל ימין שהלכה חד ושטוח לפינה הרחוקה של שוער האורחת.</p>
      <h3>הפועל נוף הגליל – הפועל אשקלון 1:0</h3>
      <p>בנוף הגליל יצאו לפגרה בתחושת החמצה. אחרי ריצה נהדרת שכללה חמישה ניצחונות בשבעה משחקים רצופים ללא הפסד, הקבוצה של איתי מרדכי נכנעה 1:0 לרמת השרון ולא הצליחה להיצמד לחלק העליון של הטבלה. כעת, החבורה מהצפון מנסה להשיג שוב שלוש נקודות על חשבון הקבוצה של מוטי איוניר, שנמצאת במקום הלפני אחרון בטבלה עם שבע נקודות.</p>
      <p><b>בדקה ה-29, אשקלון עלתה ל-0:1:</b> נקשרי הגביה כדור חופשי אלכסוני מצוין לרחבה, חוליו סזאר נותר חופשי לחלוטין ברחבה ונגח מצוין פנימה. החלוץ לא חגג מול קבוצתו הקודמת.</p>
      <h3>בית”ר ת”א/בת ים – הפועל פ”ת 1:1</h3>
      <p>שתי הקבוצות שכנראה לא יעלו ולא ירדו ליגה נפגשות. אחרי ה-0:1 מול הפועל ר”ג ביציאה לפגרה, המלאבסים של עמיר נוסבאום משתוקקים לחבר שני ניצחונות בפעם הראשונה העונה ובכך להתקרב מעט לחלק העליון של הטבלה. מנגד, החבורה הכישרונית והצעירה של ריימונד אטוולד רוצה גם היא להמשיך במומנטום, לאחר שגברה על אחי נצרת 1:2 במחזור הקודם. </p>
      <p><b>בדקה החמישית, בית”ר ת”א/בת ים עלתה ל-0:1: </b>פתיחה נהדרת לשחקנים של ריימונד אטוולד. עידו שחר הצטרף מצוין מקו השני ובעט בנגיעה מהאוויר לפינה הרחוקה.</p>
      <p><b>בדקה ה-27, הפועל פ”ת השוותה ל-1:1:</b> נפתלי בלאי ניצל ערבוביה ברחבה כדי להפציץ מקרוב את השוויון של המלאבסים.</p>
      <h3>הפועל ר”ג – בני לוד 0:1</h3>
      <p>קרב תחתית לכל דבר באצטדיון ר”ג. הקבוצה הביתית חווה עונה לא קלה בכלל, והפסד נוסף בהחלט עשוי לסבך את החבורה של בני בן זקן במאבקי התחתית, שכן ארבע נקודות בלבד מפרידות בינה לבין הקו האדום. בלוד יצאו לפגרה בטעם מתוק עם ניצחון מפתיע במיוחד על בני סכנין שקטעו רצף נוראי של תשעה הפסדים רצופים. </p>
      <p><b>בדקה ה-32, ר”ג עלתה ל-0:1:</b> אסי גומה הוכשל ברחבה, החלוץ גם לקח את הפנדל ובעט לפינה הימנית של שוער האורחת.</p>
    </article>
  </body>
</html>