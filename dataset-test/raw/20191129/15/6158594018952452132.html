<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/emanuele-ridi-nemoc-mononukleoza-dieta-hubnuti.A191129_123100_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Ridi je zase štíhlý jako proutek: Kvůli vážné nemoci musel nasadit přísnou dietu"/>
    <meta property="og:description" content="Emanuele Ridi (46) musí na nějaký čas zapomenout na vše, co má tak rád. Tabu jsou teď pro něj nejen víno a ostatní alkoholické nápoje, ale i smažené pokrmy a těžká jídla. Kvůli prodělané mononukleóze musí držet přísnou dietu, a tak si může pochutnávat tak maximálně na zelenině a masu na vodě."/>
  </head>
  <body>
    <article>
      <h1>Ridi je zase štíhlý jako proutek: Kvůli vážné nemoci musel nasadit přísnou dietu</h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Emanuele Ridi (46) musí na nějaký čas zapomenout na vše, co má tak rád. Tabu jsou teď pro něj nejen víno a ostatní alkoholické nápoje, ale i smažené pokrmy a těžká jídla. Kvůli prodělané mononukleóze musí držet přísnou dietu, a tak si může pochutnávat tak maximálně na zelenině a masu na vodě.</b>
      </p>
      <p><b><i>„Zhubl jsem, ale bohužel ne sportem. Měl jsem velké zdravotní problémy, které mě dohnaly až do nemocnice. Žaludek, játra, střeva, všechno špatně. Byl jsem v obrovském stresu, jak už v soukromém životě, tak pracovním. Otevřel jsem nový podnik, což bylo opravdu náročné, a hodně jsme si všichni mákli,“</i> </b>přiznal Blesku kuchař <a href="https://www.expres.cz/celebrity/emanuele-ridi.K958249">Emanuele Ridi</a>, kterého proslavil televizní pořad <i>S Italem v kuchyni</i>, v září letošního roku.</p>
      <p>Od té doby musel na většinu oblíbených delikates a vybraných vín zapomenout. <i><b>„Mám přísnou dietu, nesmím vůbec žádný alkohol ani víno, nic smaženého, vše jen na vodě a lehké zeleninové přílohy. Nemohu ještě běhat, ale věřím, že se to brzy spraví, protože běhám velmi rád,“</b> </i>řekl tehdy.</p>
      <p><b><i>„Lepší se to, ale pomalu. Měl jsem mononukleózu, proto jsem tak zhubl. Mám dietu, nesmím ani víno. Postupně mi lékaři kontrolují krev a snad to bude v pořádku. Ještě pár měsíců a bude to dobrý,“</i></b> řekl nyní <i>Super.cz s tím, </i>že prodělal obávané infekční onemocnění, kterému se lidově přezdívá nemoc z líbání. </p>
      <p>Nejčastěji se přenáší právě slinami. Přenos však může nastat také společným jídlem a pitím, nákazou přes slinami potřísněné hračky nebo třeba ručníky.</p>
      <p>Známý italský kuchař, který nedávno v Praze otevřel další restauraci, se mimo jiné svěřil také s tím, že po rozchodu s Lucií Hunčárovou už není sám. <b><i>„Něco je, uvidí se. Začíná to, postupně se bude vidět,“ </i></b>nechal se slyšet <a href="https://www.expres.cz/celebrity/emanuele-ridi.K958249">Emanuele</a>.</p>
      <h3>
        <a href="https://www.expres.cz/celebrity/emanuele-ridi-nemoc-mononukleoza-dieta-hubnuti.A191129_123100_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7fb1ca_413999662933_4817223948193578661_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb1c9_358908340426_7823705378336961879_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb1c7_501333561407_2435324296737608171_n.jpg"/>
        </figure>
        <figure>
          <img src="https://1gr.cz/fotky/bulvar/19/103/org/REN7ed6e0_profimedia_0391045680.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e4900_EXCZ22014_Look_Bella_24_9.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e48ff_EXCZ22013_Look_Bella_24_9.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e48fe_EXCZ22012_Look_Bella_24_9.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e48fc_EXCZ22010_Look_Bella_24_9.jpg"/>
        </figure>
        <figure>
          <img src="https://1gr.cz/fotky/bulvar/19/073/org/REN7cfdf3_profimedia_0302331115.jpg"/>
        </figure>
        <figure>
          <img src="https://1gr.cz/fotky/bulvar/19/073/org/REN7cfdf5_profimedia_0348338553.jpg"/>
        </figure>
        <figure>
          <img src="https://1gr.cz/fotky/bulvar/19/073/org/REN7cfdf4_profimedia_0305527071.jpg"/>
        </figure>
        <figure>
          <img src="https://1gr.cz/fotky/bulvar/18/121/org/STE77e190__dvo3363.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/emanuele-ridi-kuchar-restaurace-vztah-laska-rozchod.A190926_084500_dx-celebrity_sal"/>
        <a href="https://www.expres.cz/celebrity/emanuele-ridi-lucie-huncarova.A190724_175722_dx-celebrity_stes"/>
        <a href="https://www.expres.cz/celebrity/jan-onder-emanuele-ridi-lucie-huncarova-milostny-trojuhelnik-laska-nenavist-stardance.A190717_125116_dx-celebrity_sal"/>
        <a href="https://www.example.com/"/>
        <a href="https://www.expres.cz/celebrity/emanuele-ridi-lucie-huncarova-rozchod-syn.A190729_122941_dx-celebrity_ren"/>
        <a href="https://www.expres.cz/celebrity/lucie-huncarova-jan-onder-emanuel-ridi-stardance-rozchod.A191021_141235_dx-celebrity_ren"/>
      </related>
    </article>
  </body>
</html>