<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/december-2019-playstation-plus-xbox-live-gold/"/>
    <meta property="og:site_name" content="TGspot"/>
    <meta property="article:published_time" content="2019-11-29T15:20:07+00:00"/>
    <meta property="og:title" content="אלה המשחקים החינמיים למנויי PlayStation Plus ו-Xbox Live לדצמבר"/>
    <meta property="og:description" content="לא מעט משחקים יש החודש כולל Titanfall 2, מירוץ אופנועי מוטוקרוס, סימולטור פרק היורה ו-Toy Story 3"/>
  </head>
  <body>
    <article>
      <h1>אלה המשחקים החינמיים למנויי PlayStation Plus ו-Xbox Live לדצמבר</h1>
      <address><time datetime="2019-11-29T15:20:07+00:00">29 Nov 2019, 15:20</time> by <a rel="author" href="https://www.tgspot.co.il/author/shay/" target="_blank">שי לוי</a></address>
      <p>השנה מסתיימת באופן מעורב, לפחות בכל הקשור למשחקים החינמיים אותם מעניקים בסוני (Sony) ומיקרוסופט (Microsoft) למנויי ה-PlayStation Plus ו-Xbox Live Gold.</p>
      <p>לכבוד היציאה של Star Wars Jedi: Fallen Order שהצליח <a href="https://www.tgspot.co.il/star-wars-jedi-fallen-order-review/">להפתיע אותנו לטובה</a>, מעניקה סוני לשחקני ה-PlayStation 4 'פנינה' נוספת של המפתחת ריספאן (Respawn): הכותר Titanfall 2. משחק יריות מגוף ראשון עם טייסים של רובוטי ענק בשם 'טיטאנים' אשר משנים את המאזן בשדה הקרב.</p>
      <p>המשחק השני בסדרה זכה לביקורות חיוביות הן מהמבקרים והן מהשחקנים בזכות המערכה לשחקן יחיד עם העלילה המצויינת והן בזכות המצב המרובה משתתפים יוצא הדופן.</p>
      <p>לצידו <a href="https://blog.us.playstation.com/2019/11/27/decembers-free-ps-plus-games-titanfall-2-and-monster-energy-supercross-the-official-videogame/">יוצע</a> למנויים גם Monster Energy Supercross, מירוץ אופנועי מוטוקרוס. שני המשחקים יהיו זמינים להורדה החל מיום רביעי ה-4 בדצמבר.</p>
      <figure>
        <iframe src="https://www.youtube.com/embed/iJqlAzusvfc" width="640" height="360" data-service="Youtube" scrolling="no"/>
      </figure>
      <p>למשך כל חודש דצמבר יוכלו בעלי ה-Xbox One להוריד את הכותר Insane Robots, משחק קלפים ייחודי. מה-16 בדצמבר ועד ה-15 בינואר יהיה זמין להורדה גם הכותר Jurassic World Evolution, סימולטור בנייה וניהול, שמאפשר לשחקנים לבנות פארק עמוס דינוזאורים משלהם.</p>
      <p>כחלק מתוכנית התאימות לאחור המאפשרת להפעיל משחקי Xbox 360, ייתנו הכותרים Toy Story 3 ו-Castlevania: Mirror Of Fate HD. אלה יהיו זמינים להורדה החל מה-1 בדצמבר וה-16 בדצמבר, בהתאמה.</p>
      <figure>
        <iframe src="https://www.youtube.com/embed/k20Fd6eEhVY" width="640" height="360" data-service="Youtube" scrolling="no"/>
      </figure>
      <p>שחקני המחשב האישי יכולים כבר עתה להוריד מה-Epic Games Store את הכותר <a href="https://www.epicgames.com/store/en-US/product/bad-north/home">Bad North</a>. זה יהיה זמין עד 29 בנובמבר אותו יחליף משחק הפלטפורמה <a href="https://www.epicgames.com/store/en-US/product/rayman-legends/home">Rayman Legends</a>, אשר יהיה זמין להורדה עד ה-6 בדצמבר.</p>
    </article>
  </body>
</html>