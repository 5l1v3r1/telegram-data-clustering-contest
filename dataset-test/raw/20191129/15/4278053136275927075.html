<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hokej.cz/hokej-v-cislech-faktory-x-tymu-bojujicich-o-osmicku/5044233"/>
    <meta property="og:site_name" content="Hokej.cz"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="Hokej v číslech: Faktory X týmů bojujících o osmičku"/>
    <meta property="og:description" content="Jihlava s Prostějovem doufají, že se na poslední chvíli vměstnají mezi osmičku. Havířov, Chomutov a Slavia zase věří, že už o pozici v horní polovině tabulky nepřijdou. V čem je síla zmíněných týmů?"/>
  </head>
  <body>
    <article>
      <h1>Hokej v číslech: Faktory X týmů bojujících o osmičku</h1>
      <address><time datetime="2019-11-29T15:30:00+00:00">29 Nov 2019, 15:30</time> by <a rel="author" href="https://www.hokej.cz/archiv-clanku/autor/129091" target="_blank">Marek Hedbávný</a></address>
      <p>
        <b>Jihlava s Prostějovem doufají, že se na poslední chvíli vměstnají mezi osmičku. Havířov, Chomutov a Slavia zase věří, že už o pozici v horní polovině tabulky nepřijdou. V čem je síla zmíněných týmů?</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <h3>Piráti Chomutov</h3>
      <ul>
        <li><b>Oslabení:</b> Piráti mají druhé nejlepší oslabení v Chance lize – ubrání hned 87,40 % soupeřových přesilovek. Nejvytíženějším hráčem na oslabení je švédský obr <a href="https://www.hokej.cz/hrac/10096628">Viktor Lang</a>.</li>
        <li><b>Střelecká úspěšnost:</b> Chomutovští hokejisté umí být efektivní: v gól promění 10,40 % střel na branku.</li>
        <li><b>Kanonýři:</b> Piráti mají dva desetigólové střelce – <a href="https://www.hokej.cz/hrac/13211">Petra Stloukala</a> (13) a <a href="https://www.hokej.cz/hrac/11512">Lukáše Klímu</a> (11). I díky nim Chomutov ze zmiňované pětice týmů střílí nejvíc branek.</li>
        <li><b>Domácí pevnost:</b> Chomutov je před vlastními fanoušky čtvrtým nejúspěšnějším týmem: ve dvanácti zápasech nebodoval jen dvakrát. Nyní ho čekají domácí utkání proti Vsetínu a Havířovu, která budou hodně důležitá.</li>
      </ul>
      <figure>
        <img src="https://www.hokej.cz/files/images/207/dsc-5stloukal067.jpg"/>
        <figcaption>Foto: Kateřina Kundertová</figcaption>
      </figure>
      <h3>AZ RESIDOMO Havířov</h3>
      <ul>
        <li><b>Disciplinovanost:</b> Havířov je nejméně vylučovaným týmem soutěže. Celkově dostal jen 214 trestných minut, pro srovnání Litoměřice třeba 448.</li>
        <li><b>Střelecká převaha:</b> AZet svoje soupeře často přehrává, střelecký poměr pokusů pro a proti drží na 55,50 %. Sráží ho nižší úspěšnost střelby (8,10 %), v následujících čtyřech kolech proto doufá, že se k němu přikloní štěstí a úspěšnost půjde nahoru. </li>
        <li><b>Kanonýr Veselý:</b> Říká se, že je těžší se na vrcholu udržet, než se na něj dostat. <a href="https://www.hokej.cz/hrac/14940">Radek Veselý</a> ale po průlomové sezoně pokračuje v rozletu. Je jasnou ofenzivní jedničkou AZetu – nasázel už třináct branek. Jen tři jiní prvoligoví hráči skórovali víckrát.</li>
        <li><b>Jistota Rašner:</b> Zatímco Veselý patří k elitě mezi útočníky, <a href="https://www.hokej.cz/hrac/14657">Alex Rašner</a> se zase řadí mezi nejlepší obránce Chance ligy. Ve 23 zápasech získal už šestnáct bodů (2+14), hodně prospěšný je především v přesilovkách (tam získal už osm bodů). Kromě toho je nejlepším havířovským hráčem ve statistice +/- (+11).</li>
      </ul>
      <figure>
        <img src="https://www.hokej.cz/files/images/207/imgrasner-6545.jpg"/>
        <figcaption>Foto: Michal Polák, hc-havirov.cz</figcaption>
      </figure>
      <h3>HC Slavia Praha</h3>
      <ul>
        <li><b>Góly v oslabení:</b> Když hrajete přesilovku proti Slavii, musíte si dávat bacha na zadní vrátka. Sešívaní totiž v oslabení dali už sedm gólů! Už třikrát ujel <a href="https://www.hokej.cz/hrac/15289">Filip Kuťák</a>.</li>
        <li><b>Úspěšnost zákroků:</b> <a href="https://www.hokej.cz/hrac/33531">Martin Michajlov</a> s Romanem Málkem mladším vytvořili skvělou dvojici. Dohromady pochytali 92,40 % střel (3. místo v lize).</li>
        <li><b>Šmerhův progres:</b> <a href="https://www.hokej.cz/hrac/17440">Tomáš Šmerha </a>udělal po loňské velmi dobré sezoně další výkonnostní skok. Jednadvacetiletý útočník dělá křídlo Petru Vampolovi a je nejproduktivnějším hráčem týmu (25) i jeho nejlepším střelcem (12). Hned čtyři Šmerhovy góly byly vítězné.</li>
        <li><b>Vampolův přínos:</b> <a href="https://www.hokej.cz/hrac/2095">Petr Vampola</a> (22:38 TOI) je společně s Romanem Chloubou jediným prvoligovým útočníkem, který hraje přes 20 minut za zápas. Po 25 utkáních má bilanci 4+18</li>
      </ul>
      <figure>
        <img src="https://www.hokej.cz/files/images/207/dscmichajlov9210.jpg"/>
        <figcaption>Foto: David Vošický, hc-slavia.cz</figcaption>
      </figure>
      <h3>HC Dukla Jihlava</h3>
      <ul>
        <li><b>Vhazování:</b> Víc buly vyhrává jen Přerov – Dukla uspěje v 53,49 % vhazování. Hodně k tomu přispívá <a href="https://www.hokej.cz/hrac/10933">Michal Poletín</a> (60,58 %).</li>
        <li><b>Oslabení:</b> Jihlava nedostává moc branek, platí to i pro oslabení. Dukla ho má třetí nejlepší v lize (87,23 %). Nejvíc jsou do početní výhody nasazovaní <a href="https://www.hokej.cz/hrac/12751">Robin Staněk</a> s Janem Holým, z útočníků pak Tomáš Čachotský.</li>
        <li><b>Jihlava umí udeřit jako první:</b> Hned v 16 zápasech z 26 skórovala Jihlava jako první (3. nejlepší počin v lize). Zatím toho nedokázala úplně využít, třeba se to teď ale změní.</li>
        <li><b>Brož ve formě:</b> Nejsilnější stránkou Jihlavy je momentálně brankoviště. <a href="https://www.hokej.cz/hrac/16917">Jan Brož</a> a spol. pochytají 92,50 % střel (2. nejlepší výsledek v lize).</li>
        <li><b>Venkovní výhry:</b> Jihlava letos sbírá venku stejně bodů jako doma. Což je na jednu stranu dobře, na druhou stranu je to ale samozřejmě zarážející. Na kluzištích soupeřů vyhrála Dukla šest utkání ze třinácti. </li>
      </ul>
      <figure>
        <img src="https://www.hokej.cz/files/images/207/15-brozjih-08-.jpg"/>
        <figcaption>Foto: Nela Dittrichová, hcdukla.cz</figcaption>
      </figure>
      <h3>LHK Jestřábi Prostějov</h3>
      <ul>
        <li><b>Přesilovky:</b> Jestřábi mají třetí nejlepší přesilovky v Chance lize. Úspěšnost drží na 21 %. Třináct přesilovkových bodů už má Lukáš Žálčík.</li>
        <li><b>Úderné duo:</b> Když jsou na ledě Lukáš Žálčík s Markem Račukem, pro soupeře je to obrovské nebezpečí. <a href="https://www.hokej.cz/hrac/11228">Žálčík </a>je nejlepším střelcem (19) i nejproduktivnějším hráčem Chance ligy (33). <a href="https://www.hokej.cz/hrac/11884">Račuk </a>je v kanadském bodování hned za ním.</li>
        <li><b>Divíškův návrat:</b> <a href="https://www.hokej.cz/hrac/1753">Tomáš Divíšek</a> sice není v ideální zdravotní pohodě, na ledě je ale pořád užitečný. Zatím stihl jen šest utkání: získal v nich šest bodů (2+4) a ve statistice +/- je na +5. Pokud by Prostějov stíhací jízdu za osmičkou zvládl, Divíšek by v tom určitě měl prsty.</li>
      </ul>
      <figure>
        <img src="https://www.hokej.cz/files/images/207/mracukg-8435.jpg"/>
        <figcaption>Foto: Lubomír Tesař, lhkjestrabi.cz</figcaption>
      </figure>
      <h3>Tabulka Chance ligy</h3>
      <table bordered="">
        <tr>
          <th> </th>
          <th>Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>Body</th>
        </tr>
        <tr>
          <td>1.</td>
          <td>ČEZ Motor České Budějovice</td>
          <td>26</td>
          <td>22</td>
          <td>0</td>
          <td>3</td>
          <td>1</td>
          <td>120:56</td>
          <td>69</td>
        </tr>
        <tr>
          <td>2.</td>
          <td>HC ZUBR Přerov</td>
          <td>26</td>
          <td>14</td>
          <td>4</td>
          <td>2</td>
          <td>6</td>
          <td>77:52</td>
          <td>52</td>
        </tr>
        <tr>
          <td>3.</td>
          <td>HC Stadion Litoměřice</td>
          <td>26</td>
          <td>14</td>
          <td>3</td>
          <td>3</td>
          <td>6</td>
          <td>97:68</td>
          <td>51</td>
        </tr>
        <tr>
          <td>4.</td>
          <td>VHK ROBE Vsetín</td>
          <td>26</td>
          <td>15</td>
          <td>1</td>
          <td>2</td>
          <td>8</td>
          <td>86:67</td>
          <td>49</td>
        </tr>
        <tr>
          <td>5.</td>
          <td>HC RT TORAX Poruba</td>
          <td>26</td>
          <td>15</td>
          <td>2</td>
          <td>0</td>
          <td>9</td>
          <td>90:76</td>
          <td>49</td>
        </tr>
        <tr>
          <td>
            <b>6.</b>
          </td>
          <td>
            <b>Piráti Chomutov</b>
          </td>
          <td>
            <b>26</b>
          </td>
          <td>
            <b>14</b>
          </td>
          <td>
            <b>1</b>
          </td>
          <td>
            <b>1</b>
          </td>
          <td>
            <b>10</b>
          </td>
          <td>
            <b>82:66</b>
          </td>
          <td>
            <b>45</b>
          </td>
        </tr>
        <tr>
          <td>
            <b>7.</b>
          </td>
          <td>
            <b>AZ RESIDOMO Havířov</b>
          </td>
          <td>
            <b>26</b>
          </td>
          <td>
            <b>14</b>
          </td>
          <td>
            <b>1</b>
          </td>
          <td>
            <b>1</b>
          </td>
          <td>
            <b>10</b>
          </td>
          <td>
            <b>67:59</b>
          </td>
          <td>
            <b>45</b>
          </td>
        </tr>
        <tr>
          <td>
            <b>8.</b>
          </td>
          <td>
            <b>HC Slavia Praha</b>
          </td>
          <td>
            <b>26</b>
          </td>
          <td>
            <b>12</b>
          </td>
          <td>
            <b>4</b>
          </td>
          <td>
            <b>1</b>
          </td>
          <td>
            <b>9</b>
          </td>
          <td>
            <b>73:67</b>
          </td>
          <td>
            <b>45</b>
          </td>
        </tr>
        <tr>
          <td>
            <b>9.</b>
          </td>
          <td>
            <b>HC Dukla Jihlava</b>
          </td>
          <td>
            <b>26</b>
          </td>
          <td>
            <b>11</b>
          </td>
          <td>
            <b>1</b>
          </td>
          <td>
            <b>4</b>
          </td>
          <td>
            <b>10</b>
          </td>
          <td>
            <b>61:56</b>
          </td>
          <td>
            <b>39</b>
          </td>
        </tr>
        <tr>
          <td>
            <b>10.</b>
          </td>
          <td>
            <b>LHK Jestřábi Prostějov</b>
          </td>
          <td>
            <b>26</b>
          </td>
          <td>
            <b>11</b>
          </td>
          <td>
            <b>1</b>
          </td>
          <td>
            <b>4</b>
          </td>
          <td>
            <b>10</b>
          </td>
          <td>
            <b>79:84</b>
          </td>
          <td>
            <b>39</b>
          </td>
        </tr>
        <tr>
          <td>11.</td>
          <td>SK Horácká Slavia Třebíč</td>
          <td>26</td>
          <td>10</td>
          <td>2</td>
          <td>1</td>
          <td>13</td>
          <td>67:73</td>
          <td>35</td>
        </tr>
        <tr>
          <td>12.</td>
          <td>HC Frýdek-Místek</td>
          <td>26</td>
          <td>7</td>
          <td>5</td>
          <td>3</td>
          <td>11</td>
          <td>83:75</td>
          <td>34</td>
        </tr>
        <tr>
          <td>13.</td>
          <td>HC Benátky nad Jizerou</td>
          <td>26</td>
          <td>6</td>
          <td>5</td>
          <td>2</td>
          <td>13</td>
          <td>64:87</td>
          <td>30</td>
        </tr>
        <tr>
          <td>14.</td>
          <td>HC Slovan Ústí nad Labem</td>
          <td>27</td>
          <td>4</td>
          <td>2</td>
          <td>3</td>
          <td>18</td>
          <td>62:110</td>
          <td>19</td>
        </tr>
        <tr>
          <td>15.</td>
          <td>HC Baník Sokolov</td>
          <td>26</td>
          <td>4</td>
          <td>1</td>
          <td>1</td>
          <td>20</td>
          <td>73:109</td>
          <td>15</td>
        </tr>
        <tr>
          <td>16.</td>
          <td>SK Trhači Kadaň</td>
          <td>27</td>
          <td>3</td>
          <td>0</td>
          <td>2</td>
          <td>22</td>
          <td>46:122</td>
          <td>11</td>
        </tr>
      </table>
      <related>
        <a href="https://www.hokej.cz/boj-o-osmicku-vrcholi-jak-vypada-los-petice-zainteresovanych/5044229"/>
        <a href="https://www.hokej.cz/skatulata-u-piratu-trener-strba-konci-louci-se-i-manazer-hudacek/5044219"/>
        <a href="https://www.hokej.cz/momenty-chance-ligy-jekelove-v-kadani-a-nouzuv-700-bod/5044190"/>
      </related>
    </article>
  </body>
</html>