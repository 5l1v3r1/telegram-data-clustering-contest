<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/stiri/magistrati/130-de-instante-si-parchete-cer-desfiintarea-ss-judecatorii-din-fieful-liei-savonea-au-votat-pentru-reformarea-sectiei-1587678"/>
    <meta property="og:site_name" content="Ziare.com"/>
    <meta property="article:published_time" content="2019-11-29T15:23:00+00:00"/>
    <meta property="og:title" content="130 de instante si parchete cer desfiintarea SS: Judecatorii din fieful Liei Savonea au votat pentru reformarea Sectiei"/>
    <meta property="og:description" content="130 de parchete si instante din tara, in care in ultimele zile s-au intrunit Adunarile Generale ale magistratilor, s-au pronuntat pentru desfiintarea Sectiei de investigare a infractiunilor din Justitie (SIIJ), cunoscuta ca Sectia Speciala, au precizat surse judiciare pentru Ziare.com."/>
  </head>
  <body>
    <article>
      <h1>130 de instante si parchete cer desfiintarea SS: Judecatorii din fieful Liei Savonea au votat pentru reformarea Sectiei</h1>
      <address>
        <time datetime="2019-11-29T15:23:00+00:00">29 Nov 2019, 15:23</time>
      </address>
      <p>
        <b>130 de parchete si instante din tara, in care in ultimele zile s-au intrunit Adunarile Generale ale magistratilor, s-au pronuntat pentru desfiintarea Sectiei de investigare a infractiunilor din Justitie (SIIJ), cunoscuta ca Sectia Speciala, au precizat surse judiciare pentru Ziare.com.</b>
      </p>
      <p>Aici intra si procurorii din marile parchete, DNA, DIICOT si din Parchetul General</p>
      <p>UPDATE Adunarea generala a judecatorilor de la Curtea de Apel Bucuresti, considerata fieful sefei CSM, Lia Savonea, si-a impartit voturile in cazul Sectiei Speciale: 75 de judecatori au fost pentru reformarea acestei structuri de parchet, 62 pentru desfiintarea acesteia si 29 pentru mentinerea SS, potrivit unor surse judiciare.</p>
      <p>In schimb, la Tribunalul Ilfov, considerat fieful unui alt membru CSM influent, Evelina Oprina, judecatorii au votat in majoritate pentru desfiintarea Sectiei Speciale.</p>
      <p>Numarul instantelor si parchetelor care au votat abrogarea Sectiei Speciale este de aproximativ 130, au declarat surse judiciare pentru <b>Ziare.com</b>, dar procesul de votare continua in acest moment.</p>
      <p>Printre marile instante care au votat pentru desfiintarea SS se numara si Curtea de Apel Constanta.</p>
      <p>Pe de alta parte, trei instante au votat in majoritate, in adunarea generala, mentinerea Sectiei Speciale, explica surse judiciare citate de Ziare.com: Curtea de Apel Oradea, Curtea Militara de Apel Bucuresti si Judecatoria Hunedoara.</p>
      <h4>Cine a votat vineri</h4>
      <p>Printre instantele si parchetele unde magistratii au votat in aceasta dimineata desfiintarea Sectiei Speciale sunt: Tribunalul Timis, Tribunalul Constanta (<b>majoritate covarsitoare - doar 1 vot pentru mentinerea SS</b>), Tribunalul Dolj, Tribunalul Ialomita, Tribunalul Olt, Tribunalul Specializat Mures, Parchetul Tribunalului Gorj si Parchetul Curtii de Apel Dolj.</p>
      <p>Au fost insa cazuri in care presedintii de instante nu au vrut sa organizeze adunarile generale, dar magistratii insista pentru a se vota temele lansate de Catalin Predoiu.</p>
      <p><i>Pana joi seara votasera aproximativ 100 de instante si parchete</i> - <a href="http://www.ziare.com/stiri/diicot/101-parchete-si-instante-din-tara-ii-raspund-lui-predoiu-vrem-desfiintarea-sectiei-speciale-1587562">101 parchete si instante din tara ii raspund lui Predoiu: Vrem desfiintarea Sectiei Speciale</a></p>
      <h4>Solicitarea lui Predoiu</h4>
      <p>Magistratii din Romania s-au reunit pentru a raspunde celor patru intrebari adresate de ministrul Justitiei, Catalin Predoiu.</p>
      <p>Amintim ca Predoiu a solicitat, miercuri, magistratilor din Romania un punct de vedere legat de patru teme majore privind Justitia din Romania: pensionarea anticipata a magistratilor, trecerea la completuri de apel formate din 3 judecatori, noul ciclu temporal de scolarizare la INM si daca se impune desfiintarea SS.</p>
      <p><i>Citeste si:</i> <a href="http://www.ziare.com/predoiu/ministrul-justitiei/predoiu-consulta-magistratii-cu-privire-la-pensionarea-anticipata-si-desfiintarea-sectiei-speciale-document-1587337">Predoiu consulta magistratii cu privire la pensionarea anticipata si desfiintarea Sectiei Speciale (Document)</a></p>
      <h4>Cele 4 intrebari</h4>
      <p>1. Schema de pensionare anticipata a magistratilor. S-ar impune sau nu prorogarea intrarii in vigoare a acesteia? S-ar impune sau nu abrogarea acesteia?</p>
      <p>2. Trecerea la completuri de 3 judecatori in apel. Consideram pertinente aceleasi intrebari mentionate supra la pct. 1.</p>
      <p>3. Noul ciclu temporal de scolarizare la INM. Consideram pertinente aceleasi intrebari mentionate supra la pct. 1.</p>
      <p>4. Sectia pentru Investigarea Infractiunilor Speciale din Justitie. Se impune desfiintarea acesteia prin abrogarea prevederilor legale prin care s-a infiintat si revenirea la status quo ante? Se impune amendarea prevederilor legale prin care s-a infiintat si in ce sens anume?</p>
      <p>I.S.</p>
    </article>
  </body>
</html>