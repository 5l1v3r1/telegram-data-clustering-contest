<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4784026/%D9%85%D8%B4%D8%B9%D9%84-%DA%AF%D8%A7%D8%B2-%D8%A8%D9%87-%D8%B2%D9%88%D8%AF%DB%8C-%D8%AF%D8%B1-%D8%B2%D8%B1%DB%8C%D9%86-%D8%A2%D8%A8%D8%A7%D8%AF-%D9%88-%D8%B3%D8%B1%D8%A7%D8%A8-%D9%85%DB%8C%D9%85%D9%87-%D8%B1%D9%88%D8%B4%D9%86-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T15:42:06+00:00"/>
    <meta property="og:title" content="مدیرعامل شرکت گاز ایلام: مشعل گاز به زودی در زرین آباد و سراب میمه روشن می شود"/>
    <meta property="og:description" content="ایلام - مدیرعامل شرکت گاز ایلام گفت: مشعل گاز به زودی در بخش های زرین آباد و سراب میمه از توابع شهرستان دهلران روشن می شود."/>
  </head>
  <body>
    <article>
      <h1>مدیرعامل شرکت گاز ایلام: مشعل گاز به زودی در زرین آباد و سراب میمه روشن می شود</h1>
      <address>
        <time datetime="2019-11-29T15:42:06+00:00">29 Nov 2019, 15:42</time>
      </address>
      <p>عباس شمس الهی در گفتگو با <a href="https://www.mehrnews.com/">خبرنگار مهر</a> اظهار داشت: عملیات گازرسانی به بخش زرین آباد شامل ۸۲ کیلومتر مسیر کوهستانی صعب العبور حدفاصل شهرستان ملکشاهی و بخش زرین اباد است که به صورت ۶ فاز مجزا تعریف شده است.</p>
      <p>وی تصریح کرد:هم اکنون پیمانکاران ۵ فاز آن مشغول فعالیت شبانه روزی بوده و تا کنون عملیات مسیر سازی، حفاری و لوله گذاری ۵۲ کیلومتر از مسیر به اتمام رسیده است.</p>
      <p>شمس الهی عنوان کرد: برای فاز ۶ آن نیز به رغم برگزاری مناقصه متاسفانه شرکت کننده ای نداشتیم لذا مجددا به مناقصه گذاشته شده است و با انتخاب پیمانکار، بزودی عملیات اجرایی فاز ۶ نیز شروع می شود.</p>
      <p>وی افزود: بدون تردید تنها دغدغه مدیریت ارشد و همککاران ما در شرکت گاز استان تسریع در گازدار کردن بخش زرین اباد(پهله و میمه) به عنوان دو شهر باقیمانده استان که فاقد گاز است که با اتمام آن،  استان ایلام به جمع استانهای سبز از نظر مصرف انرژی بپیوندد.</p>
    </article>
  </body>
</html>