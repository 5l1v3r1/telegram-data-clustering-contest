<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623963/%D9%BE%DB%8C%D8%AA%D8%B1-%D8%B4%DB%8C%D9%81-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B3%D9%88%DB%8C-%D9%81%D8%A7%D8%AC%D8%B9%D9%87-%D8%A7%D9%82%D8%AA%D8%B5%D8%A7%D8%AF%DB%8C-%D8%A8%D8%AF%D8%AA%D8%B1-%D8%A7%D8%B2-%DB%B2%DB%B0%DB%B0%DB%B8-%D9%BE%DB%8C%D8%B4%E2%80%8C%D9%85%DB%8C%E2%80%8C%D8%B1%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-29T15:59:00+00:00"/>
    <meta property="og:title" content="پیتر شیف: آمریکا به سوی فاجعه اقتصادی بدتر از ۲۰۰۸ پیش‌می‌رود"/>
    <meta property="og:description" content="پیتر شیف، اقتصاددان معروف، معتقد است که ترامپ تلاش نمی‌کند با چین به توافق تجاری برسد، بلکه تنها به دنبال بالا رفتن بازار سهام است."/>
  </head>
  <body>
    <article>
      <h1>پیتر شیف: آمریکا به سوی فاجعه اقتصادی بدتر از ۲۰۰۸ پیش‌می‌رود</h1>
      <address>
        <time datetime="2019-11-29T15:59:00+00:00">29 Nov 2019, 15:59</time>
      </address>
      <p>
        <i>پیتر شیف، اقتصاددان معروف، معتقد است که ترامپ تلاش نمی‌کند با چین به توافق تجاری برسد، بلکه تنها به دنبال بالا رفتن بازار سهام است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>پیتر شیف، اقتصاددان معروف، معتقد است که ترامپ تلاش نمی‌کند با چین به توافق تجاری برسد، بلکه تنها به دنبال بالا رفتن بازار سهام است.</p>
      <p>شیف در گفتگو با راشاتودی گفت: تا وقتی که بازار سهام بالا می‌رود او به توافق تجاری با چین اهمیتی نمی‌دهد، اما اگر بازار سهام سهام شروع به افت کند، او احتمالا برای این که واقعا یک به یک توافق تجاری برسد تحت فشار خواهد بود.</p>
      <figure>
        <img src="https://aftabnews.ir/files/fa/news/1398/9/8/364960_710.jpg"/>
      </figure>
      <p>شیف ادامه داد: تا جایی که من می‌بینم آمریکا به چاپ پول ادامه خواهد داد و این چیزی است که بازار سهام را بالا خواهد برد و این ادامه خواهد یافت تا جایی که چیزی باعث شود این وضع تغییر کند.</p>
      <p>به اعتقاد شیف یک مشکل دیگر آمریکا این است که مصرف‌کنندگان این کشور به شدت در بدهی فرو رفته‌اند و تنها دلیلی که آنها می‌توانند هنوز پول خرج کنند این است که فدرال‌رزرو نرخ بهره را بسیار پایین نگاه داشته است. به این ترتیب همچنان بدون این که این افراد بتوانند پس‌اندازی واقعی داشته باشند، میزان بدهی‌ها و وام‌ها افزایش می‌یابد. بنابراین کل این خانه پوشالی به زودی ویران خواهد شد و مصرف‌کننده آمریکایی هم در مرکز آن خواهد بود.</p>
      <p>شیف می‌گوید: ترکیب تمام این عوامل به این معنا است که آمریکا به سوی بحران اقتصادی‌ای پیش‌می‌رود که از بحران سال ۲۰۰۸ هم بدتر خواهد بود.</p>
    </article>
  </body>
</html>