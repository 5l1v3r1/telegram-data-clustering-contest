<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/261092/zak-kostopoylos-kalesma-gia-dikaiosyni-apo-ti-diethni-amnistia-i-agnosti-arxeiaki-fotografia"/>
    <meta property="og:site_name" content="LiFO"/>
    <meta property="article:published_time" content="2019-11-29T15:29:00+00:00"/>
    <meta property="og:title" content="Ζακ Κωστόπουλος: Κάλεσμα για δικαιοσύνη από τη Διεθνή Αμνηστία - Η άγνωστη αρχειακή φωτογραφία"/>
    <meta property="og:description" content="Η Διεθνής Αμνησία ζήτησε να κινηθούν άμεσα οι διαδικασίες για την απονομή δικαιοσύνης για τον θάνατο του Ζακ Κωστόπουλου"/>
  </head>
  <body>
    <article>
      <h1>Ζακ Κωστόπουλος: Κάλεσμα για δικαιοσύνη από τη Διεθνή Αμνηστία - Η άγνωστη αρχειακή φωτογραφία</h1>
      <h2>Η Διεθνής Αμνησία ζήτησε να κινηθούν άμεσα οι διαδικασίες για την απονομή δικαιοσύνης για τον θάνατο του Ζακ Κωστόπουλου</h2>
      <address><time datetime="2019-11-29T15:29:00+00:00">29 Nov 2019, 15:29</time> by <a rel="author">NEWSROOM</a></address>
      <p>
        <b>Κάλεσμα για απονομή δικαιοσύνης για τον θάνατο του <a href="https://www.lifo.gr/tags/%CE%96%CE%B1%CE%BA+%CE%9A%CF%89%CF%83%CF%84%CF%8C%CF%80%CE%BF%CF%85%CE%BB%CE%BF%CF%82">Ζακ Κωστόπουλου</a> απευθύνει η <a href="https://www.lifo.gr/tags/%CE%94%CE%B9%CE%B5%CE%B8%CE%BD%CE%AE%CF%82+%CE%91%CE%BC%CE%BD%CE%B7%CF%83%CF%84%CE%AF%CE%B1">Διεθνής Αμνηστία</a> ενώ έδωσε στη δημοσιότητα μία άγνωστη μέχρι πρόσφατα <a href="https://www.lifo.gr/tags/%CE%A6%CF%89%CF%84%CE%BF%CE%B3%CF%81%CE%B1%CF%86%CE%AF%CE%B1">φωτογραφία</a> του ακτιβιστή από το 2015.</b>
      </p>
      <p>«Με μεγάλη συγκίνηση, ανακαλύψαμε στα αρχεία μας τη φωτογραφία του Ζακ Κωστόπουλου, από την παρουσία του στον εορτασμό για τα 40 χρόνια της Διεθνούς Αμνηστίας, που έγινε στον κήπο του Συλλόγου Ελλήνων Αρχαιολόγων το 2015» αναφέρει σε ανάρτησή του στο Facebook το ελληνικό τμήμα της Διεθνούς Αμνηστίας.</p>
      <p>«Ο Ζακ, ακούραστος υπερασπιστής και ακτιβιστής για τα ανθρώπινα δικαιώματα, έδινε πάντα το παρόν στους αγώνες αυτούς. Τώρα, καλούμαστε εμείς να αγωνιστούμε μέχρι τέλους, για την απόδοση δικαιοσύνης για τον ξυλοδαρμό του μέχρι θανάτου. Η δικαστική διαδικασία καταγράφει πολύ σοβαρή καθυστέρηση: δεν έχει δοθεί το βούλευμα, ούτε έχει οριστεί η ημερομηνία της δίκης, 14 μήνες μετά τον θάνατό του. Ζητούμε να κινηθούν άμεσα οι διαδικασίες για την απονομή δικαιοσύνης, για την αποκατάσταση του κοινού περί δικαίου αισθήματος, καθώς και τη διεξαγωγή μιας διαφανούς και δίκαιης δίκης», αναφέρει η οργάνωση.</p>
      <p>Τέλος, η Διεθνής Αμνηστία καλεί τους πολίτες να <a href="https://www.amnesty.gr/action/petitions/21847/dikaiosyni-gia-ton-zak-zackie?fbclid=IwAR0ZnaRthcXFP7Ff8tKbEvLohgfI6hd_lrpsH3bK-7waQ4s6yZi3odxsKH0">υπογράψουν</a> την έκκληση για την απόδοση δικαιοσύνης για τον θάνατο του Ζακ Κωστόπουλου, στο πλαίσιο της παγκόσμιας εκστρατείας που διεξάγει.</p>
    </article>
  </body>
</html>