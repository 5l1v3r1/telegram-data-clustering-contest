<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/istanbulda-sokak-ortasinda-korkunc-olay-oldurup-basinda-bekledi-41385966"/>
    <meta property="og:site_name" content="Hürriyet"/>
    <meta property="article:published_time" content="2019-11-29T15:13:00+00:00"/>
    <meta property="og:title" content="İstanbul'da sokak ortasında korkunç olay! Öldürüp başında bekledi"/>
    <meta property="og:description" content="Gaziosmanpaşa'da cezaevinden bir süre önce çıkan Z.Y., cadde ortasında eniştesi B.Ö'yü silahla vurarak öldürdü. Cesedin başında bekleyerek polise teslim olan Z.Y.'nin, eşinin 1 ay önce intihar ettiği ileri sürüldü."/>
  </head>
  <body>
    <article>
      <h1>İstanbul'da sokak ortasında korkunç olay! Öldürüp başında bekledi</h1>
      <address><time datetime="2019-11-29T15:13:00+00:00">29 Nov 2019, 15:13</time> by <a rel="author">DHA</a></address>
      <p>
        <b>Gaziosmanpaşa'da cezaevinden bir süre önce çıkan Z.Y., cadde ortasında eniştesi B.Ö'yü silahla vurarak öldürdü. Cesedin başında bekleyerek polise teslim olan Z.Y.'nin, eşinin 1 ay önce intihar ettiği ileri sürüldü.</b>
      </p>
      <figure>
        <video src="http://hurriyettv.cubecdn.net/2019/11/29/htv_41385989_360p.mp4"/>
      </figure>
      <p>Olay, <a href="http://www.hurriyet.com.tr/haberleri/gaziosmanpasa">Gaziosmanpaşa</a> Merkez Mahallesi Salih Paşa Caddesi'nde saat 16.00 sıralarında meydana geldi.</p>
      <figure>
        <img src="https://i4.hurimg.com/i/hurriyet/75/770x0/5de136242269a227844890ed"/>
      </figure>
      <p>İddiaya göre, bir süre önce cezaevinden çıktığı öğrenilen Z.Y., aralarında daha önceden sorun bulunan eniştesi B.Ö.'yü konuşmak için Salih Paşa Caddesi'ne çağırdı. Burada karşılaşan ikili kısa süre tartıştı. Daha sonra Z.Y. belinden çıkardığı silahla eniştesi B.Ö.'ye 6 el ateş açtı. Vücuduna 6 mermi isabet eden B.Ö. ağır yaralanarak yere yığıldı.</p>
      <figure>
        <img src="https://i4.hurimg.com/i/hurriyet/75/770x0/5de136242269a227844890eb"/>
      </figure>
      <p>
        <b>ENİŞTESİNİN BAŞINDA GÖZALTINA ALINMAYI BEKLEDİ</b>
      </p>
      <p>Z.Y. olay yerinde kaçmayarak eniştesinin başında polislerin kendisini gözaltına almasını bekledi. İhbar üzerine olay yerine polis ve sağlık ekipleri sevk edildi. Saldırgan silahıyla birlikte sivil polisler tarafından gözaltına alınırken ağır yaralanan B.Ö. hastaneye kaldırıldı. B.Ö. doktorların tüm müdahalelerine rağmen hastanede hayatını kaybetti.</p>
      <figure>
        <img src="https://i4.hurimg.com/i/hurriyet/75/770x0/5de136242269a227844890e9"/>
      </figure>
      <p>
        <b>SALDIRGANIN EŞİ 1 AY ÖNCE İNTİHAR ETMİŞ</b>
      </p>
      <p>Şüpheli Z.Y.'nin eşinin, 1 ay önce ağabeyinin Sancaktepe'deki evinde intihar ettiği iddia edildi.</p>
    </article>
  </body>
</html>