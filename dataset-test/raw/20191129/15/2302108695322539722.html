<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/video-badalau-declaratie-jignitoare-despre-diaspora-700-de-mii-sunt-care-au-domiciliu-restul-pana-la-3-5-milioane-sunt-fetele-alea-de-le-duc-astia.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-29T15:39:33+00:00"/>
    <meta property="og:title" content="VIDEO Bădălău, declarație jignitoare despre diaspora: 700 de mii sunt care au domiciliu, restul până la 3-5 milioane sunt „fetele alea de le duc ăștia”/ Explicația lui Bădălău: ”Declarația a fost scoasă din context, demagogia cu care este folosită înregistrarea mă deranjează”"/>
    <meta property="og:description" content="Senatorul PSD Niculae Bădălău, liderul PSD Giurgiu, a făcut, vineri, într-o conferință de presă, o declarație jignitoare la adresa diasporei, spunând că"/>
  </head>
  <body>
    <article>
      <h1> VIDEO Bădălău, declarație jignitoare despre diaspora: 700 de mii sunt care au domiciliu, restul până la 3-5 milioane sunt „fetele alea de le duc ăștia”/ Explicația lui Bădălău: ”Declarația a fost scoasă din context, demagogia cu care este folosită înregistrarea mă deranjează” </h1>
      <address><time datetime="2019-11-29T15:39:33+00:00">29 Nov 2019, 15:39</time> by <a rel="author">Redacția</a></address>
      <p>Senatorul PSD Niculae Bădălău, liderul PSD Giurgiu, a făcut, vineri, într-o conferință de presă, o declarație jignitoare la adresa diasporei, spunând că vreo 700 de mii de români din străinătate se află acolo legal, restul până la 3-5 milioane fiind „fetele alea de le duc ăștia”.</p>
      <p>„Ei au 700.000 de oameni, avem care au domiciliu, pașapoartele alea cu domiciliu, care-s legali. Restul până la 3-5 milioane, că se vehiculează tot felul, sunt fetele alea de le duc ăștia, eu știu”, a afirmat Niculae Bădălău, potrivit înregistrării postate pe Facebook de giurgiu-acid.ro.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fgiurgiuacidro%2Fvideos%2F487469411865206%2F&amp;show_text=0&amp;width=560" width="560" height="372" data-service="Facebook" scrolling="no"/>
      </figure>
      <p><b>UPDATE 19.39</b> Într-o intervenție telefonică la România TV, Niculae Bădălău a spus că declarația este ”scoasă din context”. ”Era o discuție liberă legată de reprezentarea diasporei. Am spus că 700.000 sunt înregistrați legal. Restul nu știm câți sunt și printre ei sunt și oameni  care nu ne fac cinste. Eu îmi cer scuze dacă am jignit dar demagogia cu care se folosește această înregistrare mă deranjează. N-am vrut să jignesc pe nimeni”, a spus Bădălău.</p>
      <p>În august 2018, Niculae Bădălău apărea într-o filmare de la o petrecere alături de un lăutar care îi dedică o melodie cu versuri jignitoare la adresa românilor plecați la muncă în străinătate: ”Să vină diaspora / Că noi ne p… pe ea”.</p>
      <figure>
        <iframe src="https://www.youtube.com/embed/rxdzCnDncQ8" width="560" height="315" data-service="Youtube" scrolling="no"/>
      </figure>
      <p>Mai recent, înainte de turul al doilea al alegerilor prezidențiale, candidata PSD Viorica Dăncilă i-a numit „ăștia” pe românii din diaspora.</p>
      <p>
        <i>Foto: Inquam Photos / George Călin</i>
      </p>
    </article>
  </body>
</html>