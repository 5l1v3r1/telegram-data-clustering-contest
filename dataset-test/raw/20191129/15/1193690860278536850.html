<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/deputat-yes-vidreahuvala-na-zaiavu-sluhy-pro-pryhlushennia-svobody-slova-podrobytsi-203724.html"/>
    <meta property="og:site_name" content="5 канал"/>
    <meta property="article:published_time" content="2019-11-29T15:24:00+00:00"/>
    <meta property="og:title" content="Депутат &quot;ЄС&quot; відреагувала на заяву &quot;слуги&quot; про &quot;приглушення свободи слова&quot; – подробиці"/>
    <meta property="og:description" content="Якщо почнуться ці рухи в напрямку як прикрутити свободу слова, це буде одним знаком – Україна не йде в Європу, Україна стає Росією"/>
  </head>
  <body>
    <article>
      <h1>Депутат "ЄС" відреагувала на заяву "слуги" про "приглушення свободи слова" – подробиці</h1>
      <address>
        <time datetime="2019-11-29T15:24:00+00:00">29 Nov 2019, 15:24</time>
      </address>
      <p>Висловлювання депутатки від слуги народу Ольги Василевської-Смаглюк є щонайменше дивним. Особливо враховуючи те, що вона за фахом журналіст. Так депутатка від Європейської солідарності Вікторія Сюмар прокоментувала заяву своєї колеги про те, що в Україні потрібно приглушити свободу слова.</p>
      <p>Водночас депутат 8 скликання та медійник Сергій Висоцький сказав, що така риторика депутатки від слуги народу – це результат непрофесійних дій влади, яка боїться критики на свою адресу.</p>
      <p>Депутат Сергій Висоцький зауважив, що журналіст повинен розуміти, що для того, щоб не було скандалів, суспільству треба щоб влада ці скандали не робила, не влипала в них,не розмовляла на плівках про політичні репресії.</p>
      <figure>
        <iframe src="https://www.youtube.com/embed/D5Q5nytmkAw" width="745" height="451" data-service="Youtube" scrolling="no"/>
      </figure>
      <p>"Я би хотіла нагадати колегам, що саме завдяки свободі слова вони об'єктивно стали владою, і свобода слова, яку ніхто не припиняв, яка часом мала певний однобічний характер, але це утвердило, що Україна є демократичною державою,я якщо почнуться ці рухи в напрямку як прикрутити свободу слова, це буде одним знаком - Україна не йде в Європу, Україна стає Росією", – прокоментувала Вікторія Сюмар. </p>
      <p>Нагадаємо, що <a href="https://www.5.ua/polityka/yii-pora-b-uzhe-pryhlushyty-deputat-vid-sluhy-narodu-pro-svobodu-slova-203696.html">Ольга Василевська-Смаглюк</a> – ексжурналістка та чинний народний депутат під партії "Слуга народу" заявила, що в Україні "пора приглушити свободу слова".</p>
    </article>
  </body>
</html>