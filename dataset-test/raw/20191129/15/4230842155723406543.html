<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-v-ukrayini-onovyly-perelik-protypokazan-dlya-shheplen/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T15:37:32+00:00"/>
    <meta property="og:title" content="В Україні оновили перелік протипоказань для щеплень"/>
    <meta property="og:description" content="Міністерство юстиції зареєструвало наказ із оновленим переліком медичних протипоказань та застережень до проведення профілактичних щеплень."/>
  </head>
  <body>
    <article>
      <h1>В Україні оновили перелік протипоказань для щеплень</h1>
      <address>
        <time datetime="2019-11-29T15:37:32+00:00">29 Nov 2019, 15:37</time>
      </address>
      <p>Міністерство юстиції зареєструвало наказ із оновленим переліком медичних протипоказань та застережень до проведення профілактичних щеплень.</p>
      <p>Відтепер протипоказання для людей із можливою алергічною реакцією на компоненти вакцини класифіковані відповідно до можливих алергенів.</p>
      <p>Крім того, окремо виділили рекомендації для вакцинування людей, які живуть поруч з людиною, яка має імунодефіцит.</p>
      <p>До прикладу, люди з імунодефіцитом повинні уникати підгузків малюка, якого вакцинували ротавірусною вакциною протягом чотирьох тижнів. Для людей із ВІЛ-інфекцією описали застереження для кожної вакцини.</p>
      <p>
        <b>Читайте: </b>
        <a href="https://fakty.com.ua/ua/lifestyle/zdorove/20191018-obov-yazkova-vaktsynatsiya-potribna-ukrayini-skaletska/">Обов’язкова вакцинація потрібна Україні – Скалецька</a>
      </p>
      <p>Також рекомендується щеплюватись вагітним або жінкам, які планують вагітність, від грипу протягом сезону грипу.</p>
      <p>Немовлята, які контактують з вагітними, можуть бути щеплені ротавірусною вакциною так само, як і інші малюки.</p>
      <p>Щеплення жінкам, які годують немовля, вакцинами, що містять живий вірус, не впливає на безпеку жінки чи дитини.</p>
      <p>Нагадаємо, раніше прем’єр-міністр Олексій Гончарук доручив перевірити, <a href="https://fakty.com.ua/ua/ukraine/20191126-goncharuk-shhepyvsya-i-doruchyv-pereviryty-yak-zberigayut-vaktsyny-v-ukrayini/">як зберігають вакцини в Україні</a>.</p>
    </article>
  </body>
</html>