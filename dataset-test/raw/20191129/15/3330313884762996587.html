<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905778/-ontslagen-emery-verloor-na-pesterijen-controle-over-arsenal-selectie-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T15:27:00+00:00"/>
    <meta property="og:title" content="'Ontslagen Emery verloor na pesterijen controle over Arsenal-selectie'"/>
    <meta property="og:description" content="De vrijdag ontslagen Unai Emery lag niet goed in de spelersgroep van Arsenal. Dat meldt The Evening Standard. De Spaanse manager werd achter zijn rug om belachelijk gemaakt. Emery werd vrijdag ontslagen door Arsenal, maar een verrassing is dat niet. De laatste weken groeide in het Emirates Stadium de onvrede over het functioneren van de Spaanse manager, die pas één seizoen in dienst was van The Gunners. In die periode slaagde hij erin de halve spelersgroep tegen zich in het harnas te jagen. Arsenal hakt de knoop door: Emery ontslagen na nieuwe dreun 'Ancelotti in beeld bij Arsenal na ontslag Emery: concurrentie van tweetal'"/>
  </head>
  <body>
    <article>
      <h1>'Ontslagen Emery verloor na pesterijen controle over Arsenal-selectie'</h1>
      <address>
        <time datetime="2019-11-29T15:27:00+00:00">29 Nov 2019, 15:27</time>
      </address>
      <p>
        <b>De vrijdag ontslagen Unai Emery lag niet goed in de spelersgroep van Arsenal. Dat meldt The Evening Standard. De Spaanse manager werd achter zijn rug om belachelijk gemaakt.</b>
      </p>
      <p>Emery werd vrijdag ontslagen door Arsenal, maar een verrassing is dat niet. De laatste weken groeide in het Emirates Stadium de onvrede over het functioneren van de Spaanse manager, die pas één seizoen in dienst was van <i>The Gunners</i>. In die periode slaagde hij erin de halve spelersgroep tegen zich in het harnas te jagen.</p>
      <p>Achter zijn rug om staken de spelers van Arsenal de draak met Emery, aldus <a href="https://www.standard.co.uk/sport/football/arsenal-players-unai-emery-sacked-a4300281.html">The Evening Standard</a>. 'Hoeveel aanvoerders hebben we eigenlijk', werd er gezegd, toen Pierre-Emerick Aubameyang de aanvoerdersband overnam van Granit Xhaka.</p>
      <p>Ook werd het accent en het gebroken Engels van Emery belachelijk gemaakt, om nog maar te zwijgen over de stiekeme imitaties tijdens de trainingen. 'Op het eind had Emery gewoonweg de controle verloren', schrijft het Engelse medium. Emery was eerder werkzaam bij Valencia, Sparta Moskou, Sevilla, Paris Saint-Germain.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905740/arsenal-hakt-de-knoop-door-emery-ontslagen-na-nieuwe-dreun.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/905743/-arsenal-zet-ancelotti-bovenaan-lijstje-met-mogelijke-opvolgers-van-emery-.html?campname=highlighted-content&amp;camplink=onderaan"/>
      </related>
    </article>
  </body>
</html>