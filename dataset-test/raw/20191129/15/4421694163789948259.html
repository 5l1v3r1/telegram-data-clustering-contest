<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-ploshheyu-dvirtsevoyu-testovo-proyihav-tramvaj-foto-video/"/>
    <meta property="og:site_name" content="VARTA1"/>
    <meta property="article:published_time" content="2019-11-29T15:30:13+00:00"/>
    <meta property="og:title" content="У Львові площею Двірцевою тестово проїхав трамвай (фото, відео)"/>
    <meta property="og:description" content="У Львові площею Двірцевою тестово проїхав трамвай (фото, відео)"/>
  </head>
  <body>
    <article>
      <h1>У Львові площею Двірцевою тестово проїхав трамвай (фото, відео)</h1>
      <address>
        <time datetime="2019-11-29T15:30:13+00:00">29 Nov 2019, 15:30</time>
      </address>
      <p>Post Views: 2 320</p>
      <p>Перший етап реконструкції пл. Двірцевої завершується, роботи відбуваються згідно з графіком. Новою колією тестово проїхав трамвай, зауважень під час руху трамвая до виконаних робіт не було. Про це інформує пресслужба ЛМР.</p>
      <p>«Сьогодні відбувся тестовий проїзд. Ще дороблять різні технічні дрібниці. Я наполягаю на тому, щоб все до кінця було зроблено, а тоді ми вже відновимо сюди рух трамваїв. На наступний тиждень все буде працювати. Я проти того, щоб поспішати, адже це складний інфраструктурний об’єкт. Загалом підрядники молодці: робота зроблена, трамвайна колія прекрасна, хоч я і маю кілька зауважень. Треба все зробити досконало. Цього року ми зробили тільки обіцяну половину роботи. Наступна частина також дуже цікава, бо там мова йде про фонтан і паркінг. Після цього беремось за вулицю Чернівецьку. Після всіх ремонтів, після титанічної роботи вся ця територія буде прекрасною”, — сказав мер Львова Андрій Садовий.</p>
      <p>Додамо, на площі Двірцевій уже завершили заміну водогонів, проклали нову телефонну мережу, облаштували платформи для висадки й посадки пасажирів трамваїв, а також платформи для пасажирів автобусів, провели монтаж трамвайної контактної мережі.</p>
      <p>Тривають роботи з висадки дерев, монтажу камер для фонтану й облаштування благоустрою.</p>
      <p>За інформацією ЛКП «Львівавтодор», станом на 28 листопада, на пл. Двірцевій влаштовано 100% водопровідних мереж та 98% каналізаційних мереж.</p>
      <p>Нагадаємо, замовником робіт з реконструкції пл. Двірцевої є ЛКП «Львівавтодор», а виконавцем робіт, відповідно до тендеру — ТзОВ «Онур Конструкціон Інтернешнл». Проектом реконструкції площі передбачено збільшення інфраструктури громадського транспорту, збільшення кількості зупинок, облаштування громадського простору, облаштування сучасного фонтану, підземного паркінгу, тощо. Роботи розпочалися весною 2019 року. Згідно з договором, укладеним з підрядною організацією «Онур», вартість робіт становитиме 165,5 млн. грн.</p>
      <p>На час ремонтних робіт на цій частині площі кінцеву зупинку трамвайних маршрутів № 1, 4, 6 та 9 із «Залізничного вокзалу» перенесено до «ТРЦ Скриня».</p>
      <figure>
        <iframe src="https://www.youtube.com/embed/EIxjpaEH-ZY" width="640" height="360" data-service="Youtube" scrolling="no"/>
      </figure>
      <figure>
        <img src="https://varta1.com.ua/wp-content/uploads/2019/11/img9971-592340d2.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/img9820-9765d74b.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/img0113-00d7fbe5-1.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/img0113-00d7fbe5.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>