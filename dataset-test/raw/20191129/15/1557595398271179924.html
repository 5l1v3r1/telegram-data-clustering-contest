<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/thanatos-8chronoy-pote-tha-ekdothei-to-porisma-gia-tin-apoleia-toy-mikroy-sto-londino-ergastiriako-deigma/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-29T15:53:52+00:00"/>
    <meta property="og:title" content="Θάνατος 8χρονου: Πότε θα εκδοθεί το πόρισμα για τo χαμό του μικρού- Στο Λονδίνο εργαστηριακό δείγμα"/>
    <meta property="og:description" content="Φως στα αίτια του θανάτου του 8χρονου αγοριού στο νοσοκομείο Παίδων «Αγλαΐα Κυριακού» αναμένεται να ρίξει την επόμενη εβδομάδα το αποτέλεσμα"/>
  </head>
  <body>
    <article>
      <h1>Θάνατος 8χρονου: Πότε θα εκδοθεί το πόρισμα για τo χαμό του μικρού- Στο Λονδίνο εργαστηριακό δείγμα</h1>
      <address>
        <time datetime="2019-11-29T15:53:52+00:00">29 Nov 2019, 15:53</time>
      </address>
      <p>Μετά τις πρώτες πληροφορίες που ήθελαν να μην είχε γίνει ανεπαρκής εμβολιασμός στο παιδί, εντοπίστηκε η ιατρική καρτέλα του παιδιού, από την οποία, σύμφωνα με τον ΕΟΔΥ και το υπουργείο Υγείας, προέκυψε ότι ο 8χρονος είχε κάνει <b>και τις 5 φάσεις του εμβολίου</b> για τη διφθερίτιδα, όπως ακριβώς προβλέπει το πρωτόκολλο.</p>
      <p>Εργαστηριακό δείγμα θα αποσταλεί στο Λονδίνο, προκειμένου να εξεταστεί και οι αρμόδιοι να καταλήξουν για το αν το αγόρι έφυγε από τη ζωή εξαιτίας της νόσου, που είχε χαθεί από την Ελλάδα εδώ και δεκαετίες. Το δείγμα θα παραδοθεί στο ειδικό αντιδραστήριο του βρετανικού φορέα Δημόσιας Υγείας (Public Health England).</p>
      <p>Την ίδια ώρα, η σορός του άτυχου αγοριού θα υποβληθεί σε νεκροψία – νεκροτομή από αρμόδιο ιατροδικαστή.</p>
      <p>Από τις επαφές που έκανε ο ΕΟΔΥ με τους γιατρούς του νοσοκομείου και λοιμωξιολόγους προκύπτει ότι δεν συντρέχει κανένας λόγος ανησυχίας για το κρούσμα διφθερίτιδας, το οποίο χαρακτηρίζεται ως «σπάνιο και μεμονωμένο περιστατικό».</p>
    </article>
  </body>
</html>