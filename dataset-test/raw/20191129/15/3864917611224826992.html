<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2828158-klicko-zvilniv-svogo-zastupnika-akij-vidmovlavsa-jti-u-vidstavku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T15:09:00+00:00"/>
    <meta property="og:title" content="Кличко звільнив свого заступника, який відмовлявся йти у відставку"/>
    <meta property="og:description" content="Мер Києва Віталій Кличко звільнив з посади свого заступника Дмитра Давтяна."/>
  </head>
  <body>
    <article>
      <h1>Кличко звільнив свого заступника, який відмовлявся йти у відставку</h1>
      <h2>Мер Києва Віталій Кличко звільнив з посади свого заступника Дмитра Давтяна.</h2>
      <address>
        <time datetime="2019-11-29T15:09:00+00:00">29 Nov 2019, 15:09</time>
      </address>
      <p>Відповідне розпорядження розміщено на <a href="https://kyivcity.gov.ua/npa/pro_zvilnennya_davtyana_d_o/hzfyb3tusw_mg__988/">сайті КМДА</a>.</p>
      <p>"Звільнити Давтяна Дмитра Олександровича з посади заступника голови Київської міської державної адміністрації 29 листопада 2019 року за власним бажанням", - йдеться у тексті документа.</p>
      <p>Як повідомлялося, Київський міський голова<a href="https://www.ukrinform.ua/tag-vitalij-klicko"> Віталій Кличко</a> представив керуючого партнера інноваційного центру-містечка UNIT.City і колишнього керівника експоцентру ВДНГ Максима Бахматова як свого нового радника.</p>
      <p>Водночас Кличко подякував заступникам голови КМДА Олександру Спасибку і Дмитру Давтяну за роботу і попросив їх написати заяви на звільнення.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2785617-klicko-poprosiv-dvoh-zastupnikiv-napisati-zaavi-na-zvilnenna.html">Кличко попросив двох заступників написати заяви на звільнення</a>
      </blockquote>
      <p>У свою чергу, заступник голови КМДА Дмитро Давтян зазначив, що не писав заяву про звільнення з посади і не планує цього робити.</p>
      <p>Віталій Кличко підписав <a href="https://kyivcity.gov.ua/npa/pro_priznachennya_davtyana_do_126624/">розпорядження Київського міського голови №740</a> про призначення Дмитра Давтяна заступником голови Київської міської державної адміністрації з 27 вересня 2017 року.</p>
    </article>
  </body>
</html>