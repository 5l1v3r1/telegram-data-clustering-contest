<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/verrassing-driekwart-shishalounges-in-eindhoven-heeft-criminele-banden/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-29T15:00:38+00:00"/>
    <meta property="og:title" content="Verrassing! Driekwart shishalounges in Eindhoven heeft criminele banden"/>
    <meta property="og:description" content="Bij vijftien van de pakweg twintig shishalounges in Eindhoven is een relatie met criminaliteit geconstateerd. Verkennend onderzoek wees dit uit. Kun je nagaan wat er boven komt drijven als ze verder zoeken… Onderzoeksjargon is meestal wat voorzichtig, ‘een relatie’ kan dan ook van alles betekenen. Van ‘er loopt een crimineel naar binnen’ tot ‘er wordt actief geld witgewassen’. Politie, gemeenten en de Belastingdienst werken aan een onderzoek waarbij dit soort relaties direct boven kwamen drijven. In de meeste gevallen gaat het echter niet om hele lichte ‘relaties’ maar om vrij duidelijke aanwijzingen voor iets groters! Dat het onderzoek zich juist op shishalounges in Eindhoven richt is niet voor niets. Steekincidenten, bedreiging met een vuurwapen (AK-47) en zelfs een ontplofte granaat voor zo’n waterpijpcafé, zijn allemaal aanleiding geweest voor dit project. Eindhoven is vanwege het vliegveld natuurlijk een logische locatie voor criminelen. Dat shishalounges net als coffeeshops soms agressieve mafketels aantrekken…"/>
  </head>
  <body>
    <article>
      <h1>Verrassing! Driekwart shishalounges in Eindhoven heeft criminele banden</h1>
      <address><time datetime="2019-11-29T15:00:38+00:00">29 Nov 2019, 15:00</time> by <a rel="author">Wout Willemsen</a></address>
      <p>
        <b>Bij vijftien van de pakweg twintig shishalounges in Eindhoven is <a href="https://www.ed.nl/eindhoven/driekwart-shishalounges-in-eindhoven-heeft-link-met-criminaliteit-van-motorclubs-tot-turkse-criminelen~aab4af51/">een relatie met criminaliteit</a> geconstateerd. Verkennend onderzoek wees dit uit. Kun je nagaan wat er boven komt drijven als ze verder zoeken…</b>
      </p>
      <p>Onderzoeksjargon is meestal wat voorzichtig, ‘een relatie’ kan dan ook van alles betekenen. Van ‘er loopt een crimineel naar binnen’ tot ‘er wordt actief geld witgewassen’. Politie, gemeenten en de Belastingdienst werken aan een onderzoek waarbij dit soort relaties direct boven kwamen drijven. In de meeste gevallen gaat het echter niet om hele lichte ‘relaties’ maar om vrij duidelijke aanwijzingen voor iets groters!</p>
      <p>Dat het onderzoek zich juist op shishalounges in Eindhoven richt is niet voor niets. Steekincidenten, bedreiging met een vuurwapen (AK-47) en zelfs een ontplofte granaat voor zo’n waterpijpcafé, zijn allemaal aanleiding geweest voor dit project. Eindhoven is vanwege het vliegveld natuurlijk een logische locatie voor criminelen.</p>
      <p>Dat shishalounges net als coffeeshops soms agressieve mafketels aantrekken moge duidelijk zijn. Maar dat zoveel lounges in zo’n korte tijd overduidelijke criminele relaties hadden, wist niemand. Dat wil overigens nog niet zeggen dat het in al die gevallen ook direct mis is met die lounge zelf. Het is nog steeds goed mogelijk dat een shishalounge net de pech heeft dat er veel gajes op af komt terwijl een andere lounge, dat alleen maar net volk over de vloer heeft, een witwaspraktijk blijkt.</p>
      <p>Hoe diep Eindhoven écht in de shit zit is dus nog maar de vraag. Maar dat ze erin zitten is overduidelijk.</p>
    </article>
  </body>
</html>