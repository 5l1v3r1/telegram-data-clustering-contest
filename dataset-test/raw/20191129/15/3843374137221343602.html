<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/nba/29112019-latviesi_aiz_okeana_bufalo_agra_spele_ber"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T15:53:00+00:00"/>
    <meta property="og:title" content="Citādāka lasāmviela par Vienradzi un Dalasu jeb kas lācītim vēderā?(82)"/>
    <meta property="og:description" content="Šonakt &quot;Lakers&quot; spēlēs pret Bertānu, bet svētdienas vakarā aizvadīs maču pret Porziņģa &quot;Lakers&quot;"/>
  </head>
  <body>
    <article>
      <h1>Citādāka lasāmviela par Vienradzi un Dalasu jeb kas lācītim vēderā?(82)</h1>
      <address>
        <time datetime="2019-11-29T15:53:00+00:00">29 Nov 2019, 15:53</time>
      </address>
      <p>Šovakar un šonakt Ziemeļamerikas spēcīgākajās hokeja un basketbola līgās paredzēta vairāku latviešu sportistu pārstāvēto komandu dalība mačos. Vēl šovakar 23:00 laukumā dosies Zemgus Girgensons, bet 5:30 Losandželosā NBA spēli pret "Lakers" aizvadīs Dāvis Bertāns. Par Kristapa Porziņģa dalību mačā pret "Suns" (4:00) skaidrības vēl nav, bet Elvis Merzļikins mačā pret "Penguins" un Teodoru Bļugeru būs rezervē.</p>
      <p>Šovakar jau 19:00 paredzēta Bruklinas "Nets" spēle pret Bostonas "Celtics", taču Rodions Kurucs šobrīd ir nosūtīts uz fārmklubu G līgā, ar kuru viņam paredzēta spēle šonakt 2:30. Bruklinas komandai šī būs otrā spēle pret "Celtics" nesenā laika posmā, taču arī šoreiz tās sastāvā nebūs Kairija Ērvinga, bijušā "Celtics" saspēles vadītāja. Ērvings, kurš pats iepriekš Bostonā uz spēli nemaz neieradās, izpelnījās pamatīgu Bostonas līdzjutēju nosodījumu, uz kuru reaģēja ar karstasinīgu un plašu ierakstu savā "Instagram" profilā.</p>
      <p>Šonakt mačs paredzēts arī Dalasas "Mavericks", kas sāks trīs spēļu izbraukuma sēriju. Pirmais mačs būs Fīniksā pret "Suns", kas sezonu sākusi salīdzinoši veiksmīgi, iegūstot pieklājīgo bilanci 8-9. Devons Bukers Fīniksai vidēji spēlē izcēlies ar 24.9 punktiem, komandā labi iekļāvies Rikijs Ruvio, kurš izdalījis 7.8 rezultatīvas piespēles, taču šajā mačā varētu nepiedalīties. Fīniksa iepriekšējā mačā ar 132:140 piekāpās Dāvja Bertāna "Wizards".</p>
      <p>Kristaps Porziņģis pirms došanās izbraukumā izlaida "Mavericks" treniņu, turklāt šosezon piesardzības dēļ tā arī ne reizi nav aizvadījis divas spēles divās dienās, kas tagad Dalasai principā ir priekšā - svētdienas vakarā gaidāms agrais mačs pret "Lakers". Tiek pieļauts, ka Porziņģis varētu izlaist maču tieši pret "Suns", taču apstiprinājuma no "Mavericks" nometnes pagaidām nav.</p>
      <p>Kamēr Porziņģis uz Losandželosu vēl tikai tēmē, Dāvis Bertāns tajā spēlēs jau šonakt. Viņa komandai "Wizards" paredzēta spēle 5:30 no rīta, un gaidāms ļoti grūts uzdevums. "Lakers" ir visas līgas līdervienība, turklāt šonakt lūkos tikt pie desmitās uzvaras pēc kārtas. Losandželosas kluba bilance ir 16-2, un Lebrona Džeimsa un Entonija Deivisa nonākšana vienā komandā pagaidām izskatās attaisnojies risks.</p>
      <p>Bertāns "Wizards" sastāvā spēlē arvien lielāku lomu, lai gan turpina sākt maču uz rezervistu soliņa. Bertāns vidēji spēlē iemetis 13.3 punktus un savācis 4.6 atlēkušās bumbas, un viņa tālmetienu statistika turpina satraukt pretiniekus - Dāvis iemetis jau 54 tālmetienus "Wizards" sastāvā un darījis to ar 44.3% precizitāti, un viss liecina, ka "Wizards" treneris labprāt ļaus Bertānam tikt pie 7-10 tālmetieniem katrā spēlē. Vismaz trīs trejačus Bertāns trāpījis jau sešās spēlēs pēc kārtas.</p>
      <h3>NBA spēles</h3>
      <hr/>
      <p>KomandasSākumsKomandasSākums</p>
      <hr/>
      <p>Nets-Celtics19:00Pistons-Hornets2:00</p>
      <hr/>
      <p>Magic-Raptors2:00Cavaliers-Bucks2:00</p>
      <hr/>
      <p>Knicks-76ers2:30Pacers-Hawks3:00</p>
      <hr/>
      <p>Grizzlies-Jazz3:00Heat-Cavaliers3:00</p>
      <hr/>
      <p>Thunder-Pelicans3:00Spurs-Clippers3:30</p>
      <hr/>
      <p>Suns-Mavericks4:00Trail Blazers-Bulls5:00</p>
      <hr/>
      <p>Lakers-Mavericks5:30</p>
      <hr/>
      <p>Nacionālajā hokeja līgā divām latviešu uzbrucēju pārstāvētajām komandām spēļu sākums paredzēts jau pirms pusnakts. Rūdolfs Balcers uz NHL izsaukumu gan vēl nav sagaidījis, bet Zemgus Girgensons kopā ar Bufalo "Sabres" spēkosies pret pavisam nesen galveno treneri atlaidušo Toronto "Maple Leafs". Toronto gan tāpat var lepoties ar trīs uzvaru sēriju, kamēr Bufalo joprojām cenšas atgūt to veiksmes formulu, kas bija atrast oktobrī. Kopvērtējumā abas komandas šķir tikai divi punkti.</p>
      <p>"Penguins" šonakt viesosies pie "Blue Jackets", kuru pašā sezonas sākumā apspēlēja, iemetot septiņus vārtus Elvja Merzļikina NHL debijas mačā. Merzļikins atkal ir ticis izsaukts uz NHL, apmainoties vietām ar Matīsu Kivlenieku, taču šonakt Merzļikins būs rezervē - komandas vadība apstiprinājusi, ka vārtos stāsies Jonass Korpisalo.</p>
      <p>Pitsburgai izdevies uzvarēt trīs spēlēs pēc kārtas, ieskaitot ļoti rezultatīvo maču pret "Canucks", kad tika gūti astoņi vārti. Bļugers šajā spēlē palīdzēja savai komandai tikt pie vārtiem, taču pats punktus neguva un kopumā iepriekšējās 13 spēlēs sakrājis tikai vienu rezultatīvu piespēli. Tiesa, Bļugera rēķinā ir vārtu guvums tieši iepriekšējā mačā pret "Blue Jackets".</p>
      <h3>NHL spēles</h3>
      <hr/>
      <p>KomandasSākumsKomandasSākums</p>
      <hr/>
      <p>Bruins-Rangers20:00Ducks-Jets23:00</p>
      <hr/>
      <p>Sabres-Maple Leafs23:00Blackhawks-Avalanche23:00</p>
      <hr/>
      <p>Wild-Senators23:00Flyers-Red Wings23:00</p>
      <hr/>
      <p>Sharks-Kings23:00Capitals-Lightning0:00</p>
      <hr/>
      <p>Golden Knights-Coyotes1:00Blue Jackets - Penguins2:00</p>
      <hr/>
      <p>Hurricanes-Predators2:30Stars-Blues3:30</p>
      <hr/>
      <p>Izmantotie resursi:<br/><a href="http://www.nba.com/">The official site of the NBA | NBA.com</a><br/><a href="http://www.nhl.com/">Official Site of the National Hockey League |...</a></p>
    </article>
  </body>
</html>