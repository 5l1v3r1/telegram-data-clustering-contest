<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/economic/fifor-critica-dur-infiintarea-parchetelor-financiare-exact-ca-pe-vremea-comunistilor-18631971"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T15:42:00+00:00"/>
    <meta property="og:title" content="Fifor critică dur înfiinţarea parchetelor financiare: Exact ca pe vremea comuniştilor"/>
    <meta property="og:description" content="Fostul secretar general al PSD Mihai Fifor a criticat, vineri, măsura anunţată de un secretar de stat din Guvernul Orban privind înfiinţarea parchetelor financiare şi declaraţii de avere pentru fiecare..."/>
  </head>
  <body>
    <article>
      <h1>Fifor critică dur înfiinţarea parchetelor financiare: Exact ca pe vremea comuniştilor</h1>
      <h2>Fostul secretar general al PSD Mihai Fifor a criticat, vineri, măsura anunţată de un secretar de stat din Guvernul Orban privind înfiinţarea parchetelor financiare şi declaraţii de avere pentru fiecare cetăţean, afirmând că este ”exact ca pe vremea comuniştilor”.</h2>
      <address><time datetime="2019-11-29T15:42:00+00:00">29 Nov 2019, 15:42</time> by <a rel="author" href="https://www.mediafax.ro/autor/elena-crangasu" target="_blank">Elena Crangasu</a></address>
      <p>”PNL anunţă înfiinţarea parchetelor financiare şi declaraţii de avere pentru fiecare cetăţean. Un fel Big Brother care va lua la puricat averea fiecărui român. Dacă ţi-a ieşit cu virgulă, vine procurorul. Exact ca pe vremea comuniştilor.</p>
      <p>Aşa va arăta România &lt;liberală&gt;. Măcar de-ar începe cu veniturile şomerului Orban, meditaţiile lui Iohannis sau taxele neplătite pe locuinţă de ministrul Grindă”, a scris pe Facebook Mihai Fifor.</p>
      <p>Reacţia politicianului vine după ce secretarul de stat în Ministerul Justiţiei, Cristian Băcanu, a spus că soluţii pentru combaterea evaziunii fiscale ar fi înfiinţarea unor parchete financiare şi ca toţi cetăţenii să depună o declaraţie de avere.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>