<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/29/miley-cyrus-vissza-akarja-szerezni-liam-hemsworth-t/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Miley Cyrus vissza akarja szerezni Liam Hemsworth-t?"/>
    <meta property="og:description" content="Érdekes fordulat lenne!"/>
  </head>
  <body>
    <article>
      <h1>Miley Cyrus vissza akarja szerezni Liam Hemsworth-t?</h1>
      <h2>Érdekes fordulat lenne!</h2>
      <address><time datetime="2019-11-29T15:11:00+00:00">29 Nov 2019, 15:11</time> by <a rel="author">Barna Bori</a></address>
      <p><b>Miley Cyrus</b> augusztusban jelentette be, hogy <a href="https://cosmopolitan.hu/sztarhirek/2019/09/02/miley-cyrus-valik-liam-hemsworth/">szakított férjével</a>, Liam Hemsworth-szel, és szinte azonnal összejött Kaitlynn Carterrel, aztán dobta őt, és <b>elkezdett randizni Cody Simpsonnal.</b> És bár folyamatosan <a href="https://cosmopolitan.hu/sztarhirek/2019/11/22/ezzel-a-fotoval-reagalt-miley-cyrus-pasija-a-szakitasukrol-szolo-pletykakra/">arról posztolnak Instán, hogy mennyire odavannak egymásért</a>, a Star bennfentesei szerint<b> az énekesnő igazából vissza szeretné kapni a férjét.</b> <i>„Miley sajnálja, ahogy alakultak a dolgok, és szeretne adni még egy esélyt a házasságának. Tudja, hogy mostanában elég őrülten viselkedett, de mélyen belül szereti Liamet”</i> – mondta a névtelen informátor.</p>
      <p>De akkor mi a helyzet Cody-val? A forrás szerint a srác <a href="https://cosmopolitan.hu/te_te_te/2019/11/20/miley-cyrus-szakitott-a-pasijaval/">csak egy játékszer</a> az énekesnőnek, és <b>csak addig van vele, amíg kitalálja, hogy hozhatná helyre a dolgokat az ex férjével.</b> Sőt, egy másik bennfentes azt is állítja, hogy Miley és Liam egy ideje titokban beszélgetnek is, de a színész egyelőre még játssza a nehezen kaphatót, mert nem döntötte el, hogyan kezdje újra a kapcsolatot ex feleségével.</p>
      <p>Nos, ez azért elég érdekes fordulat lenne, igaz? Már csak azért is, mert <b>Miley nemrég Cody-t is elvitte magával a családi szülinapozásra</b>, és egyre több közös fotójuk van Instán. Szóval most kíváncsian várjuk a friss híreket!</p>
    </article>
  </body>
</html>