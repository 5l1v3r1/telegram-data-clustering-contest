<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/samsung-galaxy-s11-ser-ut-att-fa-en-speciell-sensor-for-nattfoton"/>
    <meta property="og:site_name" content="Mobil"/>
    <meta property="article:published_time" content="2019-11-29T15:40:00+00:00"/>
    <meta property="og:title" content="Samsung Galaxy S11 ser ut att få en speciell sensor för nattfoton"/>
    <meta property="og:description" content="Kamerasystemet på Galaxy S11 ska enligt nederländska Let's Go Digital få en rejäl uppdatering."/>
  </head>
  <body>
    <article>
      <h6 class="kicker">Samsung nöjer sig inte med mjukvarulösningar</h6>
      <h1>Samsung Galaxy S11 ser ut att få en speciell sensor för nattfoton</h1>
      <address><time datetime="2019-11-29T15:40:00+00:00">29 Nov 2019, 15:40</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Kamerasystemet på Galaxy S11 ska enligt nederländska Let's Go Digital få en rejäl uppdatering.</b></p>
      <p>En helt ny sensor kallad ”Bright Night Sensor” kan vara på gång till Samsungs kommande flaggskeppstelefon Galaxy S11. Det hävdar den nederländska sajten Let's Go Digital, som hänvisar till ett dokument för varumärkesskydd av sensorn som lämnats in till EUIPO (European Intellectual Property Office). Det är dock namnet i sig som i högst grad avslöjar vad det handlar om. ”Bright Night” är nämligen ett begrepp som klingar bekant för många Galaxy-ägare, då Samsung använt sig av termen både på Galaxy S10 och Note 10 för bildläget ”Bright Night Shot”. På de nämnda telefonmodellerna handlar det däremot inte om en hårdvarulösning, som i det här fallet. Istället är det en mjukvarulösning, något som Samsung tydligen anser vara otillräckligt. </p>
      <h3>Lansering i februari</h3>
      <p>Speciella nattlägen på telefoner har blivit allt vanligare på senare år, framför allt då foto och video vid dunkla förhållanden är ett område som smartphones fortfarande ofta kommer tillkorta på jämfört med klassiska kompaktkameror. Om Samsungs hårdvarulösning kan bli ett steg framåt för nattfoto med smartphones återstår förstås att se. Galaxy S11 förväntas enligt de rykten som cirkulerat så här långt offentliggöras i februari, dock några dagar innan Mobile World Congress drar igång. Kanske får vi veta vad Samsungs ”Bright Night Sensor” är kapabel till då. </p>
      <p>Annons</p>
      <footer>Källa <br/><a href="https://nl.letsgodigital.org/smartphones/samsung-galaxy-s11-camerasensor/">Galaxy S11 kan få dedikerad nattfotosensor</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/bildlacka-det-har-kan-vara-samsungs-galaxy-s11"/>
        <a href="https://www.mobil.se/nyheter/samsung-galaxy-s11-tycks-fa-120-hz-skarm"/>
      </related>
    </article>
  </body>
</html>