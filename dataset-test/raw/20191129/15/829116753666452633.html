<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-harom-teherauto-karambolozott-az-m0son-diosdnal.html"/>
    <meta property="og:site_name" content="Origo"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Lezárták az M0-st Diósdnál tömegbaleset miatt"/>
    <meta property="og:description" content="Három teherautó ütközött össze."/>
  </head>
  <body>
    <article>
      <h1>Lezárták az M0-st Diósdnál tömegbaleset miatt</h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">Origo</a></address>
      <p>
        <b>Három teherautó karambolozott az M0-son Diósdnál, a mentőket is riasztották a helyszínre - írja <a href="http://www.katasztrofavedelem.hu/index.php">honlapján </a>a katasztrófavédelem.</b>
      </p>
      <aside>Három teherautó karambolozott az M0-s autóút M5-ös autópálya felé vezető oldalán,</aside>
      <p>a 10-es kilométernél, Diósd közelében. A balesethez a fővárosi hivatásos tűzoltókat riasztották, akik feszítővágó segítségével megkezdték egy ember kiszabadítását az egyik járműből.</p>
      <aside>A mentők is a helyszínen vannak.</aside>
      <p>Az érintett útszakaszt teljes szélességében lezárták. A baleset kapcsán az <a href="https://www.utinform.hu/">Útinformon</a> azt írják, hogy az M1-es autópálya felé az M51-es autóúti csomópont térségében lelassult a haladás, legalább plusz 20-25 perces menetidővel számoljanak az arra közlekedők.</p>
    </article>
  </body>
</html>