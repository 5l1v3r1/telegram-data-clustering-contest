<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/samsunda-7-feto-suphelisi-serbest-birakildi-1399189"/>
    <meta property="og:site_name" content="Karar.com"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="Samsun'da 7 FETÖ şüphelisi serbest bırakıldı"/>
    <meta property="og:description" content="Samsun merkezli 13 ilde FETÖ yapılanması ile 'ankesör soruşturması' kapsamında gözaltına alınan şüphelilerden 7'si adli kontrol şartıyla serbest bırakıldı."/>
  </head>
  <body>
    <article>
      <h1>Samsun'da 7 FETÖ şüphelisi serbest bırakıldı</h1>
      <address>
        <time datetime="2019-11-29T15:44:00+00:00">29 Nov 2019, 15:44</time>
      </address>
      <p>
        <b>Samsun merkezli 13 ilde FETÖ yapılanması ile 'ankesör soruşturması' kapsamında gözaltına alınan şüphelilerden 7'si adli kontrol şartıyla serbest bırakıldı.</b>
      </p>
      <p>Samsun'da İl Emniyet Müdürlüğü Terörle Mücadele Şubesi ekiplerince, Samsun, İstanbul, Aydın, Antalya, Ankara, Mersin, Şırnak, Siirt, Kayseri, Şanlıurfa, Kocaeli, Mardin ve İzmir'de düzenlenen eş zamanlı operasyonda gözaltına alınan 17 şüpheliden 7'sinin daha Emniyet Müdürlüğü'ndeki işlemleri tamamlandı.</p>
      <p>Adliyeye sevk edilen 7 şüpheli, çıkarıldıkları hakimlikçe adli kontrol şartıyla serbest bırakıldı.</p>
      <p>Samsun Cumhuriyet Başsavcılığı'nca yürütülen soruşturmada, örgütün 'mahrem imamları' tarafından kontörlü/ankesörlü telefonlardan ardışık arandıkları tespit edilen, aralarında muvazzaf subay, astsubay, uzman çavuş ve kapatılan askeri okul öğrencilerinin de bulunduğu 18 zanlı hakkında gözaltı kararı verilmiş, bunlardan 17'si yakalanmıştı.</p>
      <p>Dün ve önceki gün adliyeye sevk edilen 10 şüpheli adli kontrol şartıyla serbest bırakılmıştı.</p>
      <p>
        <b>SAMSUN/AA</b>
      </p>
      <related>
        <a href="https://www.karar.com/guncel-haberler/22-feto-suphelisi-itirafci-oldu-280-kisiyi-desifre-ettiler-1398865"/>
      </related>
      <related>
        <a href="https://www.karar.com/guncel-haberler/ihrac-edilen-7-feto-suphelisi-sinirda-yakalandi-1398873"/>
      </related>
    </article>
  </body>
</html>