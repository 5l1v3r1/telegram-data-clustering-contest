<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905776/fraser-ontdaan-de-impact-is-behoorlijk-groot-voor-mij-helemaal-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Fraser ontdaan: 'De impact is behoorlijk groot, voor mij helemaal'"/>
    <meta property="og:description" content="Sparta speelt komende zaterdag in de uitwedstrijd tegen Willem II met rouwbanden vanwege het overlijden van Pim Verbeek. De oud-trainer overleed deze week op 63-jarige leeftijd. Henk Fraser heeft het er moeilijk mee. Fraser kwam Verbeek gedurende zijn carrière vaak tegen en is ontdaan door het nieuws. &quot;De impact is behoorlijk groot. Voor mij helemaal&quot;, vertelt de Sparta-trainer aan RTV Rijnmond. &quot;Toen ik naar Rotterdam terugkwam, was hij de trainer bij Feyenoord. Als nieuweling heeft hij veel voor mij betekend.&quot; NOS heeft droevig nieuws: Pim Verbeek op 63-jarige leeftijd overleden Feyenoord houdt minuut stilte en draagt rouwbanden om overleden Verbeek te eren"/>
  </head>
  <body>
    <article>
      <h1>Fraser ontdaan: 'De impact is behoorlijk groot, voor mij helemaal'</h1>
      <address>
        <time datetime="2019-11-29T15:11:00+00:00">29 Nov 2019, 15:11</time>
      </address>
      <p>
        <b>Sparta speelt komende zaterdag in de uitwedstrijd tegen Willem II met rouwbanden vanwege het overlijden van Pim Verbeek. De oud-trainer overleed deze week op 63-jarige leeftijd. Henk Fraser heeft het er moeilijk mee.</b>
      </p>
      <p>Fraser kwam Verbeek gedurende zijn carrière vaak tegen en is ontdaan door het nieuws. "De impact is behoorlijk groot. Voor mij helemaal", vertelt de Sparta-trainer aan <a href="https://www.rijnmond.nl/nieuws/189130/Henk-Fraser-over-overlijden-Pim-Verbeek-De-impact-is-groot">RTV Rijnmond</a>. "Toen ik naar Rotterdam terugkwam, was hij de trainer bij Feyenoord. Als nieuweling heeft hij veel voor mij betekend."</p>
      <p>"Nu bij Sparta was dit ook zo. Als trainer heb ik met mensen te maken die veel meer ervaring hebben. Nu hij er niet meer is, besef ik pas hoe veel impact hij heeft gehad."</p>
      <p>Verbeek werkte op Het Kasteel als bestuurslid technische zaken en staat aan de basis van het huidige succes van Sparta, benadrukt Fraser. "Hij is één van de meest correcte mensen in de voetballerij. Hij is in staat om rust te brengen binnen heel de organisatie. Iedereen accepteerde het als hij over technische zaken sprak."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905602/nos-heeft-droevig-nieuws-pim-verbeek-op-63-jarige-leeftijd-overleden.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/905765/feyenoord-houdt-minuut-stilte-en-draagt-rouwbanden-om-overleden-ex-trainer-te-eren.html?campname=highlighted-content&amp;camplink=onderaan"/>
      </related>
    </article>
  </body>
</html>