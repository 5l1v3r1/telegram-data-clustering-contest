<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a316003-Pep-Arteta-i-Arsenal-Mikel-ide-sa-nama-u-Njukasl.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="Pep: Arteta i Arsenal? Mikel ide sa nama u Njukasl"/>
    <meta property="og:description" content="Pep Gvardiola je pred gostovanje Njukaslu govorio o prošloj poseti Mančester Sitija &quot;Sent Džejms parku&quot;. Tada su &quot;građani&quot; poslednji put izgubili u prošloj sezoni. Menadžer Sitija je govorio i o spekulacijama da bi Mikel Arteta mogao da postane novi menadžer Arsenala."/>
  </head>
  <body>
    <article>
      <h1>Pep: Arteta i Arsenal? Mikel ide sa nama u Njukasl</h1>
      <h2>Pep Gvardiola je pred gostovanje Njukaslu govorio o prošloj poseti Mančester Sitija "Sent Džejms parku". Tada su "građani" poslednji put izgubili u prošloj sezoni. Menadžer Sitija je govorio i o spekulacijama da bi Mikel Arteta mogao da postane novi menadžer Arsenala.</h2>
      <address><time datetime="2019-11-29T15:44:00+00:00">29 Nov 2019, 15:44</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170666/jpeg/Pep-Gvardiola"/>
        <figcaption>
          <cite>Laurence Griffiths/Getty Images</cite>
        </figcaption>
      </figure>
      <p>U januaru ove godine Mančester Siti je porazom od Njukasla bio veoma blizu da izgubi titulu. Posle tog meča kog su "svrake" rešile u svoju korist 2:1 Liverpul je imao ogromnu prednost koja se činila nedostižnom. Ipak Siti je posle toga ređao pobede i došao do titule. </p>
      <p>"<i>Pričali smo o tome ko smo posle te utakmice. U tom trenutku nismo mislili da ćemo dobiti 14 mečeva uzastopno i osvojiti Premijer ligu. Bio je to uobičajni sastanak kao i posle svakog meča. Trenutno ne mislim o osvajanju titule, prvo mislim kako da prođemo Lester i Liverpul. Znam da nesmemo da izgubimo u ovom trenutku</i>", kazao je <b>Pep Gvardiola</b>.</p>
      <related>
        <a href="http://sportklub.rs/Fudbal/Premier-League/a315991-Ko-posle-Emerija-Alegri-Anceloti-Nuno-Zezus.html"/>
      </related>
      <p> "<i>Njukasl je uvek težak protivnik kada igraš u gostima protiv njih. To je težak test i znamo situaciju u kojoj smo, imamo posle toga Barnli u gostima pa derbi sa Junajtedom. Defanzivno smo dobri, malo šansi dozvoljavamo protivnicima i moramo da se prilagodimo malim detaljima. Prošle godine smo izgubili od NJukasla. Zaboravili smo to, igrali smo sporo, zaboravili smo da napadamo na 1:0 i naučili smo iz toga</i>", rekao je Gvardiola pred meč sa Njukasl Junajtedom.</p>
      <p>Katalonca su pitali i o spekulacijama da bi njegov asistent Mikel Arteta mogao da postane novi menadžer Arsenala posle otkaza Unaiju Emeriju.</p>
      <figure>
        <img src="https://sportklub.rs/Picture/170668/jpeg/Pep-Gvardiola-Mikel-Arteta"/>
        <figcaption>
          <cite>Gareth Copley/Getty Images</cite>
        </figcaption>
      </figure>
      <p>"<i>Ne mogu da komentarišem spekulacije. Jedino mogu da potvrdim da on ide sa nama u Njukasl", </i>kaže Pep. </p>
      <p>Mančester Siti gostuje Njukaslu od 13 i 30 uz direktan prenos na Sport Klubu 2. </p>
    </article>
  </body>
</html>