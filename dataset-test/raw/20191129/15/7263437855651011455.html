<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/severini-oduzeto-dete-zbog-pretnji-milanu-popovicu-igor-krsio-zakon-a-jedna-misterija-i-dalje-nije-razresena/"/>
    <meta property="og:site_name" content="Scandal!"/>
    <meta property="article:published_time" content="2019-11-29T15:30:14+00:00"/>
    <meta property="og:title" content="SEVERINI ODUZETO DETE ZBOG PRETNJI MILANU POPOVIĆU?! Igor KRŠIO ZAKON, a jedna MISTERIJA i dalje NIJE RAZREŠENA!"/>
    <meta property="og:description" content="Severina Kojić (47) izgubila je juče pravnu bitku vođenu za starateljstvo nad sinom Aleksandrom, koju je vodila sa nekadašnjim partnerom, biznismenom Milanom Popovićem (54). Milan Popović ovu bitku sa Severinom vodi dugih pet godina, a ovaj slučaj pratili su i neki burni događaji u životu i radu Severine Kojić. Severinu je u oktobru ove godine"/>
  </head>
  <body>
    <article>
      <h1>SEVERINI ODUZETO DETE ZBOG PRETNJI MILANU POPOVIĆU?! Igor KRŠIO ZAKON, a jedna MISTERIJA i dalje NIJE RAZREŠENA!</h1>
      <address><time datetime="2019-11-29T15:30:14+00:00">29 Nov 2019, 15:30</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/11/severina-printscreen.jpg"/>
      </figure>
      <p><b>Severina Kojić</b> (47) izgubila je juče pravnu bitku vođenu za starateljstvo nad sinom <b>Aleksandrom</b>, koju je vodila sa nekadašnjim partnerom, biznismenom <b>Milanom Popovićem</b> (54). Milan Popović ovu bitku sa Severinom vodi dugih pet godina, a ovaj slučaj pratili su i neki burni događaji u životu i radu Severine Kojić.</p>
      <p>Severinu je u oktobru ove godine sud proglasio krivom zbog pretnji Popoviću, njoj i njenom suprugu <b>Igoru Kojiću</b> zabranjeno je da u javnosti objavljuju fotografije maloletnog Aleksandra, a tu je i afera sveća, misterija tri neidentifikovane naprave koje je Sevrinin suprug ostavio ispred kapije kuće Milana Popovića, drugu ispred ulaza u stan nekadašnjeg Severininog bliskog saradnika Edvina Softića i treću sveću za koju se još ne zna gde je završila i u toku je policijska istraga ovim povodom, piše Blic.</p>
      <p>Takođe, nedavno je u javnosti Severina Kojić partnera Milana Popovića okrivila da je odgovoran što su učiteljice “zlostavljale” njihovog sina Aleksandra time što su ga zadržale dva sata duže u školi i nisu dale Severininom suprugu Igoru Kojiću da ga odvede kući. Paralelno sa borbom za starateljstvo, Severina je doživljavala poslovni krah i uz njeno ime su se sve češće vezivali poslovni skandali i propale svirke.</p>
      <p>STARATELJSTVO</p>
      <p>Sudija Tea Golub donela je privremenu meru i odlučila u presudi da dete u budućnosti živi sa ocem.U pravnoj bici oko starateljstva za sina, Severina je izgubila spor s Milanom. Mera stupa odmah na snagu, a sudija je u presudi odlučila da sin živi s ocem, te da Milan samostalno brine o zdravlju i obrazovanju deteta. Više o tome na ovom linku. Inače, Severina će Milanu morati da plaća alimentaciju, a više o tome pročitajte na linku.</p>
      <p>SLUČAJ DADILJA</p>
      <p>Severina Kojić u poslednjim izjavama za hrvatske medije optužila je bivšeg partnera Milana Popovića da je odgovoran što su učiteljice “zlostavljale” njihovog sina Aleksandra time što su ga zadržale dva sata duže u školi i nisu dale Severininom suprugu Igoru Kojiću da ga odvede kući. Nakon ovakvih njenih izjava, Milan se oglasio i objasnio o čemu je reč.</p>
      <p><b>– Znate šta, ja ne želim da moje dete i moju decu odgajaju profesionalne dadilje. Hvala bogu, imam tu privilegiju da mogu sve vreme ovog sveta da posvetim deci. Kategorički sam protiv toga da decu odgajaju dadilje, kategorički sam protiv toga da decu u školu vozi bilo ko drugi nego sami roditelji i da po decu u škole dolaze drugi, a ne roditelji. Ja sam vozim naše dete u školu, sam odlazim po njega u školu i viđam drugu decu koja idu u tu školu i isto ih uglavnom dovoze i dolaze po njih roditelji. Mislim da je tu stvar određivanja prioriteta. Nisu svi toliko privilegovani da mogu da se posvete svojoj deci, ali ako ste već odlučili da imate decu, deca moraju da budu prioritet –</b> rekao je Milan Popović.</p>
      <p>Milan Popović je ispričao i da je ceo slučaj bio isceniran.</p>
      <figure>
        <img src="https://scandal.rs/wp-content/uploads/2019/11/severina-instagram-1.jpg?x43306"/>
      </figure>
      <p><b>– Sada kada sam upoznat sa službenim izveštajima iz škole mogu samo da potvrdim svoju prethodnu izjavu, nikakvog zlostavljanja deteta od strane učiteljica nije bilo. Igor Kojić se ponašao agresivno i neprimereno i za to mora da odgovara. Ceo incident je insceniran. Pitajte Severinu gde je ona bila za to vreme dok su joj navodno “zlostavljali” dete i sve će vam biti jasno, ako vam kaže istinu naravno</b> – kaže Milan Popović.</p>
      <p>SEVERINA OSUĐENA ZA NASILJE</p>
      <p>Pevačica Severina Kojić ousđena je u oktobru ove godine za nasilje u porodici zbog pretnji svom bivšem partneru i ocu svog deteta, Milanu Popoviću.</p>
      <p>Opštinski prekršajni sud u Zagrebu doneo je presudu prema kojoj je Severina osuđena za nasilje u porodici, zbog toga što je 14. oktobra 2018. godine Milanu Popoviću uputila preteći mejl.</p>
      <p>Severina je u pomenutom mejlu Milana nazvala “manijakom i psihipatom”, zatim napisala da je “stvor koji zagađuje svet”, “zlotvor”, “bednik”, uporedila ga sa Adolfom Hitlerom, a pretila mu je i “silovanjem u zatvoru”.</p>
      <p>Ovim postupkom Severina je počinila psihičko nasilje i izazvala povredu dostojanstva i uznemirenost Milana Popovića.</p>
      <p>Ona je kao osuđena dužna da plati troškove prekršajnog postupka u iznosu od 3.000 kuna (45.000 dinara).</p>
      <figure>
        <img src="https://scandal.rs/wp-content/uploads/2019/11/severina-instagram.jpg?x43306"/>
      </figure>
      <p>Milan Popović je, podsetimo, 2018. prijavio pevačicu, nekadašnju suprugu Severinu Kojić, Centru za socijalni rad u Zagrebu za nasilje u porodici. Tačnije, Milanov advokatski tim predočio je čelnicima Centra za Socijalni rad Severinine uvrede, koje je iznela na račun oca svog deteta i time izvršila porodično nasilje.</p>
      <p>SEVERININ SUPRUG PREKRŠIO ODLUKU SUDA</p>
      <p>Opštinski građanski sud u Zagebu doneo je u avgustu ove godine privremenu meru kojom se izriče da pevačica Severina Kojić i njen suprug Igor Kojić moraju da sa društvenih mreža izbrišu fotografije maloletnog Aleksandra Popovića kojeg je Severina Kojić dobila sa partnerom Milanom Popovićem. Zabrana se, inače, odnosi i na svaki javni vid eksponiranja.</p>
      <p>Igor Kojić je prekršio ovu odluku suda.</p>
      <p>Podsećamo, ovo rešenje je doneto u najboljem interesu deteta. Milan Popović je tražio samostalno zastupanje svog maloletnog sina, što mu je sud i odobrio 2017, čime je doneta i privremena mera zabrane objavljivanja Aleksandrovih fotografija na javnim Fejsbuk i Instagram nalozima Igora Kojića, pošto je to protivno interesu deteta.</p>
      <p>AFERA SVEĆA</p>
      <p>Podsećamo, ispred kuće Milana Popovića u Zagrebu, krajem maja zaustavio se automobil marke audi, koji se nalazi u vlasništvu Severine Kojić, a iz kog je sa suvozačevog mesta izašao pevačicin muž Igor koji je tada ostavio misterioznu napravu tik ispred kapije. Taj predmet je nalik crnoj sveći, a na kameri se vidi da je u pitanju Igor Kojić.</p>
      <p>Na saslušanju u policiji on je sve to i potvrdio. I dalje nije poznato da li je automobilom upravljala pevačica lično ili neko drugi.</p>
      <p>Inače, tu priči nije kraj jer je reč o misteriji tri crne sveće. Druga sveća završila je ispred vrata nekadašnjeg Severininog bliskog saradnika Edvina Softić i to na isti dan kada je paket ispred svoje kuće pronašao Milan Popović.A kada je u pitanju treća sveća, za sada nije poznato gde je ona završila i čekaju se rezultati dalje istrage povodom ovog slučaja.</p>
      <p><b>– Taj misteriozni objekat je nalik na sveću, ali nije samo sveća jer se vidi da je na tome rađeno. Taj objekat ima okvir od sveće i unutra je napunjen katranom. Taj okvir je razrezan kako bi taj katran curio. Na tome je neko radio sa nekom namerom, da li da se zastrašim, odem iz Hrvatske ili da me unište materijalno. Neka pretnja jeste i neko zastrašivanje –</b> ispričao je Milan Popović i objasnio:</p>
      <p>
        <b>– Bio sam u šoku jer nisam shvatio o čemu se radi, trebalo mi je neko vreme da vidim o čemu se radi i kako da se postupim. Prišao sam i video šta je, osećao se miris katrana jer je gorelo, ali ga je vetar ugasio pa nije dogoreo do kraja.</b>
      </p>
      <figure>
        <img src="https://scandal.rs/wp-content/uploads/2019/11/severina-igor-kojic-foto-ivan-vucicevic.jpg"/>
      </figure>
      <p>SEVE OTKAČILA MUŽA</p>
      <p>Već mesecima se karijera Severine Kojić polako raspada, a uz njeno ime se sve češće vezuju poslovni skandali i propale svirke. Prvo je prekinula saradnju sa dugogodišnjim menadžerom i prijateljem Tomicom Petrovićem, a onda su saradnici polako počeli da je napuštaju. Krajem marta ove godine je čak zaposlila i svog supruga Igora Kojića, ali je i ta tikva sada pukla.</p>
      <p>SEVERINA UKRALA SLIKARSKE RADOVE</p>
      <p>Severina Kojić na svom albumu “Zdravo Marijo” iz 2008. godine neovlašćeno je koristila motive slikara Mije Kovačića, zbog čega sada mora da mu plati odštetu zbog povrede autorskih prava.</p>
      <p>U Zagrebu je doneta presuda Opštinskog građanskog suda prema kojoj slikaru Miji Kovačiću (84), Severina Kojić (47), izdavačka kuća Dallas Records i firma Motivo d.o.o. treba da isplate odštetu u iznosu od 26.089 kuna (oko 410.000 dinara) s kamatama zbog povrede autorskih prava, piše hrvatski “Jutarnji List”.</p>
      <p>PRED RAZVOD BRAKA MILANA POPOVIĆA I SEVERINE KOJIĆ</p>
      <p>Milan Popović je u intervjuu za “Story” otkrio sve o odnosu sa Severinom Kojić za koji kaže da danas, posle svega, zapravo ne postoji.</p>
      <p><b>– Kakav odnos? Pa, mi nemamo nikakav odnos. Iskreno, najgore je bilo dok smo još bili zajedno, tih poslednjih meseci pred razlaz upoznao sam ko je zapravo Severina. Nisam verovao da neko toliko dugo može da glumi i prikazuje se u potpuno drugom profilu ličnosti. U prvim momentima, to mi je izgledalo kao prolazna faza kod žena, ali kako to njeno stanje nije prolazilo mesecima, shvatio sam da je od Severine koju sam upoznao ostalo samo ime, a sve ostalo se promenilo –</b> otkrio je Milan Popović.</p>
      <related>
        <a href="https://scandal.rs/arhiva-brojeva/kupite-scandal-ovo-je-spavaca-soba-bogdane-i-veljka-zasto-mladenci-ne-idu-na-medeni-mesec-mc-stojan-juri-jk-ovo-je-pornic-kojim-prete-tomovicu-video/"/>
      </related>
    </article>
  </body>
</html>