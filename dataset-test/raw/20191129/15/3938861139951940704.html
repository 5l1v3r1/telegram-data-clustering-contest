<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_pid-zobrazhennyam-divchini-viyavili-portret-korolevi/940632"/>
    <meta property="og:site_name" content="Gazeta.ua"/>
    <meta property="article:published_time" content="2019-11-29T15:49:00+00:00"/>
    <meta property="og:title" content="Під зображенням дівчини виявили портрет королеви"/>
    <meta property="og:description" content="Загублений портрет королеви Англії та Ірландії Єлизавети I виявили під час огляду картини із зображенням невідомої дівчини. Припускають, що полотном спокушали залицяльників молодої правительки. Власником картини виявився житель США. Він передав її на професійну експертизу, яка встановила, ..."/>
  </head>
  <body>
    <article>
      <h1>Під зображенням дівчини виявили портрет королеви</h1>
      <address><time datetime="2019-11-29T15:49:00+00:00">29 Nov 2019, 15:49</time> by <a rel="author">Gazeta.ua</a></address>
      <p>Загублений портрет королеви Англії та Ірландії<b> Єлизавети I</b> виявили під час огляду картини із зображенням невідомої дівчини. Припускають, що полотном спокушали залицяльників молодої правительки.</p>
      <p>Власником картини виявився житель США. Він передав її на професійну експертизу, яка встановила, що зображення Єлизавети перефарбували у XIX ст., повідомляє <a href="https://www.theguardian.com/artanddesign/2019/nov/27/long-lost-overpainted-portrait-reveals-young-queen-elizabeth-i">The Guardian.</a></p>
      <p>Оригінал датується 1562 роком. Написаний через 4 роки від початку правління королеви і є одним із її найбільш ранніх зображень. Картина мала підкреслити її як молоду правительку, яка випромінює почуття авторитету та впевненості.</p>
      <p>У той період до неї залицялися королі <b>Філіпп ІІ Іспанський</b>, <b>Карл II Австрійський</b>, <b>Ерік XIV Шведський</b> та імператор Німеччини <b>Фердинанд</b>.</p>
      <p>Картину продадуть на аукціоні в Лондоні 4 грудня. Початкова вартість лоту складатиме від £ 150 - 250 тис.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_ofis-sina-elizaveti-ii-viyihav-z-bukingemskogo-palacu-pislya-seksskandalu/939783"/>
      </related>
      <figure>
        <img src="https://static2.gazeta.ua/img2/cache/gallery/940/940632_1_w_1200.jpg?v=0"/>
        <figcaption>Знайшли загублений портрет королеви Англії<cite>Автор: theguardian.com</cite></figcaption>
      </figure>
      <blockquote>Археологи <a href="https://gazeta.ua/articles/history/_pokazali-budinok-u-yakomu-narodilas-koroleva/912685">знайшли родинний маєток леді Джейн Грей</a> - родички короля Генріха VIII (1509 - 1547) і королеви Англії 1553-го. Вона правила протягом 9 днів. Будівля 1520-го року знаходиться в парку Бредгейт, Лестершир, Велика Британія. Різні покоління сім'ї Греїв прожили тут понад 200 років.</blockquote>
    </article>
  </body>
</html>