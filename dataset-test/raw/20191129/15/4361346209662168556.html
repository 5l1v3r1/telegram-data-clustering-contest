<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/jennifer-aniston-halaadasa-volt-iden-a-legviccesebb/187589"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Jennifer Aniston hálaadása volt idén a legviccesebb"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Jennifer Aniston hálaadása volt idén a legviccesebb</mark>
      </h1>
      <address><time datetime="2019-11-29T15:00:00+00:00">29 Nov 2019, 15:00</time> by <a rel="author">Bors</a></address>
      <p>A színésznő minden évben megrendezi a hálaadás barátainak szánt verzióját, a <i>Friendsgiving</i>et, amire Jimmy Kimmel és felesége is hivatalosak általában több más híresség mellett.</p>
      <p>Tavaly Kimmel showjában szóba is került ez, amikor a műsorvezető elmondta, szuper jó, hogy meghívást kapnak erre a bulira, de azért van egy kis problémája a dologgal. Kifejtette, hogy egyrészt a pulyka különösebben nem is finom, nem véletlenül nem eszik az emberek év közben, másrészt milyen dolog az, hogy Aniston ugyanazokat az ételeket sorakoztatja fel, mint a rendes hálaadáson <i>(Thanksgiving) </i>szokás. Jimmy Kimmel emellett javaslatot tesz a színésznőnek arra, hogy módosítson valamit a menün, és inkább készítsen esetleg mexikóit.</p>
      <p><i>Esetleg kijelölhetnél a Friendsgivingre egy másik, különleges kaját. Például tudom, hogy </i>imádod a mexikói ételeket<i>… Szerintem mindenkinek bejönne a gracias-adás.</i>Erre reagált idén a színésző:</p>
      <figure>
        <embed-post data-src="https://www.instagram.com/p/B5aLMtwB0am" data-service="Instagram"/>
      </figure>
      <p>Az első képen éppen enchiladát tesz a sütőbe<b>,</b> ami később a <i>„Jimmy ki*****tt enchiladája”</i> táblácskával ellátva került az asztalra. Az utolsó videó már Jimmy Kimmel reakcióját mutatja:<i><b> </b>„Végre valaki hallgatott rám!”</i>– mondja boldogan.</p>
    </article>
  </body>
</html>