<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/bankalarin-net-kari-41-milyar-300-milyon-tl-258407h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T15:13:00+00:00"/>
    <meta property="og:title" content="Bankaların net karı 41 milyar 300 milyon TL"/>
    <meta property="og:description" content="Türk bankacılık sektörünün 10 aylık net karı yüzde 18,9 artışla 41 milyar 300 milyon TL oldu."/>
  </head>
  <body>
    <article>
      <h1>Bankaların net karı 41 milyar 300 milyon TL</h1>
      <address><time datetime="2019-11-29T15:13:00+00:00">29 Nov 2019, 15:13</time> by <a rel="author">Yeni Çağ Gazetesi</a></address>
      <p>
        <b>Türk bankacılık sektörünün 10 aylık net karı yüzde 18,9 artışla 41 milyar 300 milyon TL oldu.</b>
      </p>
      <p>Bankacılık Düzenleme ve Denetleme Kurumu (BDDK) verilerine göre, Türk bankacılık sektörünün toplam aktif büyüklüğü ekim sonu itibarıyla yüzde 11,8 artışla 4 trilyon 322 milyar 164 milyon lira oldu.</p>
      <p>BDDK tarafından, ekim ayına ilişkin "Türk Bankacılık Sektörünün Konsolide Olmayan Ana Göstergeleri" raporu yayımlandı.</p>
      <p>Rapora göre, ekim sonunda Türk bankacılık sektörünün aktif büyüklüğü 4 trilyon 322 milyar 164 milyon lira düzeyinde gerçekleşti. Sektörün aktif toplamı 2018 sonuna göre 454 milyar 739 milyon lira arttı.</p>
      <p>Söz konusu dönemde, en büyük aktif kalemi olan krediler 2 trilyon 563 milyar 450 milyon lira, menkul değerler 621 milyar 898 milyon lira oldu. 2018 sonuna göre sektörün aktif büyüklüğü yüzde 11,8, menkul değerler toplamı yüzde 30,1 ve krediler toplamı da yüzde 7,1 arttı. Bu dönemde kredilerin takibe dönüşüm oranı yüzde 5,15 oldu.</p>
      <p>
        <b>41 MİLYAR 300 MİLYON LİRA OLDU</b>
      </p>
      <p>Bankaların kaynakları içinde en büyük fon kaynağı durumunda olan mevduat, ekimde, 2018 sonuna göre yüzde 18,9 artarak 2 trilyon 420 milyar 972 milyon liraya yükseldi.</p>
      <p>2018 sonuna göre öz kaynak toplamı yüzde 11,9 artarak 472 milyar 401 milyon liraya ulaştı.</p>
      <p>Ekim 2019 döneminde sektörün dönem net karı 41 milyar 300 milyon lira, sermaye yeterliliği standart oranı da yüzde 18,48 seviyesinde gerçekleşti.</p>
      <related>
        <a href="https://www.yenicaggazetesi.com.tr/kamu-bankalarinin-karinda-sert-dusus-256615h.htm"/>
        <a href="https://www.yenicaggazetesi.com.tr/bankalarin-kari-yuzde-159-azaldi-251473h.htm"/>
      </related>
    </article>
  </body>
</html>