<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Co-gdzie-kiedy-jak/Black-Friday-co-to-jest-co-znaczy-i-skad-wzial-sie-zwyczaj-wielkich-wyprzedazy"/>
    <meta property="og:site_name" content="Black Friday - co to jest, co znaczy i skąd wziął się zwyczaj wielkich wyprzedaży?"/>
    <meta property="article:published_time" content="2019-11-29T15:30:00+00:00"/>
    <meta property="og:title" content="Black Friday - co to jest, co oznacza i skąd wziął się zwyczaj wielkich wyprzedaży?"/>
    <meta property="og:description" content="Skąd wziął się Black Friday, co to jest i co to znaczy Black Friday? Odpowiadamy na pytania związane z historią Czarnego Piątku, skąd się wziął zwyczaj ogromnych wyprzedaży w sklepach i co to znaczy Black Friday."/>
  </head>
  <body>
    <article>
      <h1>Black Friday - co to jest, co oznacza i skąd wziął się zwyczaj wielkich wyprzedaży?</h1>
      <address><time datetime="2019-11-29T15:30:00+00:00">29 Nov 2019, 15:30</time> by <a rel="author">Eurozet Sp. z o.o.</a></address>
      <p>
        <i>Black Friday, nazywany inaczej wielkim świętem zakupów i wyprzedaży, z każdym rokiem robi się coraz bardziej popularny również w Polsce. Skąd wziął się ten zwyczaj, co to jest i co oznacza "Black Friday"? W poniższym tekście zebraliśmy najważniejsze informacje na ten temat.</i>
      </p>
      <p><b>Black Friday - co to jest, co znaczy i skąd wziął się zwyczaj wielkich wyprzedaży?</b> Sprawdzamy, jaka jest historia terminu "Black Friday", skąd wziął się ten zwyczaj i co dokładnie oznacza ta nazwa.</p>
      <p><a href="https://www.radiozet.pl/Co-gdzie-kiedy-jak/Black-Friday-2019-PROMOCJE-i-sklepy.-Mamy-KODY-RABATOWE-na-Czarny-Piatek-w-Polsce-OKAZJE"><b>Black Friday 2019 - PROMOCJE, kody rabatowe i lista sklepów na Czarny Piątek w Polsce</b></a> <anchor name="eztoc1847882_0_1"/></p>
      <h3>Black Friday - co to znaczy i co to jest?</h3>
      <p>Black Friday to dosłownie z języka angielskiego "Czarny Piątek". Jest to piątek po <a href="https://www.radiozet.pl/Co-gdzie-kiedy-jak/Swieto-Dziekczynienia-2019-kiedy-wypada-i-jak-obchodzi-sie-ten-dzien-DATA-POTRAWY">Dniu Dziękczynienia</a>, a wiele osób utożsamia ten dzień z początkiem sezonu zakupów przed Bożym Narodzeniem głównie w Stanach Zjednoczonych. Od początku XXI wieku zwyczaj ten jest propagowany, z powodów komercyjnych, w coraz większej liczbie innych krajów.</p>
      <p>W czarny piątek wiele sklepów czynnych jest w dodatkowych godzinach, niekiedy całą dobę, oferując jednodniowe okazje i zniżki. W Stanach Zjednoczonych jest on często najbardziej dochodowy dla sprzedawców w ciągu całego roku; tego dnia od wielu lat zakupów dokonuje ponad 100 milionów Amerykanów.</p>
      <p>Od roku 2015 (na niewielką skalę także w poprzednich latach) również w Polsce jest to dzień, w którym rozpoczyna się sezon przedświątecznych promocji</p>
      <p><a href="https://www.radiozet.pl/Co-gdzie-kiedy-jak/Black-Friday-2019-POLSKA-kiedy-jest-Czarny-Piatek-i-w-ktorych-sklepach"><b>Black Friday 2019 - POLSKA: kiedy jest Czarny Piątek i w których sklepach?</b></a> <anchor name="eztoc1847882_0_2"/></p>
      <h3>Skąd wziął się Black Friday?</h3>
      <p>Istnieje kilka teorii na to, <b>skąd wziął się Black Friday</b> i dlaczego właśnie taka nazwa przyjęła się jako tak zwane święto wyprzedaży i zakupów. Jedna z nich nawiązuje do sytuacji, kiedy w mediach po raz pierwszy została użyta nazwa Czarny Piątek w 1981 roku. Miał być to dzień, kiedy sprzedawcy zaczynali zarabiać, a ich biznes stawał się rentowny. Wówczas dobry wynik sklepu zapisywany był czarnym tuszem, a nie czerwonym, który oznaczał niewystarczające przychody.</p>
      <p><i>– </i>Ta wersja ma podłoże historyczne, w przeszłości księgowi prowadząc rachunki firmy zapisywali ewentualne straty w danym okresie na czerwono, a zysk na czarno. Choć dzisiaj księgowość prowadzona jest z poziomu komputera to termin wciąż jest używany. Jeśli firma w określonym przedziale czasowym “jest w czerni” oznacza to, że jest stabilna i nie przynosi strat<i> </i>– komentuje Miłosz Ryniecki z Fluentbe.com, internetowej szkoły języka angielskiego.</p>
      <p>Inna teoria mówi o tym, że nazwa Black Friday była wykorzystywana przez funkcjonariuszy policji i kierowców autobusów, a wzięła się od ogromnych korków w okolicy sklepów i centrów handlowych.</p>
      <p>Popularna jest także historia związana z krachem na giełdzie amerykańskiej, który miał miejsce w 1929 roku. W tym przypadku jednak był to tzw. Czarny Czwartek, 24 października, czyli dzień, w którym ceny akcji notowanych na Nowojorskiej Giełdzie Papierów Wartościowych gwałtownie spadły, co obecnie uznawane jest za jeden z objawów rozpoczynającego się wielkiego kryzysu. Według niektórych osób nazwa Black Friday wzięła się od kryzysu na rynku złota, jednak w tym przypadku chodziło o piątek wrześniowy, a nie listopadowy.</p>
      <p>
        <a href="https://www.radiozet.pl/Co-gdzie-kiedy-jak/Black-Friday-a-Cyber-Monday-czym-sie-roznia-te-swieta-i-na-czym-polegaja">
          <b>Black Friday a Cyber Monday - czym się różnią te święta i na czym polegają?</b>
        </a>
      </p>
      <p>Oprócz zwyczaju Black Friday w Polsce coraz częściej spotykany jest także Cyber Monday, czyli Cyberponiedziałek. To kolejna okazja do zrobienia zakupów w okazyjnych cenach, jednak tego dnia zniżki oferują przede wszystkim sklepy internetowe.</p>
      <p>RadioZET.pl/KP</p>
    </article>
  </body>
</html>