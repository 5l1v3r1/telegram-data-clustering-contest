<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/29/agromaks-eksport-silgosproduktsiyi-z-ukrayiny-do-yes-perevyshhyv-vsi-istorychni-rekordy/"/>
    <meta property="og:site_name" content="AgroDay"/>
    <meta property="article:published_time" content="2019-11-29T15:00:13+00:00"/>
    <meta property="og:title" content="Наше-найкраще: експорт сільгоспродукції з України до ЄС перевищив всі історичні рекорди"/>
    <meta property="og:description" content="Обсяги експорту сільгосппродукції з України як до ЄС, так і до Німеччини, перевищили історичні максимуми і продовжують зростати. Про це йшлося на 7-му Українсько-німецькому форумі харчових продуктів, який нещодавно відбувся в Києві. Так, у 2017 році експорт сільгосппродукції до ЄС у цілому і до Німеччини зокрема став рекордним за всю історію, і з тих пір він лише зростає. Торік аграрний експорт з України до ЄС становив $6,6 млрд. 39% цих обсягів припадали на зернові, а 16% — на рослинні олії. На 2-й позиції за обсягами експорту знаходилось насіння олійних (в тому числі ріпаку). Особливо стрімко зростав український аграрний експорт до Німеччини, на яку припадає 11% всього експорту сільгосппродукції до ЄС. Так, за 2017 році він зріс на 70%, а за 2018 рік — ще на 47%, досягнувши $657 млн. Продукція АПК становить найбільшу частку українського експорту до Німеччини – 27%, з яких 24,4% припадає на сільгосппродукцію і 2,6% — на продукцію харчової промисловості, а обсяги поставок у грошовому"/>
  </head>
  <body>
    <article>
      <h1>Наше-найкраще: експорт сільгоспродукції з України до ЄС перевищив всі історичні рекорди</h1>
      <address>
        <time datetime="2019-11-29T15:00:13+00:00">29 Nov 2019, 15:00</time>
      </address>
      <p>Обсяги експорту сільгосппродукції з України як до ЄС, так і до Німеччини, перевищили історичні максимуми і продовжують зростати. Про це йшлося на 7-му Українсько-німецькому форумі харчових продуктів, який нещодавно відбувся в Києві.</p>
      <p>Так, у 2017 році експорт сільгосппродукції до ЄС у цілому і до Німеччини зокрема став рекордним за всю історію, і з тих пір він лише зростає.</p>
      <p>Торік аграрний експорт з України до ЄС становив $6,6 млрд. 39% цих обсягів припадали на зернові, а 16% — на рослинні олії. На 2-й позиції за обсягами експорту знаходилось насіння олійних (в тому числі ріпаку).</p>
      <p>Особливо стрімко зростав український аграрний експорт до Німеччини, на яку припадає 11% всього експорту сільгосппродукції до ЄС. Так, за 2017 році він зріс на 70%, а за 2018 рік — ще на 47%, досягнувши $657 млн.</p>
      <p>Продукція АПК становить найбільшу частку українського експорту до Німеччини – 27%, з яких 24,4% припадає на сільгосппродукцію і 2,6% — на продукцію харчової промисловості, а обсяги поставок у грошовому виразі за минулий рік зросли відповідно на 48% і на 4,2%.</p>
      <p><b>Для порівняння:</b> в німецькому експорті до України частка продуктів харчування становить 4,2%, а сільгосппродукції — 3%. При цьому обсяги закупівель у грошовому виразі продуктів харчування в минулому році залишалися стабільними, а сільгосппродукції — зменшилися на 12%. В результаті у 2018 році Україна вперше в історії мала позитивне сальдо в зовнішній торгівлі продукцією АПК з Німеччиною.</p>
      <p>Повідомляє <a href="https://propozitsiya.com/ua/ugoda-pro-asociaciyu-v-diyi-eksport-agroprodukciyi-do-yes-bye-istorychni-rekordy">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/28/neutral-position-yevrosoyuz-ne-vplyvatyme-na-rishennya-ukrayiny-shhodo-mozhlyvosti-kupivli-zemli-inozemtsyamy/"/>
        <a href="https://agroday.com.ua/2019/11/26/space-deutschland-v-nimechchyni-za-ostanni-15-rokiv-tsina-na-zemlyu-zletila-do-astronomichnyh-vysot/"/>
        <a href="https://agroday.com.ua/2019/11/25/diyevyj-vybir-vitchyznyanyj-med-najkrashhe-prodavaty-na-terytoriyi-krayiny-pokuptsya/"/>
        <a href="https://agroday.com.ua/2019/11/21/nagostryly-zuby-posol-nimechchyny-v-ukrayini-spodivayetsya-na-dozvil-prodazhu-ukrayinskoyi-zemli-nimtsyam/"/>
        <a href="https://agroday.com.ua/2019/11/20/zemledylema-v-krayinah-yes-znachno-zhorstkishe-obmezhuyut-rynok-zemli-nizh-v-ukrayini/"/>
        <a href="https://agroday.com.ua/2019/11/19/vnutrishni-j-eksportni-tsiny-na-ukrayinsku-pshenytsyu-zalyshayutsya-stabilnymy/"/>
      </related>
    </article>
  </body>
</html>