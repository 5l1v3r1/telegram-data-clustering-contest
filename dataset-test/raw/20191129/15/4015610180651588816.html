<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816709"/>
    <meta property="og:site_name" content="Sportal.bg"/>
    <meta property="article:published_time" content="2019-11-29T15:58:00+00:00"/>
    <meta property="og:title" content="Михайлович: Последните четири месеца бяха тест за издръжливостта ми"/>
    <meta property="og:description" content="Наставникът на Болоня Синиша Михайлович даде първата си пресконференция от юли насам, когато беше диагностициран с левкемия, заради което проведе ..."/>
  </head>
  <body>
    <article>
      <h1>Михайлович: Последните четири месеца бяха тест за издръжливостта ми</h1>
      <address><time datetime="2019-11-29T15:58:00+00:00">29 Nov 2019, 15:58</time> by <a rel="author">Калоян Антонов</a></address>
      <p>Наставникът на <a href="https://www.sportal.bg/statistics_team_news.php?champ=3&amp;team=146">Болоня</a> <a href="https://www.sportal.bg/statistics_manager_details.php?champ=3&amp;team=146">Синиша Михайлович</a> даде първата си пресконференция от юли насам, когато беше диагностициран с левкемия, заради което проведе 4-месечна химиотерапия. Той говори за това, през което е преминал по време на лечението си, като благодари и на помогналите му доктори и медицински сестри.<br/><br/>“Бих искал да благодаря на всички за проявеното разбиране спрямо състоянието ми. За мен беше по-добре през това време да не бъда около много хора. Последните четири месеца бяха тест за издръжливостта ми. За последен път говорих публично на 13 юли, когато признах за болестта си. Сега искам да говоря за здравето ми. Преди всичко искам да благодаря на докторите, които ми помогнаха. Само тези, които страдат от това заболяване, знаят колко е трудно то да бъде превъзмогнато. Без помощта на лекарите нямаше да тръгна по този път, за който вярвам, че засега е много добър.</p>
      <figure>
        <img src="https://img4.sportal.bg/uploads/news/2019_47/thumb_mid/00815679.jpg"/>
      </figure>
      <p><a href="https://www.sportal.bg/news.php?news=815679">Михайлович беше изписан от болницата </a>Благодарен съм на всички - от отговорните за мен доктори до медицинските сестри. Намерих ангели пазители, които ми помогнаха и психически. Те бяха изключително важни хора, без тях нямаше да постигна нищо от това, което правя в момента. Ще съм им благодарен до края на живота си. Съжалявам, че не мога да ги спомена всички до един. Уморих се да плача”, заяви Михайлович.</p>
      <figure>
        <iframe data-src="https://twitter.com/footballitalia/status/1200392120932208640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>В своето начало пресконференцията беше прекъсната от играчите на тима. “Да кажем, че си ни липсвал, би било омаловажаване. Ние просто сме истински щастливи, че се завърна и че отново си сред нас. Искахме да ти поднесем тази изненада и ако днес не си доволен от нас, ще се постараем отново да те направим щастлив”, сподели от името на отбора капитанът <a href="https://www.sportal.bg/statistics_player.php?team=146&amp;player=3455&amp;champ=3">Блерим Джемайли</a>.</p>
    </article>
  </body>
</html>