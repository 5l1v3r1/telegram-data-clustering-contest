<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000114739"/>
    <meta property="og:site_name" content="MGR Online"/>
    <meta property="article:published_time" content="2019-11-29T15:22:00+00:00"/>
    <meta property="og:title" content="&quot;เดย์&quot; อยู่ตรงกลางความขัดแย้งระหว่าง &quot;เวย์-ขัน&quot; เผยยังอธิษฐาน ขอทุกอย่างปล่อยไปตามน้ำพระทัยของพระเจ้า"/>
    <meta property="og:description" content="“เดย์ ไทเทเนี่ยม” ไม่ขอพูดถึงเรื่องวงแตก ปล่อยไปตามน้ำพระทัยของพระเจ้า ยังคงมีความเชื่อ ความหวัง และความรัก ว่าจะกลับมารวมตัวกันได้อีก อาจผันตัวไปทำอาหารควบคู่ไปกับการทำเพลง ขอบคุณ “ขันเงิน” ที่ออกมาขอโทษ บอกทุกอย่างต้องมูฟออน เรื่องเพลงส่งท้ายก่อนปิดตำนาน เป็นเรื่องของอนาคต"/>
  </head>
  <body>
    <article>
      <h1>"เดย์" อยู่ตรงกลางความขัดแย้งระหว่าง "เวย์-ขัน" เผยยังอธิษฐาน ขอทุกอย่างปล่อยไปตามน้ำพระทัยของพระเจ้า</h1>
      <address><time datetime="2019-11-29T15:22:00+00:00">29 Nov 2019, 15:22</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011868201.JPEG"/>
      </figure>
      <p>
        <b>"เดย์" ไม่ตอบเรื่องไทเทเนี่ยมวงแตกแล้ว รับอยู่ตรงกลางความขัดแย้งระหว่าง "เวย์-ขัน" แต่ยังมีความเชื่อ ความหวัง และความรัก ปล่อยทุกอย่างไปตามน้ำพระทัยของพระเจ้า มูฟออนต่อไป ขอให้จำแต่สิ่งดีๆ</b>
      </p>
      <figure>
        <iframe src="https://www.youtube.com/embed/hg1ELdZVSIU" width="560" height="315" data-service="Youtube" scrolling="no"/>
      </figure>
      <p>หลังหนุ่ม<b> “เวย์ ปริญญา อินทชัย” </b>ประกาศข่าวใหญ่ช็อกวงการ ขอถอนตัวออกจากวงไทเทเนี่ยมที่อยู่มานานถึง 19 ปี เหตุเพราะมีปัญหาเรื่องเงินๆ ทองๆ กับหนุ่ม<b> “ขันเงิน เนื้อนวล”</b> ก็ทำให้สมาชิกในวงอีกคนหนึ่ง อย่าง <b>“เดย์ จำรัส ทัศนละวาด” </b>ตกที่นั่งลำบาก กลายเป็นคนกลางระหว่างเพื่อนรักทั้งสองคน วันนี้ได้มีโอกาสเจอหนุ่มเดย์ ที่มาร่วมงานแถลงข่าวการจัดตั้งสถาบัน “สำรับไทย” ณ ห้องแกรนด์ บอลรูม โรงแรมพูลแมน กรุงเทพฯ แกรนด์ สุขุมวิท ซึ่งถือเป็นการออกงานเจอสื่อมวลชนครั้งแรก เจ้าตัวก็ได้ออกมาให้สัมภาษณ์ ถึงทิศทางและสถานการณ์ล่าสุดของวงไทเทเนี่ยม หลังขันเงินได้ออกมาขอโทษกับเรื่องทุกอย่างที่เกิดขึ้นแล้ว <br/><br/>“จริงๆ แล้ว ผมเคยตอบไปแล้วนะครับ ในรายการรายการหนึ่ง<b> ก็อยากจะขอตอบสั้นๆ ต้องบอกว่าเรายังมีความเชื่ออยู่นะครับ เรายังมีความหวังอยู่ แล้วเราก็ยังมีความรักอยู่ ทุกสิ่งทุกอย่างสามอันนี้สำคัญมาก แล้วสิ่งที่สำคัญที่สุดคือความรัก ผมก็อธิษฐานไว้ในมือของพระเจ้า</b> ว่าขอให้ทุกสิ่งทุกอย่างเป็นไปตามน้ำพระทัยของพระเจ้าครับ”<br/>“ถามว่าโดยส่วนตัวเรารู้สึกยังไงก็อย่างที่บอกไปแล้วครับ <b>ก็ขอบคุณพระเจ้าที่ทุกสิ่งทุกอย่างมันเป็นไปตามน้ำพระทัยของพระเจ้า แล้วก็ขอให้มันเป็นไปตามน้ำพระทัยของพระเจ้าดีกว่า</b>”<br/><br/>ทิศทางของวงตอนนี้ก็ยังเดินสายรับงานอยู่<br/>“ก็ยังมีความเชื่อ ความหวังและความรักอยู่ครับ<br/><br/>ยังมีความเชื่อว่า ความหวัง ความรัก ว่าจะกลับมารวมวงกันได้อีกครั้ง<br/>“<b>ความรัก ความหวัง และความรักยิ่งใหญ่ที่สุด ตอบไปแล้ว</b> (หัวเราะ) (ยังใช้ไทเทเนี่ยมอยู่ใช่ไหม?) SDthaitay ครับ”<br/><br/>เรื่องเพลงยังสามารถร้องได้ทุกคนไหม ก็ต้องติดตามในอนาคต <br/>“ก็เดี๋ยวยังไงก็ต้องติดตามในอนาคต ว่าจะเป็นยังไงดีกว่า เพราะทุกสิ่งทุกอย่างก็ตามน้ำพระทัยของพระเจ้าครับ ถามว่าสบายใจขึ้นไหม ก็...(หัวเราะ)"</p>
      <p>ตอนนี้ยังไม่รู้ว่าจะไปเอาดีทางด้านการทำอาหารเลยไหม เพราะก็ยังมีช่อง YouTube ของตัวเองอยู่ และเพิ่งปล่อยเพลงใหม่มา<br/>“<b>ก็ไม่รู้เหมือนกันครับ ก็ถ้าใครเคยติดตามผม ก็มี The Bling Kitchen ที่เราเคยทำนะครับ แล้วตอนนี้ก็ทำ YouTube ของตัวเองอยู่ ก็ติดตามด้วยนะครับ SDthaitay </b>เฟซบุ๊กก็ชื่อเดียวกัน เพลงใหม่ของผมก็ออกแล้วนะครับ ฝากติดตามด้วยนะครับ Unconditional Love”<br/><br/>จากทำอาหารเป็นงานอดิเรก อาจจะได้มาทำเป็นงานหลักแทน แต่การทำอาหารกับงานเพลง มันสามารถทำควบคู่ด้วยกันได้ เพราะทุกอย่างคือศิลปะ<br/>“ก็น่าจะเป็นอยู่ครับ ก็น่าจะไปกับพวกพี่ๆ ไปกับมวยไทยแล้วก็สำรับไทยครับ ถามว่าเพลงกับอาหารทำควบคู่กันไปได้ไหม คือมันเป็นศิลปะ ทุกสิ่งทุกอย่างเป็นศิลปะ ก็น่าจะเป็นอะไรที่สนุกสนานแน่นอน เพราะว่าถ้าเรากินข้าวแล้วขาดเพลงมันก็จะเหงาๆนะ ก็เดี๋ยวดูกันครับ ว่าจะเป็นยังไง”<br/><br/>เรื่องการเป็นคนกลางระหว่างเพื่อนๆ รู้สึกยังไงเคยตอบไปแล้ว ตอนก็ยังคงมีความเชื่อความหวังความรักอยู่เหมือนเดิม <br/><b>“คือเราตอบไปแล้วนะ เรายังมีความเชื่ออยู่ ความหวัง แล้วก็ความรัก ตอนนี้ก็อธิษฐาน”<br/></b><br/>กับเพื่อนๆได้คุยกันเรียบร้อยแล้ว ขอบคุณขันเงินที่ออกมาขอโทษ <br/>“ก็คุยกันแล้วครับเรียบร้อย (เราโอเคกับคำขอโทษของขันเงินใช่ไหม?) อืม...ก็มันเป็นอะไรที่รู้สึกขอบคุณครับ ขอบคุณมากๆ ส่วนที่คนมองว่าจะเป็นแค่ตำนาน ก็เดี๋ยวมาตำครกกันก็ได้ครับ (หัวเราะ)" <br/><br/>ไทเทเนี่ยมยังอยู่ในใจ ขอบคุณแฟนๆ ที่ให้กำลังใจ และยังมีความรักให้เสมอ <br/>“อันนั้นยังอยู่ในใจของเรา ก็ขอบคุณแฟนๆ ทุกคนที่ให้กำลังใจ แล้วก็ยังเขียนมาเสมอ ยังให้กำลังใจพวกเรา ก็ขอบคุณทุกคน เพราะว่าไทเทเนี่ยมก็เกิดมาจากแฟนๆ แล้วก็ทุกคนที่รักเรา <b>เราก็มาจากศูนย์ ตอนนี้ก็ต้องขอบคุณทุกคนด้วย ที่ยังมีความเชื่อ ความหวัง แล้วก็ความรักให้เราครับ</b>”<br/><br/>มีผลกระทบกับงานที่รับไว้ก่อนหน้านี้ไหม<br/>“ทุกสิ่งทุกอย่างมันต้องมูฟออนครับ ต้องมูฟออนครับ ชีวิตคนเรามันหยุดนิ่งไม่ได้ ส่วนเรื่องที่แฟนๆ เรียกร้องให้มีผลงานส่งท้ายก่อนแยกวง อันนี้ก็เป็นเรื่องของอนาคตเนอะ<b> ทุกคนก็จำในสิ่งที่ดีๆ แล้วก็...แล้วแต่พระเจ้าครับ</b> (หัวเราะ)”<br/><br/>จะยังคงทำงานในฐานะสมาชิกวงไทเทเนี่ยมอยู่ <br/>“ใช่ ถ้าใครยังเชื่อในไทเทฯ ถ้าใครยังมีความหวังในไทเทฯ แล้วก็ถ้าใครยังมีความรักในไทเทฯ อยู่ ก็อธิษฐานขอให้เป็นไปตามน้ำพระทัยของพระเจ้า”</p>
      <figure>
        <img src="https://mpics.mgronline.com/pics/Images/562000011868202.JPEG"/>
      </figure>
      <figure>
        <img src="https://mpics.mgronline.com/pics/Images/562000011868203.JPEG"/>
      </figure>
      <figure>
        <img src="https://mpics.mgronline.com/pics/Images/562000011868208.JPEG"/>
      </figure>
      <figure>
        <img src="https://mpics.mgronline.com/pics/Images/562000011868204.JPEG"/>
      </figure>
      <figure>
        <img src="https://mpics.mgronline.com/pics/Images/562000011868205.JPEG"/>
      </figure>
      <figure>
        <img src="https://mpics.mgronline.com/pics/Images/562000011868206.JPEG"/>
      </figure>
      <figure>
        <img src="https://mpics.mgronline.com/pics/Images/562000011868207.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000114739"/>
      </related>
    </article>
  </body>
</html>