<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23522822-erdogan-atac-violent-macron-examineaza-mai-intai-propria-moarte-cerebrala.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T15:24:00+00:00"/>
    <meta property="og:title" content="Erdogan, atac violent la Macron: Examinează-ți mai întâi propria ta moarte cerebrală"/>
    <meta property="og:description" content="Președintele turc Recep Tayyip Erdogan l-a atacat violent pe omologul său francez Emmanuel Macron, despre care a afirmat că este în &quot;stare de moarte cerebrală&quot;, accentuând"/>
  </head>
  <body>
    <article>
      <h1>Erdogan, atac violent la Macron: Examinează-ți mai întâi propria ta moarte cerebrală</h1>
      <address><time datetime="2019-11-29T15:24:00+00:00">29 Nov 2019, 15:24</time> by <a rel="author">R.M.</a></address>
      <p><b>Președintele turc Recep Tayyip Erdogan l-a atacat violent pe omologul său francez Emmanuel Macron, despre care a afirmat că este în "stare de moarte cerebrală", accentuând astfel tensiunile cu o săptămână înainte de un summit crucial al NATO, scrie AFP.<br/></b><br/>Comentând declarațiile lui Macron, care a afirmat că NATO este în "moarte cerebrală", Erdogan a declarat: "Mă adresez din Turcia președintelui francez Emmanuel Macron, și îi voi spune și la NATO. Examinează-ți mai întâi propria ta moarte cerebrală. Aceste declarații nu servesc decât celor de genul tău care sunt în stare de moarte cerebrală". <br/><br/>Criticile foarte puternice ale Franței au stârnit furia liderilor turci, care au acuzat Parisul că vrea să implanteze un "stat terorist" în nordul Siriei.<br/><br/>"Nimeni nu îți acordă atenție. Ai încă o latură de amator, începe prin a remedia asta", a afirmat Erdogan. "Când e vorba de fanfaronadă, știi să o faci foarte bine. Dar când e vorba de a da NATO banii pe care îi datorezi, e altceva".<br/><br/>"E atât de neexperimentat ! Nu știe ce este lupta împotriva terorismului, de asta vestele galbene au invadat Franța", a continuat el. "Gesticulează cât vrei, vei sfârși prin a recunoaște meritele luptei noastre împotriva terorismului".</p>
    </article>
  </body>
</html>