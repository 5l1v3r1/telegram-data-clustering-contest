<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322205/Opa-krijgt-werkstraf-voor-slaan-vader-van-kleinzoontje-met-kettingslot"/>
    <meta property="og:site_name" content="RTV Oost"/>
    <meta property="article:published_time" content="2019-11-29T15:49:01+00:00"/>
    <meta property="og:title" content="Opa krijgt werkstraf voor slaan vader van kleinzoontje met kettingslot"/>
    <meta property="og:description" content="De rechtbank in Almelo heeft een opa uit Almelo veroordeeld tot 240 uur werkstraf en drie maanden voorwaardelijke celstraf omdat hij de vader van zijn kleinkind mishandelde."/>
  </head>
  <body>
    <article>
      <h1>Opa krijgt werkstraf voor slaan vader van kleinzoontje met kettingslot</h1>
      <address>
        <time datetime="2019-11-29T15:49:01+00:00">29 Nov 2019, 15:49</time>
      </address>
      <slideshow>
        <figure>
          <img src="https://imgo.rgcdn.nl/d33e4c463cca4dce8b2a6d91197a6f06/opener/Rechter-uitspraak-Foto-RTV-Oost-Rogier-van-den-Berg.jpg?v=vMJUScwWni2a2dCsBJxKZA2"/>
        </figure>
        <figure>
          <img src="https://imgo.rgcdn.nl/d33e4c463cca4dce8b2a6d91197a6f06/opener/Rechter-uitspraak-Foto-RTV-Oost-Rogier-van-den-Berg.jpg?v=vMJUScwWni2a2dCsBJxKZA2"/>
        </figure>
        <figcaption>Rechter / uitspraak (Foto: RTV Oost / Rogier van den Berg)</figcaption>
      </slideshow>
      <p>De rechtbank in Almelo heeft een opa uit Almelo veroordeeld tot 240 uur werkstraf en drie maanden voorwaardelijke celstraf omdat hij de vader van zijn kleinkind mishandelde.</p>
      <p>Ook de 38-jarige moeder van het 8-jarige jongetje werd veroordeeld. Zij kreeg 160 uur werkstraf waarvan de helft voorwaardelijk. Opa en dochter moeten het slachtoffer samen 1500 euro schadevergoeding betalen. <br/><br/>De vader van het jongetje weigerde het jongetje mee te geven aan zijn moeder toen ze de relatie verbrak. Bemiddeling van een wijkcoach en wijkagent mocht niet baten, de vader hield het jongetje bij zich. <br/><br/><b>Kettingslot</b><br/>Op 18 februari vorig jaar knapte er iets bij de opa bij een bezoekje aan de woning van de vader. Hij riep zijn dochter toe dat ze haar kind moest meenemen en sloeg de vader, die na een duw op de grond viel, een aantal keren met een kettingslot. De vader liep een gebroken voet en een scheurtje in zijn schedel op. <br/><br/>De inmiddels negen jaar oude zoon woont nu bij zijn moeder. Of dat zo blijft, is niet zeker. De juridische strijd rond de voogdij loopt nog. Volgens de advocate is de vader in de tussentijd een aantal keren veroordeeld wegens stalking en het overtreden van een door de moeder aangevraagd contactverbod.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Opa+krijgt+werkstraf+voor+slaan+vader+van+kleinzoontje+met+kettingslot">06 - 57 03 33 33</a>.</aside>
    </article>
  </body>
</html>