<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550906.html/%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AF%D8%B1-%D8%A8%D8%B1%D8%AE%DB%8C-%DA%A9%D8%B4%D9%88%D8%B1%D9%87%D8%A7-%D8%AA%D9%88%D8%B7%D8%A6%D9%87-%D8%B9%D9%84%DB%8C%D9%87-%D8%AC%D8%A8%D9%87%D9%87-%D8%A7%D9%86%D9%82%D9%84%D8%A7%D8%A8-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T15:33:00+00:00"/>
    <meta property="og:title" content="اغتشاشات اخیر در برخی کشورها توطئه علیه جبهه انقلاب است"/>
    <meta property="og:description" content="ائمه جمعه استان لرستان تاکید کردند: اغتشاشات اخیر در برخی از کشورها، توطئه علیه جبهه انقلاب است که دشمنان در این مسیر با شکست همراه می‌شوند."/>
  </head>
  <body>
    <article>
      <h1>اغتشاشات اخیر در برخی کشورها توطئه علیه جبهه انقلاب است</h1>
      <h2>ائمه جمعه استان لرستان:</h2>
      <address>
        <time datetime="2019-11-29T15:33:00+00:00">29 Nov 2019, 15:33</time>
      </address>
      <p>ائمه جمعه استان لرستان تاکید کردند: اغتشاشات اخیر در برخی از کشورها، توطئه علیه جبهه انقلاب است که دشمنان در این مسیر با شکست همراه می‌شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/">سفیر افلاک،</a> حجت الاسلام سید علی حسینی در خطبه های این هفته نماز جمعه بروجرد اظهار داشت: توطئه ای اخیرا توسط دشمنان ایجاد شده که اغتشاش و آشوب را ایجاد کنند که این اغتشاشات در کشورهای ایران، عراق و لبنان انجام شد اما توطئه های آنان به جایی نخواهد رسید و جبهه انقلاب پیروز است.</p>
      <p>وی افزود: امروز جبهه مقاومت پیشرفت کرده و به قدرتی بزرگ تبدیل شده است به طوری که قدرت فلسطین سبب شده تا اسرائیل احساس ناامنی کند و فلسطین تهدیدی جدی برای اسرائیل است.</p>
      <p>امام جمعه بروجرد با اشاره به طرح سهیمه بندی و افزایش قیمت بنزین عنوان کرد: متاسفانه هوشمندانه برای اجرای این طرح اقدام نشد در حالی که باید این طرح آرام آرام در طول چند سال انجام می شد اما یکباره انجام شد و به صورت محرمانه، که کار درستی نبود.</p>
      <p>وی بیان کرد: همه مسئولان و مردم باید در جریان افزایش قیمت بنزین قرار می گرفتند نه این که این افزایش قیمت شوکی را در کشور ایجاد کند، مگر مردم نامحرم بودند که در راستای اجرای این طرح با آنها صحبت نشد؟</p>
      <p>حجت الاسلام حسینی تصریح کرد: بعد از ایجاد آشوب در برخی از شهرهای کشور، اینترنت قطع شد و این یک ضعف است که چرا در کشور اینترنت ملی وجود ندارد و سرورها در کشوری دیگر وجود دارد که می طلبد دولت برای این کار اقدام کند.</p>
      <p>وی خاطرنشان کرد: مقام معظم رهبری با شجاعت و صراحت بعد از این برنامه برای حفظ ارکان نظام دفاع کردند.</p>
      <p>امام جمعه بروجرد با تاکید بر نظارت بر بازار گفت: با نظارت ها نباید اجازه داد که قیمت کالاها افزایش یابد و همچنین برای افرادی که ماشین های فرسوده دارند و از اقشار ضعیف جامعه هستند باید فکری شود.</p>
      <p>وی با اشاره به سالروز مجلس شورای اسلامی اظهار داشت: آیت الله مدرس فردی شجاع، نترس، دنیا گریز و خدوم بودند که با دلسوزی برای خدمت به مردم تلاش می کردند و در این راه به شهادت رسیدند و امروز نمایندگان مجلس باید مانند آیت الله مدرس برای خدمت به مردم گام بردارند.</p>
      <p>حجت الاسلام حسینی افزود: روز گذشته سپاه بروجرد برنامه تجلیل از نخبگان را انجام داد که کاری بسیار مناسب بود.</p>
      <p>
        <b>دشمن با برنامه ریزی و توطئه عمیق به دنبال براندازی نظام بود</b>
      </p>
      <p>حجت الاسلام سرلڪ امام جمعه شهرستان الیگودرز در خطبه های نماز جمعه این هفته شهر الیگودرز به ویژگی های شخصیتی شهید مدرس اشاره ڪرد و اظهارداشت: دین شناسی عمیق، استڪبار و استعمار ستیزی، استقلال شخصیت و عدم وابستگی به هیچ حزب و جناحی از مهمترین ویژگیهای شهید مدرس بود.</p>
      <p>وی با اشاره به دشمن شناسی، ساده زیستی و مردم گرایی شهید مدرس در دوران نمایندگی وی افزود: ڪاندیدا باید شهید مدرس را الگوی خود قرار دهند.</p>
      <p>امام جمعه الیگودرز عنوان کرد : دهم آذر ماه ثبت نام داوطلبین انتخابات مجلس آغاز و اسامی این افراد جهت احراز صلاحیت به شورای محترم نگهبان داده خواهد شد و افرادی ڪه در انتخابات رای لازم را ڪسب نڪردند باید مردم را فراموش نڪنند و در مسئولیت دیگر به مردم خدمت ڪنند و مردم را تنها برای رای احترام و تڪریم نڪنند.</p>
      <p>وی به سخنان رهبر مقام معظم انقلاب در جمع بسیجیان اشاره و بیان ڪرد: دشمن با برنامه ریزی و توطئه عمیق بدنبال براندازی بر علیه نظام بود و رهبر انقلاب از سال قبل این توطئه عمیق را پیش بینی ڪرده بودند.</p>
      <p>سرلک تصریح کرد: دولتمردان چرا با اقدامات سبب نگرانی مردم می شوند هم اڪنون عده ای ڪه مستحق اند سبد معیشتی را دریافت نڪرده اند، چرا دولت برای جبران ڪسری بودجه خود بنزین را گران ڪرد درحالیڪه تنها با اعمال مالیات بر سه میلیون خانه مسڪونی خالی و جلوگیری از فرار مالیاتی می توانست ۴۰ هزار میلیارد تومان درآمد ڪسب ڪند ولی متاسفانه دولتمردان به بهانه عدم سرڪ ڪشیدن به حساب های شخصی مردم هربار از انجام این وظیفه شانه خالی می ڪنند.</p>
      <p>
        <b>متصدیان انتخابات کوهدشت اشتباهات و نابسامانی های گذشته را تکرار نکنند</b>
      </p>
      <p>حجت الاسلام محمدرضا سبحانی امام جمعه موقت کوهدشت نیز در خطبه های نماز جمعه کوهدشت اظهار داشت: انسان باید به زندگی در دنیا دل بستگی نداشته باشد، چرا که افراد زیادی با عمرهای طولانی و منزل های زیبا در گذشته زیست می کردند که الان وجود ندارند.<br/>وی با اشاره به خطبه 226 نهج البلاغه افزود: تنها راه نجات از انسان، رعایت تقوای الهی است، دنیا ارزشی ندارند، برخی در آخرت گرفتار پول هایی هستند که نباید در دنیا به دست می آوردند.</p>
      <p>امام جمعه موقت کوهدشت مجلس شورای اسلامی را از مهمترین ارکان کشور برشمرد و عنوان کرد: نمایندگان مجلس باید با تعهد و تخصص قوانینی را تصویب کنند که موجب تعالی و برون رفت کشور از مشکلات شود.</p>
      <p>وی با اشاره به انتخابات پیشرو داشت تصریح کرد:قصد افراد برای حضور در مجلس باید الهی و احساس وظیفه در زمینه رفع مشکلات و آلام مردم را داشته باشند چرا که اگر غیر این باشد دنیا و آخرت خود را ویران ساخته است.</p>
      <p>سبحانی به ضرورت مراقبت و هوشیاری مسئولان تاکید کرد و گفت: انتخابات امانت ملت است نباید متصدیان ذی ربط، آخرت خود را به دنیای دیگران بفروشند، برای هر میز ریاست در مملکت خون چندین شهید ریخته شده است.</p>
      <p>وی خطاب به مجریان برگزاری انتخابات شهرستان بیان کرد: اشتباهات و نابسامانی هایی که در انتخابات گذشته بوده نباید تکرار شود باید انتخابات سالمی دور از مسائل حاشیه ای برگزار شود چراکه میزان رای ملت است و نباید آن را سلیقه شخصی دانسته و روابط را جایگزین ضوابط کنیم.</p>
      <p>امام جمعه موقت کوهدشت اظهارداشت: مسئولان بر بازار شهرستان نظارت داشته باشند تا اقلام گران نشود، خوب است همانند اوایل انقلاب اسلامی و دوران دفاع مقدس مسئولان با حضور در نمازهای جماعت از نزدیک مشکلات مردم را بررسی و در رفع آن تلاش کنند.</p>
      <p>
        <b>کاندیداها برای ایجاد رفاه مردم وارد عرصه شوند</b>
      </p>
      <p>حجت الاسلام موسوی خطیب این هفته نماز جمعه شهرستان سلسله نیز ضمن تبریک و تهنیت میلاد امام حسن عسگری(ع) اظهارداشت: یکی از وظایف مهم امام حسن عسگری(ع) در باب اعلام ظهور و معرفی امام زمان (عج) به عالم بشریت بود.</p>
      <p>وی افزود: در دیداری که بسیجیان سرافراز با فرمانده کل قوا حضرت امام خامنه‌ای در هفته ای که گذشت داشتند، رهبری به نکاتی اشاره داشتند که لازم است به آنها بپردازیم، در ابتدای این دیدار مقام معظم رهبری از حضور پر شکوه و با بصیرت مردم که در طول تاریخ زبان زد خاص وعام بوده، تشکر کردند و فرمودند لازم است تکریم و تعظیم خود را خدمت مردم ایران به خاطر این حرکت اعلام کنم.</p>
      <p>امام جمعه شهرستان سلسله عنوان کرد: در دیدارهای که مقام معظم رهبری در چندین ماه گذشته داشتند و اشاراتی به فتنه ۹۸ نمودند، دیدیم که با حرکت مردم در راهپیمایی نه‌تنها برنامه دشمن خنثی و ناکام ماند، بلکه تمام نقشه ها دشمن را نابود کردند.</p>
      <p>وی به اعتراضات اخیری که در نجف اشرف و کربلای معلی اتفاق افتاد اشاره کرد و گفت: دیدیم که آشوبگران چگونه اموال مردم را به تاراج و اختلاف بین دولت و مردم ایجاد کردند اما به فضل الهی و کلام های آرام بخش مرجعیت این فتنه از بین خواهد رفت.</p>
      <p>موسوی تصریح کرد: بسیج و بسیجی بودن یک تفکر است و اینکه بسیج به همان میزان گستردگی که دارد، به همان میزان از سوی استکبار جهانی دشمن دارد و خار چشم دشمن است.</p>
      <p>وی ضمن تبریک ۱۰ آذر ماه روز مجلس شورای اسلامی که مرجع قانون گذاری برای رفاه و امنیت مردم است خاطرنشان کرد: قوه مقننه با شناسایی دقیق نیازهای جامعه می توانند ملت را به سوی موفقیت سوق دهند.</p>
      <p>امام جمعه شهرستان سلسله با یاد آوری انتخابات پیش رو مجلس، از داوطلبان و کاندیداها خواستند با درک موقعیت و برای ایجاد رفاه برای مردم وارد این عرصه شوند.</p>
      <p>وی با تبریک روز جهانی معلولان از مسئولان خواست که در حوزه اشتغال، حوزه رفت و آمد و توانمندسازی به فکر معلولان باشند.</p>
      <p>
        <b>امروز نسل چهارم ناامنی ها و مبارزه با افکار و اراده است</b>
      </p>
      <p>حجت السلام والمسلمین سپهوند امام جمعه شهرستان ازنا در خطبه های این هفته نماز جمعه این شهرستان با اشاره به سالروز عروج ملکوتی شهید شهریاری اظهارداشت: عزیزانی که شهدای مربوط به این شهرستان دارالمومنین هستند و از درگاه خداوند متعال بالاترین اجر و جایگاه را برای این شهدای والا مقام مسئلت داریم و از خداوند متعال می خواهیم توفیق بدهد که وظیفه خود را در قبال شهدا انجام دهیم.</p>
      <p>وی افزود: روز چهارشنبه بسیجیان سربلند سراسر کشور به نمایندگی از گروه قابل توجهی همراه با فرماندهان سپاه محضر مقام معظم رهبری رسیدند که معظم له نکات مهمی را فرمودند از جمله سپاس به درگاه خدای متعال و قبل از آن که تشکر کنند از نیروهای امنیتی ، انتظامی و نظامی و بیان به این که این عزیزان نیز سهم قابل توجهی در کنترل اغتشاشات داشتند فرمودند قدرت اصلی قدرت مردم ولایت مدار است، مردمی که در این یک هفته آمدند.</p>
      <p>امام جمعه ازنا با اشاره به فرمایش مقام معظم رهبری مبنی بر اینکه توطئه را مردم از بین بردن در اغتشاشات و نابود کردند عنوان کرد: بعد از ۲سال برنامه ریزی بدخواهان نظام استکبار جهاتی، صهیونیسم خونخوار و آن هزینه هایی هنگفتی که انجام دادند اگر چه یکسری هزینه های اجتماعی و اقتصادی هم بر ایران وارد شد اما اصلا قابل مقایسه با هزینه هایی که آنها انجام دادند نیست و هم اکنون مرعوب، ناامید و شکست خورده هستند.</p>
      <p>وی بیان کرد: در دیدار مذکور معظم له مراتب ارادت خود را به مردم ایران اسلامی اعلام داشتند و فرمودند قدرت اصلی حمایت همه جانبه مردم بود که کار را در اغتشاشات تمام کرد.</p>
      <p>سپهوند گفت: رهبری در کنار این بیانات تسریع به وجود نیروی عظیم بسیج کردند و فرمودند که بسیج به اندازه یک درصد به تعبیر بنده حقیر وارداتی نیست، تمام فکر بسیج، ساز و تشکیل سازمان بسبج مستضعفین در ایران مرهون یک بصیرت و یک الهام است که به امام راحل شد.</p>
      <p>وی تصریح کرد: بعد از آن دلباختگی و دلدادگی جوانان انقلابی در بحث تسخیر لانه جاسوسی حدود ۲۲ روز بعد به امام (ره) الهام شد و این فکر بی نظیر که تا آن روز در هیچ جای دنیا حتی بخشی از آن را هم نداشتیم و این الهام یک عنایتی بود که خداوند متعال به امام عزیز ما داشتند و این نیروی ماندنی و جامعه بسیج را تاسیس کردند.</p>
      <p>امام جمعه ازنا خاطرنشان کرد: در عین حالی که از فضایل و خوبی های بسیج معظم له فرمودند تذکراتی نیز داده شد از جمله مسئله نماز محوری برای بسیجیان عزیز که همه ما نیازاست با نماز مانوس شویم و عبادت خدای متعال را مراقبت کنیم.</p>
      <p>وی اظهارداشت: معظم له فرمودند در دنیا تا قبل از انقلاب اسلامی و فکر ولایت مطلقه فقیه که امام (ره) از متون دینی درآورد و این انقلاب عزیز را ایجاد کردند تا قبل از آن دو فکر ، دو نگاه، دو گروه بیشتر نبود یا سلطه گر و یا سلطه پذیر، رهاورد مبارک انقلاب اسلامی این بود که ما نه سلطه گرو نه سلطه پذیر هستیم بلکه سلطه ستیزیم.</p>
      <p>سپهوند با بیان اینکه با سلطه مبارزه می کنیم افزود: در مقابل شرق و غرب ماندیم و سلطه ستیزی خود را به نمایش گذاشتیم و تا امروز به لطف خداوند متعال غیر از خیر این فرهنگ و این فکر برای ما چیز دیگری نداشته است، امروز نسل چهارم ناامنی ها، مسئله مبارزه با افکار و اراده است.</p>
      <p>وی گفت: دشمن در طول این ۲ سال سعی کرده روی اراده، فکر جوانان و مردم ولایت مدار ایران اسلامی ما کار کند که بلکه خلعی در اراده آنها ایجادکنند و بعد هم منجر شد به برخورد خشنی که دیدید هیچ شباهتی به حمایت از مشکلات اقتصادی مردم نداشت.</p>
      <p>
        <b>عدالت اقتصادی و مبارزه با فساد خواسته همه مسئولان باشد</b>
      </p>
      <p>حجت الاسلام و المسلمین محمد سوری امام جمعه چگنی اظهار داشت: عملکرد قوه قضائیه در مبارزه با فساد اقتصادی، برخورد نمایشی و ظاهری نیست.</p>
      <p>وی با بیان اینکه قوه قضائیه دستاوردهای بسیار مهمی در عرصه اجرا و برقرای عدالت داشته است افزود: این اعتمادی که در بین مردم و امیدی که ایجاد شده به خاطر زحمات این قوه است که عدالت اقتصادی و مبارزه با فساد باید خواسته همه مسئولان باشد.</p>
      <p>امام جمعه چگنی عنوان کرد: عملیات هوشمندانه سپاه در برخورد با زم، حرکات قوه قضائیه و اطلاعات سپاه در برخورد با دانیال زاده به عنوان یک مفسد بزرگ اقتصادی قابل تحسین است.</p>
      <p>وی با اشاره به راه اندازی فردو افزود: راه اندازی فردو سیاست شهید علی محمدی با گام چهارم ایران محقق شد که این سیاست راهبردی پس از ۵سال تعطیلی به چرخه غنی سازی بازگشته است.</p>
      <p> </p>
      <p>انتهای پیام/</p>
    </article>
  </body>
</html>