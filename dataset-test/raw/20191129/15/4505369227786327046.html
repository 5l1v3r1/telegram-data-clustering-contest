<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/prognoza-meteo_499819.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T15:06:23+00:00"/>
    <meta property="og:title" content="PROGNOZA METEO: Vreme rece şi ploi la început de decembrie. Ninsori în Transilvania, Moldova şi Muntenia"/>
    <meta property="og:description" content="PROGNOZA METEO. Vreme se răceşte &amp;icirc;n toată ţara. S&amp;acirc;mbătă se vor semnala precipitații, ziua &amp;icirc;n regiunile sudice, estice și centrale și izolat &amp;icirc;n rest, iar noaptea mai ales &amp;icirc;n cele sud-estice. Lapoviță și ninsoa"/>
  </head>
  <body>
    <article>
      <h1>PROGNOZA METEO: Vreme rece şi ploi la început de decembrie. Ninsori în Transilvania, Moldova şi Muntenia</h1>
      <address>
        <time datetime="2019-11-29T15:06:23+00:00">29 Nov 2019, 15:06</time>
      </address>
      <p>PROGNOZA METEO. Vreme se răceşte în toată ţara. Sâmbătă se vor semnala precipitații, ziua în regiunile sudice, estice și centrale și izolat în rest, iar noaptea mai ales în cele sud-estice. Lapoviță și ninsoare se vor semnala în Transilvania și în zona subcarpatică a Moldovei, apoi şi în nordul Munteniei. La munte treptat vor predomina ninsorile.</p>
      <p><b>PROGNOZA METEO SAMBATA:</b> Vremea se va răci față de ziua precedentă și va deveni normală pentru această perioadă, exceptând sud-estul țării unde valorile termice diurne se vor menține ușor mai ridicate față de mediile multianuale. Temperaturile maxime se vor încadra între 3 și 13 grade. Cerul va avea înnorări și se vor semnala precipitații, ziua în regiunile sudice, estice și centrale și izolat în rest, iar noaptea mai ales în cele sud-estice. Va ploua, iar trecător precipitațiile vor fi și sub formă de lapoviță și ninsoare în Transilvania și în zona subcarpatică a Moldovei, iar în a doua parte a intervalului, mai ales în zona subcarpatică a Munteniei. La munte treptat vor predomina ninsorile. Izolat cantitățile de apă vor acumula 10...15 l/mp. Vântul va sufla slab și moderat, cu intensificări temporare în zona de munte, în special pe crestele Carpaților Meridionali și ale Munților Banatului, unde la rafală se vor atinge viteze de 70...80 km/h, trecător spulberând ninsoarea, dar pe suprafețe mai mici și la cote mai reduse și în restul teritoriului. Temperaturile minime, mult mai coborâte față de noaptea precedentă, îndeosebi în jumătatea de nord a teritoriului, unde vor fi preponderent negative, se vor situa între -6 și 4 grade, mai scăzute în depresiuni.</p>
      <p>BUCUREŞTI Cerul va avea înnorări și temporar va ploua slab, iar în a doua parte a nopții vor fi condiții pentru lapoviță sau fulguială. Vântul va sufla slab și moderat. Temperatura maximă va fi de 9...10 grade, iar cea minimă de 2...3 grade.</p>
      <p><b>PROGNOZA METEO DUMINICA:</b> Procesul de răcire a vremii va continua și se va resimți în toate regiunile, astfel că valorile de temperatură se vor situa în general în jurul mediilor multianuale. Pe parcursul zilei cerul va fi variabil, cu înnorări în sudul și parțial în centrul țării, iar pe arii restrânse în Muntenia se vor semnala precipitații slabe mixte. Noaptea cerul se va înnora treptat în vestul, nordul și centrul țării, dar numai izolat vor fi precipitații mixte. În zona de munte, pe spații mici vor predomina ninsorile. Vântul va sufla slab și moderat, cu unele intensificări la început în sud-est, iar din a doua parte a intervalului la munte, îndeosebi pe creste. Temperaturile maxime se vor încadra între 1 și 8 grade, iar cele minime, preponderent negative, vor fi cuprinse între -7 și 1 grad, mai coborâte în depresiunile din estul Transilvaniei. Izolat vor fi condiții de ceață.</p>
      <p>BUCUREŞTI Vremea se va răci semnificativ, astfel că valorile de temperatură se vor situa în jurul celor caracteristice pentru această perioadă a anului. Cerul va fi mai mult noros mai ales în prima parte a intervalului, iar cel mai probabil în orele dimineții vor fi posibile precipitații, sub formă de lapoviță sau fulguială. Vântul va sufla slab până la moderat. Temperatura maximă se va situa în jurul valorii de 5 grade, iar cea minimă va fi de -4...-2 grade. Noaptea va crește probabilitatea de apariție a ceții.</p>
      <p><b><i>PROGNOZA METEO LUNI:</i></b> Vremea va fi închisă în regiunile vestice, nordice și centrale și se vor semnala precipitații, ninsori la munte și în Maramureș, sub formă de lapoviță și ninsoare în Crișana, Transilvania și nordul Moldovei și mixte în Banat. În restul teritoriului cerul va prezenta înnorări temporare, cu precădere pe parcursul nopții, când local vor fi ploi și trecător lapoviță sau ninsoare. Izolat vor fi depuneri de polei. Vântul va sufla slab și moderat, cu intensificări temporare la munte, mai ales pe creste, dar trecător și pe spații mai mici și în regiunile sudice și estice. Temperaturile maxime se vor încadra între 0 și 10 grade, iar cele minime, mai ridicate decât în noaptea precedentă, vor fi cuprinse, în general, între -3 și 3 grade. Izolat vor fi condiții de ceață.</p>
      <p>BUCUREŞTI Vremea va fi apropiată de normalul termic al perioadei. Cerul va fi variabil, cu înnorări spre seară și noaptea, când temporar se vor semnala precipitații slabe, predominant sub formă de ploaie. Temperatura maximă va fi de 7...8 grade, iar cea minimă de -2...0 grade.</p>
      <p><b>PROGNOZA METEO MARTI:</b> Cerul va fi variabil, cu înnorări în regiunile sudice, mai ales pe parcursul zilei, când local se vor semnala precipitații slabe mixte, iar la începutul intervalului în centrul, nord-estul țării și la munte, unde izolat și trecător va fulgui. Vântul va sufla slab și moderat, cu intensificări temporare în zona de munte, mai ales pe creste, dar local și la cote mai reduse și în sud-vest și nord-est. Temperaturile maxime se vor încadra între 0 și 6 grade, iar cele minime, în scădere semnificativă față de noaptea precedentă, vor fi cuprinse între -9 și -1 grad, mai coborâte în depresiunile din estul Transilvaniei. Vor fi condiții de ceață.</p>
      <p>BUCUREŞTI Cerul va fi noros în prima parte a intervalului, când se vor semnala precipitații slabe mixte. Vântul va sufla slab și moderat. Temperatura maximă va fi de 3...4 grade, iar cea minimă de -3...-1 grad. </p>
    </article>
  </body>
</html>