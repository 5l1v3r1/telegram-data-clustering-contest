<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/romy-en-tim-vervangen-jan-smit-in-ziggo-dome/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T15:41:46+00:00"/>
    <meta property="og:title" content="Romy en Tim vervangen Jan Smit in Ziggo Dome"/>
    <meta property="og:description" content="Romy Monteiro en Tim Douwsma presenteren over twee weken het Muziekfeest van het Jaar in de Ziggo Dome. Het duo vervangt op 14 december Jan Smit, die vanwege gezondheidsklachten zijn agenda heeft leeggemaakt."/>
  </head>
  <body>
    <article>
      <h1>Romy en Tim vervangen Jan Smit in Ziggo Dome</h1>
      <address><time datetime="2019-11-29T15:41:46+00:00">29 Nov 2019, 15:41</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Romy Monteiro en Tim Douwsma presenteren over twee weken het Muziekfeest van het Jaar in de Ziggo Dome. Het duo vervangt op 14 december Jan Smit, die vanwege gezondheidsklachten zijn agenda heeft leeggemaakt.</p>
      <p>“Het is heel erg spijtig dat Jan zich niet goed voelt en er niet bij kan zijn”, zei Tim vrijdag in het programma De Weekendborrel op NPO Sterren NL Radio. “Maar ik vind het een eer dat ik zijn rol kan overnemen samen met mijn lieve collega Romy Monteiro.”</p>
      <p>Romy heeft al enige ervaring met het Muziekfeest van het Jaar. Vorig jaar was ze een van de optredende artiesten. Dit jaar staan onder anderen Glennis Grace, Jeroen van der Boom, Maan en Frans Bauer op het podium.</p>
      <p>De registratie van de show wordt op oudejaarsavond uitgezonden op NPO 3.</p>
      <p>BuzzE</p>
    </article>
  </body>
</html>