<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/29/incendio-in-un-abitazione-evacuata-una-palazzina-a-cagliari-136-958739.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T15:54:12+00:00"/>
    <meta property="og:title" content="Incendio in un'abitazione, evacuata una palazzina a Cagliari"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via pitzolo</h6>
      <h1>Incendio in un'abitazione, evacuata una palazzina a Cagliari</h1>
      <h2>Il fumo ha invaso anche le altre case e alcune persone presenti in quel momento sono scappate in strada</h2>
      <address><time datetime="2019-11-29T15:54:12+00:00">29 Nov 2019, 15:54</time> by <a rel="author" href="https://www.unionesarda.it/autore/matteo_vercelli/148" target="_blank">Matteo Vercelli</a></address>
      <p>Momenti di apprensione e inquilini in fuga da una palazzina in via Pitzolo a Cagliari per un incendio scoppiato di pomeriggio in un'abitazione.</p>
      <p>Il rogo, secondo una prima ricostruzione, ha interessato due verande di un appartamento all'ultimo piano dell'edificio. Ma il fumo ha invaso anche le altre case e alcune persone presenti in quel momento sono scappate in strada.</p>
      <p>Immediata la segnalazione al 115. Sono intervenute le squadre dei vigili del fuoco che si sono occupate di domare l'incendio e mettere in sicurezza lo stabile.</p>
      <p>Sul posto anche il 118 (per verificare le condizioni degli inquilini che avevano inalato il fumo), la polizia municipale (la strada nel centro città è stata chiusa precauzionalmente e per permettere ai vigili del fuoco di operare in sicurezza) e i carabinieri della compagnia di Cagliari che hanno avviato le indagini per capire la natura del rogo.</p>
    </article>
  </body>
</html>