<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-administratie_locala-23522863-primarul-sectorului-3-robert-negoita-anuntat-castigat-definitiv-instanta-parcul-pantelimon.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-29T15:35:00+00:00"/>
    <meta property="og:title" content="Primarul Sectorului 3, Robert Negoiţă, a anunțat că a câștigat definitiv în instanță Parcul Pantelimon"/>
    <meta property="og:description" content="Primarul Sectorului 3, Robert Negoiţă, a anunţat vineri că primăria a câştigat &quot;irevocabil&quot; Parcul Pantelimon, după ce o mare parte din acesta a fost revendicat. În urmă cu o"/>
  </head>
  <body>
    <article>
      <h1>Primarul Sectorului 3, Robert Negoiţă, a anunțat că a câștigat definitiv în instanță Parcul Pantelimon</h1>
      <address><time datetime="2019-11-29T15:35:00+00:00">29 Nov 2019, 15:35</time> by <a rel="author">Catiușa Ivanov</a></address>
      <p><b>Primarul Sectorului 3, Robert Negoiţă, a anunţat vineri că primăria a câştigat "irevocabil" Parcul Pantelimon, după ce o mare parte din acesta a fost revendicat. În urmă cu o săptămână, edilul a anunțat că a câștigat procesul și în ceea ce privește cele 12 hectare retrocedate în Parcul IOR, dar sentința nu este definitivă. <br/></b><br/>"Am câştigat irevocabil Parcul Pantelimon. Nu cunosc foarte mulţi faptul că am fost în proces cu ticăloşii, care, pe acelaşi model de la Parcul IOR, în primul rând au modificat indicatorii urbanistici, l-au transformat din parc în zonă construibilă. Şi în paralel au atacat, că - vezi Doamne! - pe documente false, pe expertize contrafăcute au vrut să ne ia parcul, o mare parte din parc, cea mai atractivă, zona dinspre metrou. Vestea bună este că l-am câştigat irevocabil. Deci nu au nicio cale de atac, s-a încheiat discuţia", a anunţat primarul, la o conferinţă de presă, potrivit Agerpres.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRobert.Negoita%2Fvideos%2F772450456551503%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
    </article>
  </body>
</html>