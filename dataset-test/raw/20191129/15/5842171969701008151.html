<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/360677-tatru-kalnos-dzivibu-zaudejusi-divi-ukrainu-alpinisti"/>
    <meta property="og:site_name" content="Jauns.lv"/>
    <meta property="article:published_time" content="2019-11-29T15:11:00+00:00"/>
    <meta property="og:title" content="Tatru kalnos dzīvību zaudējuši divi ukraiņu alpīnisti"/>
    <meta property="og:description" content="Divi Ukrainas kalnos kāpēji lielas sniega vētras dēļ Slovākijā esošajos Tatru kalnos zaudējuši dzīvību pēc kritiena, piektdien paziņoja vietējie glābēji."/>
  </head>
  <body>
    <article>
      <h1>Tatru kalnos dzīvību zaudējuši divi ukraiņu alpīnisti</h1>
      <address><time datetime="2019-11-29T15:11:00+00:00">29 Nov 2019, 15:11</time> by <a rel="author">Jauns.lv / LETA</a></address>
      <p>
        <b>Divi Ukrainas kalnos kāpēji lielas sniega vētras dēļ Slovākijā esošajos Tatru kalnos zaudējuši dzīvību pēc kritiena, piektdien paziņoja vietējie glābēji.</b>
      </p>
      <p>Tiek vēstīts, ka bojāgājušie ir vīrietis un sieviete, kuri vājās redzamības dēļ, piedzīvojuši kritienu Tatru kalnos, kā rezultātā zaudēja dzīvības.</p>
      <p>Slovākijas Kalnu glābēju serviss (HZS) ceturtdien no kādas ukraiņu alpīnistu grupas saņēma ziņu, ka viņu 11 cilvēku pulkā pazudušas divas personas, kas, visticamāk, varētu atrasties tuvu Lomņicas virsotnei.</p>
      <p>"Abi Ukrainas kalnos kāpēji - 67 gadus vecs vīrietis un 30 gadus veca sieviete - pēc kritiena no gūtajām traumām mira," teikts HZS paziņojumā, kas arī vēsta, ka glābšana notikusi tumsā ļoti nelabvēlīgos laikapstākļos.</p>
      <p>Tikmēr Ukrainas Kalnu kāpšanas federācija atklāja, ka negadījums noticis, abiem cilvēkiem jau dodoties lejup. Plašākas detaļas gan netika atklātas.</p>
      <p>Kijevas kalnu kāpšanas klubs "Vertical" savā "Facebook" lapā ievietojis informāciju, kas vēsta, ka mirušais vīrietis bijis Vladimirs Mihalko, bet sieviete - Irina Skriļova.</p>
      <p>Lomņicas virsotne ir 2634 metrus augsta, un tā ir viena no tūristu iecienītākajām smailēm Tatru kalnos.</p>
      <p>Čehijas ziņu aģentūra CTK vēsta, ka šogad Slovākijas kalnos miruši vairāk cilvēku nekā pērn, ka dzīvību zaudēja 32 personas.</p>
    </article>
  </body>
</html>