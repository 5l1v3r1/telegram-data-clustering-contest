<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/doi-tineri-au-plantat-trandafiri-in-gropile-de-pe-un-drum-national-20101436"/>
    <meta property="og:site_name" content="Cancan.ro"/>
    <meta property="article:published_time" content="2019-11-29T15:55:36+00:00"/>
    <meta property="og:title" content="Doi tineri au plantat trandafiri în gropile de pe un drum național"/>
    <meta property="og:description" content="Doi tineri au plantat trandafiri în gropile de pe drumul național DN 23A, între localitățile Gologanu și Bordeasca, în județul Vrancea, nemulțumiți de"/>
  </head>
  <body>
    <article>
      <h1>Doi tineri au plantat trandafiri în gropile de pe un drum național</h1>
      <address><time datetime="2019-11-29T15:55:36+00:00">29 Nov 2019, 15:55</time> by <a rel="author">A.N.</a></address>
      <p>
        <b>Doi tineri au plantat trandafiri în gropile de pe drumul național DN 23A, între localitățile Gologanu și Bordeasca, în județul Vrancea, nemulțumiți de starea șoselei.</b>
      </p>
      <p>Cei doi tineri au regizat un film în care arată gropile de pe drumul național DN 23A. Unul dintre tineri plantează trei trandafiri într-un crater, însă în mod ironic sugerează că ar fi de fapt ficuși. Imaginile au fost postate pe Facebook.</p>
      <p><i><b>„Ce faceți, domnule, aici? Plantez niște ficuși. Păi, stați un pic.. ăia sunt ficuși? Dar asta e șosea? Cam aveți dreptate. Nu prea arată a șosea”</b></i>, este dialogul dintre cei doi tineri.</p>
      <p>Nu este prima dată când vrâncenii recurg la astfel de proteste, nemulțumiți de starea drumurilor. În urmă cu câțiva ani, și locuitorii comunei Urechești au făcut un astfel de protest. Sătui să-și distrugă mașinile în craterele de pe drumul județean care le traversa comuna, oamenii au vopsit conturul gropilor şi au pus trandafiri roșii în ele.</p>
    </article>
  </body>
</html>