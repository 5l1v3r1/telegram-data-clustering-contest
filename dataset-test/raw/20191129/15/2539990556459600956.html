<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2412977,PS-w-biegach-narciarskich-Norwegowie-najlepsi-w-sprintach-w-Kuusamo-Monika-Skinder-blisko-trzydziestki"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T15:47:00+00:00"/>
    <meta property="og:title" content="PŚ w biegach narciarskich: Norwegowie najlepsi w sprintach w Kuusamo. Monika Skinder blisko trzydziestki"/>
    <meta property="og:description" content="Piątkowa inauguracja Pucharu Świata w biegach narciarskich zakończyła się sukcesem reprezentantów Norwegii. Wśród mężczyzn najlepszy w sprincie techniką klasyczną okazał się Johannes Hoesflot Klaebo, a w rywalizacji kobiet zwyciężyła Maiken Casperssen Falla. Wszyscy Polacy "/>
  </head>
  <body>
    <article>
      <h1>PŚ w biegach narciarskich: Norwegowie najlepsi w sprintach w Kuusamo. Monika Skinder blisko trzydziestki</h1>
      <address>
        <time datetime="2019-11-29T15:47:00+00:00">29 Nov 2019, 15:47</time>
      </address>
      <p>
        <b>Piątkowa inauguracja Pucharu Świata w biegach narciarskich zakończyła się sukcesem reprezentantów Norwegii. Wśród mężczyzn najlepszy w sprincie techniką klasyczną okazał się Johannes Hoesflot Klaebo, a w rywalizacji kobiet zwyciężyła Maiken Casperssen Falla. Wszyscy Polacy </b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/5b12137b-b7b0-4c0d-9f0e-97af2b897c27.mp3"/>
          </figure>
          <p>Maciej Staręga przyznał, że jego występy w Kuusamo nigdy nie zachwycały (IAR)</p>
        </li>
      </ul>
      <ul>
        <li>
          <b>Norwegowie rozpoczęli sezon od wygranych w sprincie </b>
        </li>
        <li>
          <b>Najlepiej z biało-czerwonych spisała się Monika Skinder, która zajęła 32.miejsce </b>
        </li>
        <li>
          <b>Na sobotę zaplanowano biegi indywidualne techniką klasyczną </b>
        </li>
      </ul>
      <p>
        <b>Walka o trzecią Kulę rozpoczęta </b>
      </p>
      <p>Klaebo Kryształową Kulę zdobywał w dwóch poprzednich cyklach. Kolejny zaczął w świetnym stylu i w finale nie dał rywalom żadnych szans. Drugi Norweg Paal Golberg stracił do niego ponad cztery sekundy. Trzecie miejsce zajął Francuz Richard Jouve.</p>
      <figure>
        <iframe data-src="https://twitter.com/Dani1517T/status/1200400987258789889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Dominacja Falli </b>
      </p>
      <p>Falla też wygrała wyraźnie. Szwedka Jonna Sundling była wolniejsza o 2,33 s. Na najniższym stopniu podium stanęła Amerykanka Sadie Bjornsen.</p>
      <figure>
        <iframe data-src="https://twitter.com/FISCrossCountry/status/1200408375617449985?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dopiero na 20. miejscu sklasyfikowano słynną Norweżkę Therese Johaug. Zwyciężczyni Kryształowej Kuli z ubiegłego sezonu odpadła w ćwierćfinale. </p>
      <p>
        <b>Skinder blisko sukcesu </b>
      </p>
      <p>Z reprezentantów Polski najbliżej awansu do fazy pucharowej była Monika Skinder, którą sklasyfikowano na 32. pozycji. 56. miejsce zajęła Weronika Kaleta, a 59. Izabela Marcisz. Wśród mężczyzn Kamil Bury uplasował się na 54. pozycji, Maciej Staręga na 56., a Dominik Bury na 90.</p>
      <figure>
        <iframe data-src="https://twitter.com/pzn_pl/status/1200348751061245952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na sobotę zaplanowano biegi indywidualne techniką klasyczną - 10 km kobiet i 15 km mężczyzn.</p>
      <p><b>Wyniki sprintu techniką klasyczną:</b><br/><b>kobiety</b><br/>1. Maiken Caspersen Falla (Norwegia) 3.07,09<br/>2. Jonna Sundling (Szwecja) strata 2,33 s<br/>3. Sadie Bjornsen (USA) 2,77<br/>4. Ane Appelkvist Stenseth (Norwegia) 2,78<br/>5. Stina Nilsson (Szwecja) 7,00<br/>6. Tiril Udnes Weng (Norwegia) 17,61<br/>...<br/>32. Monika Skinder (Polska) odpadła w eliminacjach<br/>56. Weronika Kaleta (Polska) odpadła w eliminacjach<br/>59. Izabela Marcisz (Polska) odpadła w eliminacjach</p>
      <p><b>mężczyźni</b><br/>1. Johannes Hoesflot Klaebo (Norwegia) 2.39,47<br/>2. Paal Golberg (Norwegia) strata 4.17<br/>3. Richard Jouve (Francja) 4,62<br/>4. Aleksander Bolszunow (Rosja) 5,24<br/>5. Emil Iversen (Norwegia) 5,96<br/>6. Oskar Svensson (Szwecja) 9,50<br/>...<br/>54. Kamil Bury (Polska) odpadł w eliminacjach<br/>56. Maciej Staręga (Polska) odpadł w eliminacjach<br/>90. Dominik Bury (Polska) odpadł w eliminacjach</p>
      <p>
        <i>pm</i>
      </p>
      <related>
        <a href="https://www.polskieradio.pl/5/4147/Artykul/2306623,Lukas-Bauer-trenerem-polskich-biegaczy-narciarskich-Chce-zbudowac-silny-polski-zespol-na-igrzyska"/>
      </related>
    </article>
  </body>
</html>