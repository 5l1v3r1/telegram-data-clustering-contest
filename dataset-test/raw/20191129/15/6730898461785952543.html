<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/samsung_ce_navodno_kreirati_14nm_cpu-ove_za_intel-82220"/>
    <meta property="og:site_name" content="Benchmark"/>
    <meta property="article:published_time" content="2019-11-29T15:00:00+00:00"/>
    <meta property="og:title" content="Samsung će navodno kreirati 14nm CPU-ove za Intel"/>
    <meta property="og:description" content="Intel je odlučio da ne gubi vreme i već je kontaktirao TSMC i Samsung koji će kompaniji pomoći da proizvede deo 14nm CPU-ova"/>
  </head>
  <body>
    <article>
      <h1>Samsung će navodno kreirati 14nm CPU-ove za Intel</h1>
      <address>
        <time datetime="2019-11-29T15:00:00+00:00">29 Nov 2019, 15:00</time>
      </address>
      <figure>
        <img src="https://www.benchmark.rs/assets/img/news/main/932647aa345733fddd5a8853e1a67b96.jpg"/>
      </figure>
      <p><a href="https://www.benchmark.rs/tag/intel-128"><b>Intel</b></a> je tokom ove godine vratio svoju titulu najvećeg proizvođača čipova (koju je neko vreme držao <a href="https://www.benchmark.rs/tag/samsung-54"><b>Samsung</b></a>), ali ovo ne olakšava situaciju u kojoj se kompanija nalazi. To se posebno odnosi na aktuelni period, kada AMD ostvaruje odlične rezultate, donosi 7nm CPU čipove za desktop i radne stanice, pa čak i GPU-ove za mejnstrim korisnike.<br/><br/>Iako je tokom trećeg tromesečja zabeležio rekordnu zaradu, Intelovi problemi sa 14nm CPU zalihama se nastavljaju, a ovo je dovelo do odlaganja 10nm proizvoda za desktop sisteme. Ovo će svakako ići u korist AMD-a, čiji Ryzen procesori su trenutno izuzetno popularni i odlično se prodaju na Amazonu.<br/><br/>Ipak, Intel je odlučio da ne gubi vreme i već je kontaktirao TSMC i Samsung koji će kompaniji pomoći da proizvede deo 14nm CPU-ova kako bi se ostvarili trenutni zahtevi tržišta koji su viši od očekivanog.</p>
      <h3>Pogledajte još: <a href="https://www.benchmark.rs/vesti/samsung-je-sve-blize-kreiranju-qd-oled-tv-a-82217">Samsung je sve bliže kreiranju QD-OLED TV-a</a></h3>
      <p>Prema navodima, Samsung je sklopio sporazum o velikoj porudžbini od strane Intela za 14nm čipove, koja će južnokorejskoj kompaniji omogućiti značajan podsticaj nakon što je potražnja na tržištu memorija doživela veći pad.<br/><br/><i>Izvor: <a href="https://www.techspot.com/news/82965-samsung-reportedly-making-14nm-cpus-intel-supply-issues.html">TechSpot</a></i></p>
      <figure>
        <iframe src="https://www.youtube.com/embed/lEZvLyF4UkA" width="600" height="450" data-service="Youtube" scrolling="no"/>
      </figure>
    </article>
  </body>
</html>