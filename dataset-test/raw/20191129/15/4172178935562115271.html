<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/a-gynaikon/article/75058/olympiakos-epistrofi-sto-protathlima-apenanti-stin-eleytheria-mosxatoy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-29T15:45:07+00:00"/>
    <meta property="og:title" content="Ολυμπιακός: Επιστροφή στο πρωτάθλημα απέναντι στην Ελευθερία Μοσχάτου"/>
    <meta property="og:description" content="Οι «ερυθρόλευκες» ερχόμενες από την ήττα με την Βαλένθια (75-78) στην 5η αγωνιστική του Eurocup Γυναικών, προετοιμάζονται για το επόμενο παιχνίδι στο εγχώριο..."/>
  </head>
  <body>
    <article>
      <h1>Ολυμπιακός: Επιστροφή στο πρωτάθλημα απέναντι στην Ελευθερία Μοσχάτου</h1>
      <h2>Οι «ερυθρόλευκες» ερχόμενες από την ήττα με την Βαλένθια (75-78) στην 5η αγωνιστική του Eurocup Γυναικών, προετοιμάζονται για το επόμενο παιχνίδι στο εγχώριο πρωτάθλημα. </h2>
      <address><time datetime="2019-11-29T15:45:07+00:00">29 Nov 2019, 15:45</time> by <a rel="author">Γ. ΤΣΑΚΑΛΗΣ</a></address>
      <p>Μερικές ημέρες μετά το παιχνίδι με την <b>Βαλένθια</b> για την <b>5η</b> αγωνιστική του <b>Eurocup Γυναικών,</b> o <b>Ολυμπιακός</b> στρέφει και πάλι την προσοχή του στο <b>ελληνικό πρωτάθλημα.</b></p>
      <p>Η ομάδα του <b>Πειραιά</b> φιλοξενεί το <b>Σάββατο (30/11, 13:00)</b> την <b>Ελευθερία Μοσχάτου</b> στο βοηθητικό του <b>ΣΕΦ</b> (Αίθουσα 5) για την <b>7η</b> «στροφή» της <b>Α1 Γυναικών.</b></p>
      <p>Οι <b>«ερυθρόλευκες»</b> παραμένουν αήττητες για <b>120</b> αγώνες σε όλες τις εγχώριες διοργανώσεις <b>(103</b> σερί νίκες στο πρωτάθλημα), συνεχίζοντας να γράφουν ιστορία στο γυναικείο μπάσκετ και θέλουν απέναντι στην ομάδα από το <b>Μοσχάτο,</b> να διευρύνουν το ρεκόρ τους.</p>
      <p><b>Η αποστολή του Ολυμπιακού αποτελείται από τις</b>: <i>Πηνελόπη Παυλοπούλου, Εβίνα Σταμάτη, Κατερίνα Σωτηρίου, Τζέσικα Τόμας, Άννα Γιουρτσένκοβα, Άννα Σπυριδοπούλου, Μπασάρα Γκρέιβς, Άννα Νίκη Σταμολάμπρου, Αγγελική Νικολοπούλου, Τζάκι Γέμελος, Αφροδίτη Κοσμά, Βασιλική Λούκα και Μαρία Αυτζή.</i></p>
      <p>Την τελευταία στιγμή θα αποφασιστεί ποια από τις παραπάνω δεν θα συμπεριληφθεί στην <b>12άδα</b> του <b>Ολυμπιακού.</b></p>
      <p><b>Ο Γιώργος Παντελάκης δήλωσε για την αναμέτρηση με την Ελευθερία:</b> <i>«Ένα ακόμα ματς για το ελληνικό πρωτάθλημα για μας. Η Ελευθερία βέβαια είναι μια από τις δυνατές ομάδες της Α1 Γυναικών. Προερχόμαστε από την ήττα στο Eurocup και έχουν περάσει λίγες μέρες από την Βαλένθια. Εμείς πρέπει να ξεχάσουμε το αποτέλεσμα της Τετάρτης και να πάμε παρακάτω.</i></p>
      <p>
        <i>Έχουμε πολλά πράγματα να βελτιώσουμε και προσωπικά θέλω να δω αντίδραση από τις αθλήτριες μου και να είμαστε προσεκτικοί με την Ελευθερία. Δεν θα είναι τόσο εύκολο, όμως εξ αρχής έχουμε θέσει ως πρώτο στόχο τα κεκτημένα μας στην Ελλάδα και το αήττητο μας. Θέλω να παίξουμε καλά το Σάββατο και από την επόμενη μέρα να ξεκινήσουμε την προετοιμασία για το παιχνίδι στην Ουγγαρία».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/volleyball/a-gynaikon/article/75057/olympiakos-ypodexetai-ton-aianta-eyosmoy"/>
        <a href="https://www.fosonline.gr/basket/ethniki/article/75047/toys-koroidepsan-kai-orthos-efygan-oi-treis-toy-olympiakoy"/>
        <a href="https://www.fosonline.gr/polo/a-andron/article/75059/olympiakos-me-glyfada-prin-apo-ti-mpartseloneta"/>
        <a href="https://www.fosonline.gr/basket/ellada/article/75056/h-asteia-dikaiologia-toy-pitino-gia-toys-treis-toy-olympiakoy"/>
        <a href="https://www.fosonline.gr/basket/ellada/article/75053/h-apantisi-giannakopoyloy-stoys-treis-toy-olympiakoy-pic"/>
        <a href="https://www.fosonline.gr/podosfairo/superleague/article/75052/o-olympiakos-exei-ypovlithei-ennia-fores-se-elegxo-ntopingk-apo-tin-uefa"/>
      </related>
    </article>
  </body>
</html>