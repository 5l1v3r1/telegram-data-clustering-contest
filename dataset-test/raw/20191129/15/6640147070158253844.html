<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/rayman-legends-gratis-epic-games-store/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-29T15:01:00+00:00"/>
    <meta property="og:title" content="Rayman Legends gratis per un periodo limitato sull’Epic Games Store | Game Division"/>
    <meta property="og:description" content="Anche questa settimana l'Epic Games Store ha deciso di rendere disponibile gratuitamente Rayman Legends, un titolo assolutamente irrinunciabile."/>
  </head>
  <body>
    <article>
      <h1>Rayman Legends gratis per un periodo limitato sull’Epic Games Store | Game Division</h1>
      <address>
        <time datetime="2019-11-29T15:01:00+00:00">29 Nov 2019, 15:01</time>
      </address>
      <p>Questa settimana l’<b>Epic Games Store</b> ha deciso di deliziarci con un titolo veramente irrinunciabile: <b>Rayman Legends</b>, uno dei migliori platform degli ultimi tempi, è infatti disponibile gratuitamente sulla piattaforma del publisher dietro il celebre <b>Fortnite</b>. Il titolo di <b>Ubisoft</b> è quindi scaricabile gratuitamente per i prossimi 7 giorni e prende il posto del decisamente interessante <b>Bad North</b>, strategico roguelite disponibile gratis fino ad oggi. <b>Rayman Legends</b> sarà disponibile gratuitamente fino al prossimo 6 dicembre per poi tornare a pagamento e lasciare spazio a un altro gioco.</p>
      <p>Per poter scaricare l’interessante platform basterà entrare con il proprio account sull’<b>Epic Games Store</b> e riscattare il titolo in questione direttamente da <a href="https://www.epicgames.com/store/it/product/rayman-legends/home">questa pagina.</a></p>
      <p>Leggi anche: <a href="https://www.tomshw.it/videogioco/pokemon-spada-e-scudo-critiche-esperienza/">Pokémon Spada e Scudo, Game Freak si difende dalle critiche sulla condivisione dell’esperienza</a></p>
      <figure>
        <iframe src="https://www.youtube.com/embed/yT6zWR7DcRM" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/rayman-legends-64481.768x432.jpg"/>
        </figure>
        <figure>
          <img src="https://www.tomshw.it/images/images/2018/12/epic-games-store-9549.768x432.jpg"/>
        </figure>
      </slideshow>
      <p><b>Rayman Legends</b>, per i pochi che non sapessero di cosa stiamo parlando, è un tripudio di sfida e divertimento, un vero e proprio atto di amore al genere platform. Oltre 100 livelli e uno stile grafico unico: potete scoprire di più sul titolo di <b>Ubisoft</b> comodamente <a href="https://www.epicgames.com/store/it/product/rayman-legends/home">a questo indirizzo.</a></p>
      <p>Come precedentemente accennato <b>Rayman Legends</b> sarà gratuito sullo store di <b>Epic Games</b> fino al prossimo 5 dicembre; in seguito a tale data il gioco tornerà infatti a prezzo pieno e sarà sostituito da <b>Jotun Valhalla Edition</b>, a sua volta sarà disponibile per altri 7 giorni, ossia fino al 13 dicembre.</p>
      <p>Che ne pensate del regalo fatto questa settimana dall’<b>Epic Games Store, </b>siete pronti a immergervi in quello che è uno dei platform migliori degli ultimi anni? Tra i tanti giochi resi disponibili gratuitamente ad oggi qual è il vostro preferito? Fateci sapere la vostra direttamente nei commenti!</p>
      <blockquote>Se volete quindi sostenere il publisher dopo questo gradito regalo potete farlo portandovi a casa un pacchetto di contenuti speciali del titolo di punta di Epic Games, <b>Fortnite</b>, direttamente <a href="https://toms.it/HS1g7">a questo link</a>!</blockquote>
    </article>
  </body>
</html>