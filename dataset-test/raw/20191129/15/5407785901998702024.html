<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/londra-da-saldiri-alarmi-polis-saldirgani-12670090-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-29T15:03:23+00:00"/>
    <meta property="og:title" content="Londra Köprüsü'nde bıçaklı kavga, polis saldırganı vurarak yakaladı"/>
    <meta property="og:description" content="İngiltere'nin başkenti Londra'da bulunan Londra Köprüsü'nde çıkan bıçaklı kavgaya polis ateş açarak müdahale etti. Olayda, bıçaklı saldırganlardan biri öldürüldü, 5 kişi de yaralandı."/>
  </head>
  <body>
    <article>
      <h1>Londra Köprüsü'nde bıçaklı kavga, polis saldırganı vurarak yakaladı</h1>
      <address>
        <time datetime="2019-11-29T15:03:23+00:00">29 Nov 2019, 15:03</time>
      </address>
      <p>Yerel medyadaki haberlere göre, bir grup bıçaklı saldırgan, Londra Köprüsü'nde bir kişiye saldırdı. <a href="https://www.haberler.com/polis/"><b>Polis</b></a> ve özel tim olay yerine intikal etti ve bıçaklı saldırganlardan birine ateş açtı. Bıçaklı saldırganın polis tarafından öldürüldüğü bilgisi paylaşılırken, 5 kişinin de yaralandığı belirtildi.</p>
      <h3>POLİS'TEN, 'BÖLGEYE YAKLAŞMAYIN' UYARISI</h3>
      <p>İngiliz polisi, vatandaşları Londra Köprüsü ve yakınlarına yaklaşmamaları konusunda uyarırken, o yöne giden yollar da trafiğe kapatıldı. Öte yandan, terörle mücadele ekiplerinin de başlatılan incelemede aktif rol oynadıkları belirtildi.BORİS</p>
      <h3>JOHNSON: OLAYLA İLGİLİ BİLGİLENDİRİLİYORUM</h3>
      <p>İngiltere Başbakanı Boris Johnson, sosyal medyadan yaptığı açıklamada, "Londra Köprüsü'ndeki olaya ilişkin bilgilendiriliyorum. Tüm polis ve acil servis ekiplerine, hızlı müdahaleleri için teşekkür ediyorum" ifadelerini kullandı.</p>
      <figure>
        <img src="https://foto.haberler.com/haber/2019/11/29/son-dakika-londra-da-saldiri-alarmi-polis-12670090_6458_m.jpg"/>
      </figure>
      <h3>POLİSİN BÖLGEDEKİ İNCELEMELERİ SÜRÜYOR</h3>
      <p>Londra Emniyet Müdürlüğü'nden yapılan açıklamada ise polisin bölgede incelemelerini sürdürdüğü belirtildi. Açıklamada, Londra Köprüsü çevresindekilerden, emniyet güçlerinin talimatlarını yerine getirmeleri istendi.</p>
      <figure>
        <img src="https://foto.haberler.com/haber/2019/11/29/son-dakika-londra-da-saldiri-alarmi-polis-12670090_1678_o.jpg"/>
      </figure>
      <p>Haber Videosu: <a href="https://www.haberler.com/video/londra-da-saldiri-alarmi-polis-saldirgani-12670090-videosu/">Londra Köprüsü'nde bıçaklı kavga, polis saldırganı vurarak yakaladı</a></p>
    </article>
  </body>
</html>