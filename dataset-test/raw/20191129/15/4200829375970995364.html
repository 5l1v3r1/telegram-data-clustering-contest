<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/superlig/hikmet-karamandan-flas-aciklamalar"/>
    <meta property="og:site_name" content="FotoMaç"/>
    <meta property="article:published_time" content="2019-11-29T15:41:01+00:00"/>
    <meta property="og:title" content="Hikmet Karaman'dan flaş açıklamalar!"/>
    <meta property="og:description" content="Kayserispor'un tecrübeli çalıştırıcısı Hikmet Karaman verdiği bir özel röportajda çarpıcı açıklamalarda bulundu. Süper Lig'de son günlerde yaşanan olayları değerlendiren Karaman, Fenerbahçe ve Galatasaray'da yaşanan sıkıntıların yanında, Fatih Terim hakkında da çarpıcı yorumlarda bulundu. İşte tecrübeli çalıştırıcının o açıklamaları..."/>
  </head>
  <body>
    <article>
      <h1>Hikmet Karaman'dan flaş açıklamalar!</h1>
      <address>
        <time datetime="2019-11-29T15:41:01+00:00">29 Nov 2019, 15:41</time>
      </address>
      <p>
        <b>Kayserispor'un tecrübeli çalıştırıcısı Hikmet Karaman verdiği bir özel röportajda çarpıcı açıklamalarda bulundu. Süper Lig'de son günlerde yaşanan olayları değerlendiren Karaman, Fenerbahçe ve Galatasaray'da yaşanan sıkıntıların yanında, Fatih Terim hakkında da çarpıcı yorumlarda bulundu. İşte tecrübeli çalıştırıcının o açıklamaları...</b>
      </p>
      <figure>
        <img src="https://iaftm.tmgrup.com.tr/349414/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038824008.jpg&amp;mw=1000&amp;l=1"/>
        <figcaption>Türk futbolunun tecrübeli teknik adamlarından Hikmet Karaman, futbol gündemi ve yaşanan son gelişmeler ile ilgili Yeni Asır'a çarpıcı açıklamalarda bulundu.</figcaption>
      </figure>
      <figure>
        <img src="https://iaftm.tmgrup.com.tr/bc257b/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038822401.jpg&amp;mw=1000&amp;l=1"/>
        <figcaption>Birçok konuya değinen Karaman, Galatasaray teknik direktörü Fatih Terim'e yapılan muameleyi 'Ayıp' olarak nitelendirirken, sarı-kırmızılıların yarım takımla oynadığı belirtti.</figcaption>
      </figure>
      <figure>
        <img src="https://iaftm.tmgrup.com.tr/0f41f4/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038830477.jpg&amp;mw=1000&amp;l=1"/>
        <figcaption>
          <i>
            <b>İşte Karaman'ın açıklamalarından satırbaşları...</b>
          </i>
        </figcaption>
      </figure>
      <figure>
        <img src="https://iaftm.tmgrup.com.tr/da64fb/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038826874.jpg&amp;mw=1000&amp;l=1"/>
        <figcaption>-Fenerbahçe ile Galatasaray ligi santrforsuz götürüyor. Sarı-lacivertlilerde Muriç ve Mevlüt, Galatasaray'da Falcao ve Andone sakat. Muric oynadığı zaman çok etkili ancak şu an iki takım da sancılı. Nasıl değerlendiriyorsunuz?</figcaption>
      </figure>
      <figure>
        <img src="https://iaftm.tmgrup.com.tr/aa7474/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038831981.jpg&amp;mw=1000&amp;l=1"/>
        <figcaption>"Tabii transfer politikalarını eleştirmek benim görevim değil ama durum hatalı davranıldığını gösteriyor. Transfer yapılırken futbolcuların sakatlık dosyasına da iyi göz atmak gerekiyor."</figcaption>
      </figure>
      <figure>
        <img src="https://iaftm.tmgrup.com.tr/a6bfe6/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038830303.jpg&amp;mw=1000&amp;l=1"/>
        <figcaption>"Şu bir gerçek ki Radamel Falcao ve Mevlüt Erdinç riskliydi. Ayrıca Alper Potuk örneği var."</figcaption>
      </figure>
      <figure>
        <img src="https://iaftm.tmgrup.com.tr/f486f3/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038834116.png&amp;mw=1000&amp;l=1"/>
        <figcaption>"Kulüplerin bazı futbolcuları aylarca önce göndereceğini açıklaması veya bu doğrultuda davranması hatalı. Sonunda mecbur kalabiliyorsunuz."</figcaption>
      </figure>
      <figure>
        <img src="https://iaftm.tmgrup.com.tr/22af67/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038836337.jpg&amp;mw=1000&amp;l=1"/>
        <figcaption>-Bir de Avrupa'daki durumumuz var. Geçmiş yıllardaki başarıları arar olduk. Beşiktaş ve Trabzonspor erken havlu attı, Galatasaray'ın UEFA'ya devamı pamuk ipliğine bağlı. Bu uçurum niye?</figcaption>
      </figure>
      <figure>
        <img src="https://iaftm.tmgrup.com.tr/0e6658/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038836944.jpg&amp;mw=1000&amp;l=1"/>
        <figcaption>"Tamamen ekonomik sorunlara bağlı. Eskiden özellikle üç büyükler bütçenin büyük borçlara çıkmasına aldırmayıp Avrupa'dan, dünyadan seçtiği beğendiği oyuncuları alıyordu."</figcaption>
      </figure>
      <figure>
        <img src="https://iaftm.tmgrup.com.tr/e27358/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038839263.jpg&amp;mw=1000&amp;l=1"/>
        <figcaption>"Şimdi ise Avrupa'daki kulüplerinde sakatlık veya form düşüklüğü yaşayan futbolcuları transfer ediyor, "Ya tutarsa, bizde yeniden parlarsa " diyoruz."</figcaption>
      </figure>
      <figure>
        <img src="https://iaftm.tmgrup.com.tr/85674c/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038838340.jpg&amp;mw=1000&amp;l=1"/>
        <figcaption>"UEFA'nın mali Fair-Play sıkıştırması nedeniyle ayağımızı yorganımıza göre uzatmak zorundayız."</figcaption>
      </figure>
      <figure>
        <img src="https://iaftm.tmgrup.com.tr/be3add/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038842107.jpg&amp;mw=1000&amp;l=1"/>
        <figcaption>"Bu nedenle ancak kulüplerinde forma şansı bulamayan oyunculara transferde bel sağlamak zorunda kalıyoruz. Onlar 3-5 milyon Euro'ya para demiyor, biz ise "Büyük paraya aldık, evyah" diyoruz."</figcaption>
      </figure>
      <figure>
        <img src="https://iaftm.tmgrup.com.tr/029da2/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038833508.jpg&amp;mw=1000&amp;l=1"/>
        <figcaption>"Yalnız takımlarımızın şanssızlık da yakasını bırakmıyor. Galatasaray maçını stadda izledim. 1-0'dan sonra 2-0, 3-0 olup maç garantilenebilirdi ama golcü eksikliği buna imkan bırakmadı."</figcaption>
      </figure>
      <figure>
        <img src="https://iaftm.tmgrup.com.tr/143e6f/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038837615.jpg&amp;mw=1000&amp;l=1"/>
        <figcaption>"Uzatmada yediğimiz golde Nagatomo'nun bir hatasından Brugge yaralandı ve golü attı. Bu işte tek golün her zaman büyük tehlikesi vardı, bunu yaşadık."</figcaption>
      </figure>
      <figure>
        <img src="https://iaftm.tmgrup.com.tr/359549/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038842037.jpg&amp;mw=1000&amp;l=1"/>
        <figcaption><b>TERİM'E YAPILAN AYIP</b><br/>Hikmet Karaman, G.Saray'ın Şampiyonlar Ligi'nden elenmesinde ve UEFA Kupası'na katılma şansını azaltmasında suçu Fatih Terim'e atmaya çalışanları kınadı, haksızlık ettiklerini söyledi.</figcaption>
      </figure>
      <figure>
        <img src="https://iaftm.tmgrup.com.tr/fd0b60/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038845504.jpg&amp;mw=1000&amp;l=1"/>
        <figcaption>Sarı-kırmızılıların maçları yarım takımla oynayabildiklerini savunan Karaman, "Falcao, Luyindama, Emre Akbaba, Andone, Şener, Yunus Akgün, NZonzi, Babel sakatlıkları nedeniyle yoktu."</figcaption>
      </figure>
      <figure>
        <img src="https://iaftm.tmgrup.com.tr/09f190/0/0/0/0/0/0?u=https://iftm.tmgrup.com.tr/album/2019/11/29/hikmet-karamandan-flas-aciklamalar-1575038848735.jpg&amp;mw=1000&amp;l=1"/>
        <figcaption>"Ayrıca Linnes, Ahmet Çalık, Emre Taşdemir, Taylan ve Jimmy Durmaz da UEFA'ya bildirilmemişti. 13 eksiğe rağmen G.Saray, Brugge'a uzatma dakikasında yediği golle eleniyorsa bu başarısızlık değildir" şeklinde konuştu.</figcaption>
      </figure>
    </article>
  </body>
</html>