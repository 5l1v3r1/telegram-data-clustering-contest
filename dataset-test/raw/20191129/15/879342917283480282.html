<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/novyna/svit/tusk-peredav-povnovazhennya-holovy-yevrorady-svoyemu-nastupnyku"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T15:46:41+00:00"/>
    <meta property="og:title" content="Туск передав повноваження голови Євроради своєму наступнику"/>
    <meta property="og:description" content="Дональд Туск, який йде з посади голови Євроради, передав свої повноваження колишньому прем'єр-міністру Бельгії Шарлю Мішелю."/>
  </head>
  <body>
    <article>
      <h1>Туск передав повноваження голови Євроради своєму наступнику</h1>
      <address>
        <time datetime="2019-11-29T15:46:41+00:00">29 Nov 2019, 15:46</time>
      </address>
      <p>
        <b>Дональд Туск, який йде з посади голови Євроради, передав свої повноваження колишньому прем'єр-міністру Бельгії Шарлю Мішелю.</b>
      </p>
      <p>Офіційна церемонія відбулася в п'ятницю в новій будівлі Євроради в Брюсселі.</p>
      <p>Туск і Мішель потиснули один одному руки, пройшлися червоною доріжкою перед журналістами і фотографами і пішли в залу переговорів. Після цього вони знову вийшли до журналістів, Туск - з прощальною промовою, Мішель, навпаки, - з вітальною.</p>
      <p>«<i>Я впевнений, що ви використовуєте весь свій талант, щоб зберегти нашу єдність. Сьогодні я покидаю Єврораду, але що найважливіше - я залишаюся з вами, дорогий Шарль</i>», - сказав Туск. Мішель подякував Туску і побажав йому успіхів на посаді голови Європейської народної партії (ЄНП).</p>
      <p>Колишній прем'єр-міністр Бельгії приступить до виконання повноважень голови Євроради 1 грудня.</p>
      <p>Нагадаємо, 2 липня Європейська Рада обрала своїм президентом на той момент прем'єр-міністра Бельгії Шарля Мішеля. Його повноваження закінчаться в 2022 році. <a href="https://www.slovoidilo.ua/2017/03/09/novyna/svit/tuska-pereobraly-holovoyu-yevrorady">Дональд Туск, який очолював Раду протягом п'яти років</a>, <a href="https://www.slovoidilo.ua/2019/11/21/novyna/svit/tuska-obraly-holovoyu-yevropejskoyi-narodnoyi-partiyi">21 листопада був обраний головою Європейської народної партії.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/novyna/svit/tuska-obraly-holovoyu-yevropejskoyi-narodnoyi-partiyi"/>
        <a href="https://www.slovoidilo.ua/2017/03/09/novyna/svit/tuska-pereobraly-holovoyu-yevrorady"/>
      </related>
    </article>
  </body>
</html>