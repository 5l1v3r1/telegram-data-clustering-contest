<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/bir-zamanlar-cukurova-47-bolum-fragmani-yayinlandi-mi-bir-zam-1287810-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T15:26:00+00:00"/>
    <meta property="og:title" content="Bir Zamanlar Çukurova 47. bölüm fragmanı yayınlandı mı? | Bir Zamanlar Çukurova 46. son bölüm izle"/>
    <meta property="og:description" content="Bir Zamanlar Çukurova 46. bölümü ATV ekranlarında yayınlandı. Başrollerinde Vahide Perçin, Uğur Güneş, Murat Ünalmış ve Hilal Altınbilek’in yer aldığı dizinin son bölümünde; Yılmaz ve Müjgan artık, Demir ve Züleyha'nın adeta burnunun dibinde, küçük konakta yaşayacak. Peki, Bir Zamanlar Çukurova 47. bölüm fragmanı yayınlandı mı?"/>
  </head>
  <body>
    <article>
      <h1>Bir Zamanlar Çukurova 47. bölüm fragmanı yayınlandı mı? | Bir Zamanlar Çukurova 46. son bölüm izle</h1>
      <h2>Bir Zamanlar Çukurova 46. bölümü ATV ekranlarında yayınlandı. Başrollerinde Vahide Perçin, Uğur Güneş, Murat Ünalmış ve Hilal Altınbilek’in yer aldığı dizinin son bölümünde; Yılmaz ve Müjgan artık, Demir ve Züleyha'nın adeta burnunun dibinde, küçük konakta yaşayacak. Peki, Bir Zamanlar Çukurova 47. bölüm fragmanı yayınlandı mı?</h2>
      <address>
        <time datetime="2019-11-29T15:26:00+00:00">29 Nov 2019, 15:26</time>
      </address>
      <p>Bir Zamanlar Çurkurova 46. Bölümü <a href="http://www.gazetevatan.com/arama/?Keyword=ATV">ATV</a> ekranlarında yayınlandı. Bir Zamanlar Çukurova dizisinin 46. bölümünde; <a href="http://www.gazetevatan.com/arama/?Keyword=Sabah">sabah</a> yaşanan şokun ardından, Züleyha ilk adımı atmaya karar verir. Bir yandan Yılmaz’a karşı söylediklerinin arkasında durmak niyetindedir, bir yandan da o evde neler olduğunu merak ediyordur. Müjgan’a hoş geldiniz ziyareti yapmakta bir zarar görmez. Ama bu hareket hem kendi kalbini daha çok acıtır, hem de konak çalışanları ve Hünkar’ın gözünde aklının hala Yılmaz’da olduğu kanaatini güçlendirir. Müjgan ise komşu olmaktan çok, Yılmaz ile aşklarının gücünü ispat etmenin peşindedir. Bu kez eli daha güçlü olduğunu farkında olduğu için neşe içinde yeni evine yerleşir.</p>
      <p>
        <b>BİR ZAMANLAR ÇUKUROVA YENİ FRAGMAN YAYINDA MI?</b>
      </p>
      <p>Bir Zamanlar Çukurova dizisinin yeni bölüm fragmanı henüz yayınlanmadı.</p>
      <p>
        <b>BİR ZAMANLAR ÇUKROVA 46. BÖLÜMDE NELER OLMUŞTU?</b>
      </p>
      <p>Yılmaz evi terk etmiş olsa bile, babası ile arasına giren mesafeyi yok etmek ister. Ancak Fekeli’nin gönlü kırılmıştır. Yılmaz ile tamamen ayrı fikirdelerdir. Yılmaz ne anlatırsa anlatsın, uzlaşamazlar! Fekeli, düşüne bir tekme daha vuracak adam değildir!</p>
      <p>
        <b>Behice, Fekeli ile başbaşa kalmaktan çok mutludur</b>
      </p>
      <p>Yılmaz ve Müjgan taşınınca Behice, Fekeli konağında iktidarını ilan edecektir! Fekeli, henüz farkına varmasa da çalışanlar için bu değişiklik kendini hemen göstermiştir. Müjgan da halasının orada kalmasını istemez, ancak Behice, Fekeli ile başbaşa kalmaktan çok mutludur. Üstelik o, bu kalışını daha farklı hale getirmek için her türlü oyunu sahnelemekten de çekinmeyecektir.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4310169.Jpeg"/>
      </figure>
      <p>
        <b>Annesine ilk kez açık açık aralarında ne olduğunu sorar</b>
      </p>
      <p>Yılmaz’ın burnunun dibine taşınması bile Demir’i fabrika için gereken parayı bulma isteğinden vazgeçirmez. Tüm önceliği o tesisleri açmaktır! Bunun için gerekirse, tüm arazilerini satışa çıkaracaktır! Ancak Hünkâr, bu duruma müsaade etmemek için Züleyha’yı Yılmaz’ın yanı başında bırakmayı bile göze alarak harekete geçer! Demir’e ne bir karış toprak sattıracaktır, ne de o ortaklıkta kalmasına müsaade edecektir. Demir, annesinin itirazları arasında Fekeli’nin aldığı araziyi neden geri sattığının peşine düşer! Annesine ilk kez açık açık aralarında ne olduğunu sorar!</p>
      <p>Şermin, Hatip’e istediği yerden bir ev dayatıp döşetmeyi nihayet başarır. O artık yeniden kendi evinin hanımı olma hayalleri kurarken, Hatip de iki evi birden idare edeceğinin heyecanı içindedir. Ama Saniye’nin kendilerini gözetlediğini henüz ikisi de fark etmemiştir.</p>
      <p>
        <b>Yılmaz’ın ise tek hedefi Züleyha’ya kendini affettirmektir</b>
      </p>
      <p>Züleyha, artık hiçbir açıklama dinlemeyeceğini söylese de elbette gözü hep yan konaktadır. Yılmaz’ın ise tek hedefi Züleyha’ya kendini affettirmektir. Aynı bahçenin içinde ikisi yan yana gelir ve bu kez birbirlerini dinleyebilirler. Kaderleri ellerinden alınmış iki genç, şimdi kendi kaderlerini yeniden yazmak için başkalarının kaderini değiştirecek kadar gözlerini karartabilecek mi? Sınırsız aşkların coğrafyası Çukurova’da Yılmaz ve Züleyha’nın aşkının kaderi belki de ilk kez kendi ellerine geçebilecek mi?</p>
    </article>
  </body>
</html>