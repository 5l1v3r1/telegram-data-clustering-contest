<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/voetbal/buitenlands-voetbal/slavia-praag-eist-excuses-van-lukaku-na-beschuldigingen-van-racisme~a2b7b902/"/>
    <meta property="og:site_name" content="HLN"/>
    <meta property="article:published_time" content="2019-11-29T15:52:00+00:00"/>
    <meta property="og:title" content="Slavia Praag eist excuses van Lukaku na beschuldigingen van racisme"/>
    <meta property="og:description" content="Slavia Praag slaat terug. De Tsjechische club neemt het niet dat Romelu Lukaku de fans van Slavia beschuldigt van racistische uitingen tijdens het CL-duel van vorige dinsdag in Praag (1-3). “Dit ka..."/>
  </head>
  <body>
    <article>
      <h1>Slavia Praag eist excuses van Lukaku na beschuldigingen van racisme</h1>
      <address><time datetime="2019-11-29T15:52:00+00:00">29 Nov 2019, 15:52</time> by <a rel="author">LPB</a></address>
      <p>Slavia Praag slaat terug. De Tsjechische club neemt het niet dat Romelu Lukaku de fans van Slavia beschuldigt van racistische uitingen tijdens het CL-duel van vorige dinsdag in Praag (1-3). “Dit kan niet in een stadion”, liet Lukaku na afloop weten. “Het gebeurde twee keer. We zijn 2019, er spelen heel wat nationaliteiten in een ploeg. En wanneer die mensen uit het stadion zo’n dingen doen, is dat geen goed voorbeeld voor de kinderen. Het hele stadion deed het toen Lautaro zijn eerste goal maakte. Ik hoop dat de UEFA iets gaat ondernemen.”</p>
      <p>Woorden die bij de Tsjechische kampioen duidelijk in het verkeerde keelgat schoten. “Wij ontkennen met klem dat een heel stadion zich bezondigd heeft aan racisme”, twitterde Slavia vanmiddag. “We hebben de beelden nog eens opnieuw bekeken. Niets wijst erop dat Lukaku het bij het rechte eind heeft met zijn verklaringen. Zoals wij ons verontschuldigd hebben voor het gedrag van enkele individuen, zou Lukaku beter zijn excuses aanbieden voor zijn woorden na de match.”</p>
      <figure>
        <iframe data-src="https://twitter.com/slaviaofficial/status/1200434141583556614" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>