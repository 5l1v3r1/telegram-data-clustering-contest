<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofotbal.cz/clanky/fabinho-bude-do-konce-roku-chybet-liverpoolu-451842/"/>
    <meta property="og:site_name" content="EuroFotbal.cz"/>
    <meta property="article:published_time" content="2019-11-29T15:19:00+00:00"/>
    <meta property="og:title" content="Fabinho bude do konce roku chybět Liverpoolu"/>
    <meta property="og:description" content="Realizační tým anglického Liverpoolu se musí do ledna obejít bez zraněného defenzivního záložníka Fabinha. Šestadvacetiletý Brazilec si podle klubového webu ve středečním utkání Ligy mistrů proti N..."/>
  </head>
  <body>
    <article>
      <h1>Fabinho bude do konce roku chybět Liverpoolu</h1>
      <address><time datetime="2019-11-29T15:19:00+00:00">29 Nov 2019, 15:19</time> by <a rel="author">ČTK</a></address>
      <figure>
        <img src="https://www.eurofotbal.cz/res/img/news/22435_4.jpg"/>
        <figcaption>Fabinho (© AFP)</figcaption>
      </figure>
      <p>Realizační tým anglického Liverpoolu se musí do ledna obejít bez zraněného defenzivního záložníka Fabinha. Šestadvacetiletý Brazilec si podle klubového webu ve středečním utkání Ligy mistrů proti Neapoli poranil vazy v kotníku. <br/><br/>Fabinho, pravidelný člen základní sestavy, utrpěl zranění ve 14. minutě, kdy do něj narazil padající protihráč Hirving Lozano. Po ošetření se brazilský reprezentant pokusil pokračovat, ale v 19. minutě musel vystřídat. <br/><br/><i>"Je to hodně špatná zpráva. Konkrétní délka absence není jasná, ale kolem Vánoc se určitě nevrátí. Dokážeme ho nahradit, i bez něj v sestavě jsme odehráli dobré zápasy. Nejsme jediní, kdo se musí vyrovnat se zraněními hráčů,"</i> řekl trenér Jürgen Klopp pro klubový web.</p>
    </article>
  </body>
</html>