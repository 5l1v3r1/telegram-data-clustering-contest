<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/ojivlenie/article/7924781"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-29T15:44:00+00:00"/>
    <meta property="og:title" content="6-години затвор за кей-поп изпълнител за сексуално насилие"/>
    <meta property="og:description" content="Кей-поп изпълнителят Джун Джон-йон бе осъден на шест години затвор за участие в групово изнасилване и разпространение на сексуални видеа, без знанието на неговите сексуални партньорки"/>
  </head>
  <body>
    <article>
      <h1>6-години затвор за кей-поп изпълнител за сексуално насилие</h1>
      <address><time datetime="2019-11-29T15:44:00+00:00">29 Nov 2019, 15:44</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Кей-поп изпълнителят Джун Джон-йон бе осъден на шест години затвор за участие в групово изнасилване и разпространение на сексуални видеа, без знанието на неговите сексуални партньорки, предаде Франс прес.</p>
      <p>Джон-йон и бившият член на момчешката банда "Еф Ти Айлънд" Чое Джон-хон бяха признати за виновни в групово изнасилване на две жени два пъти през 2016 г., предава БТА.</p>
      <p>Тридесетгодишният Джон-йон получи също присъда, защото заснел видеа на сексуалните си контакти без знанието на партньорките си. Сред адресатите на видеата е мега звездата на кей-поп музиката Сеунгри, певеца от момчешката банда "Бигбанг". Двадесет и осем годишният Сеунгри е обвинен в незаконни залагания в чужбина. Той е замесен също в сексуален скандал, свързан с проституция.</p>
      <p>"Джон-йон получава шестгодишна присъда, а 29-годишният Джон-хон - петгодишна", постанови съд в Сеул. Те са извършили групово изнасилване, като жертвите им са били пияни или неспособни да се противопоставят. Двамата твърдяха, че са правили секс по взаимно съгласие с партньорките си.</p>
    </article>
  </body>
</html>