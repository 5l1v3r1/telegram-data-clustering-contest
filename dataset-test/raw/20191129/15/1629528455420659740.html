<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/plzen/zpravy/nehoda-rybnik-tachovsko-ridicka-hasici-policiste-voda.A191129_132534_plzen-zpravy_vb"/>
    <meta property="og:site_name" content="iDNES.cz"/>
    <meta property="article:published_time" content="2019-11-29T15:54:00+00:00"/>
    <meta property="og:title" content="Devatenáctiletá řidička nezvládla zatáčku, auto přistálo v rybníku"/>
    <meta property="og:description" content="Rychlá jízda se vymstila teprve devatenáctileté řidičce. V obci Doly na Tachovsku nezvládla zatáčku a s fiatem vjela do rybníka. Auto, které z poloviny zaparkovala ve vodě, se musí vysušit a odbahnit."/>
  </head>
  <body>
    <article>
      <h1>Devatenáctiletá řidička nezvládla zatáčku, auto přistálo v rybníku</h1>
      <address><time datetime="2019-11-29T15:54:00+00:00">29 Nov 2019, 15:54</time> by <a rel="author" href="https://www.idnes.cz/novinari/valentyna-bila.N4005" target="_blank">Valentýna Bílá</a></address>
      <p>Rychlá jízda se vymstila teprve devatenáctileté řidičce. V obci Doly na Tachovsku nezvládla zatáčku a s fiatem vjela do rybníka. Auto, které z poloviny zaparkovala ve vodě, se musí vysušit a odbahnit.</p>
      <p>Z vyšetřování nehody vyplynulo, že devatenáctiletá řidička jela od Boru. V obci Doly při projíždění levotočivé zatáčky nepřizpůsobila rychlost jízdy stavu a povaze silnice a dostala smyk.</p>
      <p>
        <b>
          <a href="https://www.idnes.cz/plzen/zpravy/nehoda-rybnik-tachovsko-ridicka-hasici-policiste-voda.A191129_132534_plzen-zpravy_vb/foto">Fotogalerie</a>
        </b>
      </p>
      <slideshow>
        <figure>
          <img src="https://1gr.cz/fotky/idnes/19/113/org/VB7fb221_viewimage4.jpg"/>
          <figcaption>Devatenáctiletá řidička sjela v obci Doly na Tachovsku do rybníka. (28....</figcaption>
        </figure>
        <figure>
          <img src="https://1gr.cz/fotky/idnes/19/113/org/VB7fb221_viewimage2.jpg"/>
          <figcaption>Devatenáctiletá řidička sjela v obci Doly na Tachovsku do rybníka. (28....</figcaption>
        </figure>
      </slideshow>
      <p>
        <a href="https://www.idnes.cz/plzen/zpravy/nehoda-rybnik-tachovsko-ridicka-hasici-policiste-voda.A191129_132534_plzen-zpravy_vb/foto">Zobrazit fotogalerii</a>
      </p>
      <p>„Následně vyjela vpravo, přejela travnatý pás a havarovala v rybníce,“ popsala událost ze čtvrtečního odpoledne policejní mluvčí Dagmar Jiroušková.</p>
      <p>Při kolizi se řidička i její spolujezdkyně zranily. Na místě je ošetřila záchranná služba a obě byly převezeny na preventivní vyšetření do nemocnice.</p>
      <p>Dechovou zkoušku měla mladá žena s negativním výsledkem. Fiat Punto, který byl z poloviny pod vodou, vyprostila těžká technika profesionálních hasičů.</p>
      <p>„Policisté vzniklou škodu odhadli na 90 tisíc korun,“ uzavřela Jiroušková.</p>
    </article>
  </body>
</html>