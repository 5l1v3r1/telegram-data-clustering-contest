<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-riccardo-pagni-bake-off-italia-2019-eta-vita-privata-instagram-curiosita-news-oggi-dolci-padre-semifinale-finale/"/>
    <meta property="og:site_name" content="Novella 2000"/>
    <meta property="article:published_time" content="2019-11-29T15:42:00+00:00"/>
    <meta property="og:title" content="Chi è Riccardo Pagni di Bake Off Italia 2019? Età, vita privata e Instagram"/>
    <meta property="og:description" content="Tutte le curiosità su Riccardo Pagni, giovane concorrente di Bake Off Italia 2019: età, vita privata e dove seguirlo su Instagram."/>
  </head>
  <body>
    <article>
      <h1>Chi è Riccardo Pagni di Bake Off Italia 2019? Età, vita privata e Instagram</h1>
      <address><time datetime="2019-11-29T15:42:00+00:00">29 Nov 2019, 15:42</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <aside>
        <a href="https://www.novella2000.it/chi-e-riccardo-pagni-bake-off-italia-2019-eta-vita-privata-instagram-curiosita-news-oggi-dolci-padre-semifinale-finale/#Eta_e_vita_privata">Età e vita privata<br/></a>
        <a href="https://www.novella2000.it/chi-e-riccardo-pagni-bake-off-italia-2019-eta-vita-privata-instagram-curiosita-news-oggi-dolci-padre-semifinale-finale/#Bake_Off_Italia_2019">Bake Off Italia 2019<br/></a>
        <a href="https://www.novella2000.it/chi-e-riccardo-pagni-bake-off-italia-2019-eta-vita-privata-instagram-curiosita-news-oggi-dolci-padre-semifinale-finale/#Instagram_e_social">Instagram e social</a>
      </aside>
      <p>Tutte le curiosità su <b>Riccardo Pagni</b>, giovane concorrente di <b><a href="https://www.novella2000.it/bake-off-italia-2019-concorrenti-puntate-streaming-video/">Bake Off Italia 2019</a></b>: l’<b>età</b>, la<b> vita privata </b>e dove seguirlo su <b>Instagram</b>.</p>
      <h3><anchor name="Eta_e_vita_privata"/>Riccardo Pagni età e vita privata</h3>
      <p>Ha soli <b>18 anni</b> <b>Riccardo Pagni </b>ed è uno dei <a href="https://www.novella2000.it/bake-off-2019-concorrenti-cast/">partecipanti</a> più giovani di questa edizione di <b>Bake Off Italia 2019.</b> E’ di Montecatini Terme e frequenta il quarto anno presso la scuola alberghiera. Ha una grande passione per la cucina. Nonostante la giovane <b>età</b> è appassionato di pasticceria.</p>
      <p>E’ legatissimo alla sua famiglia e e sente di aver preso il posto di suo padre occupandosi spesso di cucinare per parenti e amici. Suo padre infatti è mancato 4 anni fa, quando lui aveva 14 anni, a causa di un infarto. Un brutto colpo per <b>Riccardo</b> e i suoi cari, come confidato da lui stesso nella clip di presentazione:</p>
      <blockquote>
        <i>“Mio padre era un grande cuoco e la sua passione me l’ha tramandata. E’ scomparso quando avevo 14 anni. Sono tornato a casa e mi hanno dato la notizia che non c’era più. Mi è cascato il mondo addosso quando l’ho saputo. Nell’ingenuità dei miei 14 anni ovviamente non arrivi ad un pensiero simile. Di lui non mi manca la figura maschile in casa con cui condivido pranzi e cene, che mi sgrida, ma proprio il fatto di avere un consiglio da una persona che ti vuole davvero bene. Un consiglio di vita e ti riesca a dire cosa è giusto o sbagliato. Anche ora mi manca, è una cosa che pesa abbastanza”.</i>
      </blockquote>
      <p>Ha raccontato <b>Riccardo Pagni</b> alle telecamere di <i><b>Bake Off Italia 2019</b></i>. Ecco cosa l’ha spinto a partecipare allo show culinario…</p>
      <h3><anchor name="Bake_Off_Italia_2019"/>Bake Off Italia 2019</h3>
      <p><b>Riccardo Pagni</b> prova un amore viscerale per la preparazione dei dolci, come da lui stesso rivelato nella clip di presentazione. Il tutto è nato per puro caso, ma grazie anche a suo padre:</p>
      <blockquote>
        <i>“Ho una grande passione per i dolci. Non mi piace tanto studiare, ma se si tratta di dolci allora cambio idea. Le altre materie le scarto a priori. Diciamo che non ho deciso di fare dolci nella mia vita è una cosa nata in automatico, grazie appunto a mio padre”.</i>
      </blockquote>
      <p>Ha rivelato<b> Riccardo </b>che ha poi spiegato perché ha deciso di mettersi in gioco a <b>Bake Off Italia</b> <b>2019</b>:</p>
      <blockquote>
        <i>“A me i dolci piace farli precisi. Anche nelle decorazioni dev’essere tutto perfetto come dico io, altrimenti non sono soddisfatto. Quando cucino penso tanto. Partecipo a </i>
        <b>
          <i>Bake Off </i>
        </b>
        <i>perché nella vita voglio diventare un pasticcere rinomato”.</i>
      </blockquote>
      <p>Dunque Riccardo Pagni sogna davvero in grande e noi ci auguriamo possa realizzare tutti i suoi desideri.</p>
      <h3><anchor name="Instagram_e_social"/>Dove seguire Riccardo Pagni su Instagram e social</h3>
      <p>Sui social è possibile seguire <b>Riccardo Pagni</b>. L’aspirante pasticcere, infatti, detiene un account su <b><a href="https://www.instagram.com/riccardopagni_bakeoff7/">Instagram</a></b>, dove conta circa <i>1242 followers</i>.</p>
      <p>Nel suo profilo, come possiamo ben vedere, condivide scatti in compagnia di alcuni amici, ma anche tante creazioni di dolci in cui si è cimentato.</p>
      <p>A <b>Riccardo</b> facciamo un grande in bocca al lupo per questa avventura!</p>
    </article>
  </body>
</html>