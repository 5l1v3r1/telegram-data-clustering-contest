<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2114147"/>
    <meta property="og:site_name" content="www.bta.bg"/>
    <meta property="article:published_time" content="2019-11-29T15:13:00+00:00"/>
    <meta property="og:title" content="Административният съд в Благоевград е потвърдил състава на Общинския съвет в Разлог"/>
    <meta property="og:description" content="Благоевград, 29 ноември /Десислава Велкова, БТА/ Административният съд в Благоевград е потвърдил решението на Общинската избирателна комисия /ОИК/ в Разлог, с което е обявен резултатът от произведените на 27 октомври избори за общински съветници в Разлог, съобщиха от съда. Делото е образувано по жалба на кандидат-съветник от политическа партия. Повече от половината от избраните общински съветници, лично и с адвокати, са се явили в съдебната зала като заинтересовани страни, допълват от правораздавателния орган. Съдът е приел жалбата за неоснователна, тъй като е станало видно от протоколите на секционните избирателни комисии, че изборите са преминали в спокойна и нормална обстановка. Съдът не е допуснал проверка и преброяване на действителните бюлетини от трите изборни секции в село Баня. Там са отчетени общо 450 недействителни бюлетини, но според съда жалбоподателят не е представил доказателства за неправилно отчитане на действителността на подадените бюлетини за общински съветници. Административният съд е приключил…"/>
  </head>
  <body>
    <article>
      <h1>Административният съд в Благоевград е потвърдил състава на Общинския съвет в Разлог</h1>
      <address>
        <time datetime="2019-11-29T15:13:00+00:00">29 Nov 2019, 15:13</time>
      </address>
      <p>BOBSTH 15:15:01 29-11-2019</p>
      <p>PP1510BO.008</p>
      <p>Разлог - съд - Общински съвет</p>
      <p>Административният съд в Благоевград</p>
      <p>е потвърдил състава</p>
      <p>на Общинския съвет в Разлог</p>
      <p>Благоевград, 29 ноември /Десислава Велкова, БТА/</p>
      <p>Административният съд в Благоевград е потвърдил решението на Общинската избирателна комисия /ОИК/ в Разлог, с което е обявен резултатът от произведените на 27 октомври избори за общински съветници в Разлог, съобщиха от съда.</p>
      <p>Делото е образувано по жалба на кандидат-съветник от политическа партия. Повече от половината от избраните общински съветници, лично и с адвокати, са се явили в съдебната зала като заинтересовани страни, допълват от правораздавателния орган.</p>
      <p>Съдът е приел жалбата за неоснователна, тъй като е станало видно от протоколите на секционните избирателни комисии, че изборите са преминали в спокойна и нормална обстановка. Съдът не е допуснал проверка и преброяване на действителните бюлетини от трите изборни секции в село Баня. Там са отчетени общо 450 недействителни бюлетини, но според съда жалбоподателят не е представил доказателства за неправилно отчитане на действителността на подадените бюлетини за общински съветници.</p>
      <p>Административният съд е приключил по същество и делото за оспорения избор на Общинския съвет в Банско. В зала е извършен оглед, проверка и преброяване на бюлетините за общински съветници от една секция в Добринище. Посочва се, че съдът ще се произнесе в срок по основателността на жалбата, подписана от петима кандидати за общински съветници в Банско.</p>
      <p>/ПП/</p>
    </article>
  </body>
</html>