<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/honor-9x-nalestena-bida-nebo-opravdu-skvela-stredni-trida-recenze/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-29T15:30:55+00:00"/>
    <meta property="og:title" content="Honor 9X – naleštěná bída, nebo opravdu skvělá střední třída?"/>
    <meta property="og:description" content="Honor 9X přišel v listopadu na český trh. Za cíl si klade stát se králem střední třídy. A nemá k tomu daleko, cenou i hardwarovou specifikací si tento nárok činní právoplatně, avšak po měsíční zkušenosti s ním mohu s jistotou prohlásit, že Honor 9X nemůže být králem střední třídy, protože má mnoho ale, které mu […]"/>
  </head>
  <body>
    <article>
      <h6 class="kicker">recenze</h6>
      <h1>Honor 9X – naleštěná bída, nebo opravdu skvělá střední třída?</h1>
      <address><time datetime="2019-11-29T15:30:55+00:00">29 Nov 2019, 15:30</time> by <a rel="author" href="https://dotekomanie.cz/author/karelcapka/" target="_blank">Karel Čapka</a></address>
      <p>Honor 9X přišel v listopadu na český trh. Za cíl si klade stát se králem střední třídy. A nemá k tomu daleko, cenou i hardwarovou specifikací si tento nárok činní právoplatně, avšak po měsíční zkušenosti s ním mohu s jistotou prohlásit, že Honor 9X nemůže být králem střední třídy, protože má mnoho <i>ale</i>, které mu v tom zabraňují. Jelikož krásná cena kolem 6 000 Kč a papírově skvělé specifikace ve své třídě totiž mohou být rozlišné od reálné zkušenosti.</p>
      <p>Ačkoli to, co může jedné osobě vyhovovat, druhé to však může přijít jako chybné a nedoladěné. V recenzi se pokusím objasnit, co Honor 9x, převlečený model Huawei P Smart Z drží pozadu. V krátkosti se dá vše zásadní problematické shrnout jedním slovem, problém se jmenuje EMUI.</p>
      <h3>Jak obejít certifikační zákaz?</h3>
      <p>Huawei, který neprošel certifikačním procesem od Googlu, z důvodu zákazu od Spojených států, však na náš český trh míří na náš trh s plnohodnotným systémem Android. Jak je to možné, je detailně popsáno na serveru iDnes:</p>
      <blockquote>
        <i>„Koncern Huawei, pod který značka Honor patří, na zákaz totiž dočasně vyzrál: novinka je pouze upravený model P Smart Z, který certifikace má. Model Honor 9X neprošel certifikačním procesem, ovšem jeho „pravou verzi“ najdete pouze na domácím čínském trhu. V Evropě se oproti tomu prodává jiný model, který sice nese stejný název i velice podobně vypadá, ovšem nese hardwarový základ modelu Huawei P Smart Z, který výrobce představil už letos v květnu. Tento model má povolení používat služby Googlu, takže jej stačilo v podstatě jen designově „přestavět“ na Honor 9X a problém je zdánlivě vyřešen. P Smart Z je značen jako STK-LX1. A jaké označení najdeme na naší krabičce s Honorem 9X? STK-LX1,“ sděluje redaktor <a href="https://www.idnes.cz/mobil/telefony/huawei-honor-9x-novinka-p-smart-z.A191101_104631_telefony_oma">iDnes</a> Ondřej Martinů.</i>
      </blockquote>
      <p>Čínská varianta Honoru 9X nabízí dva zadní fotoaparáty, namísto tří přítomných v evropské verzi. „Pravá“ verze Honoru 9X má čtečku otisku prstů na boční straně telefonu, nikoli na zádech. V Číně navíc je i varianta Honor 9X Pro, ta na evropském trhu nefiguruje. Významný rozdíl je však v hardwarové stránce, kdy evropská varianta, která kopíruje květnový Huawei P Smart Z, nese 12nm procesor Kirin 710F, zatímco originální čínská verze disponuje výkonnějším Kirinem 810 vyrobeným 7nm procesem. Vše ostatní z hardwaru, jako je displej, baterie a další specifikace, jsou převzaty od květnového modelu.</p>
      <figure>
        <img src="https://dotekomanie.cz/wp-content/uploads/2019/11/DSC_3452-3906x2197x.jpg"/>
      </figure>
      <h4>Specifikace modelu Honor 9X</h4>
      <p>Detailní recenze jednotlivých kategorií, jako je design, fotoaparát, baterie či konektivita neočekávejte, spíše se zaměříme na to, jaké pocity si po měsíci používání Honoru 9X odnáším. Krátký přehled parametrů je však nutný alespoň v bodech, do vět není nutné jej rozepisovat.</p>
      <ul>
        <li>displej: 6,59 palců, 2340 x 1080 pixelů (Full HD+), 19.5:9</li>
        <li>
          <p>procesor: Octa-Core Kirin 710F 12nm</p>
          <ul>
            <li>2x 2,27 GHz  Cortex-A76</li>
            <li>6x 1,88 GHz Cortex-A55</li>
            <li>ARM Mali-G52 MP6 GPU</li>
          </ul>
        </li>
        <li>Android 9.0 (Pie) + EMUI 9.0</li>
        <li>Dual SIM</li>
        <li>
          <p>fotoaparáty:</p>
          <ul>
            <li>
              <p>zadní – 48 MPx</p>
              <ul>
                <li>8 MPx širokoúhlá kamera</li>
                <li>2 MPx pro určení hloubky ostrosti</li>
              </ul>
            </li>
            <li>přední – 16 MPx</li>
          </ul>
        </li>
        <li>Dual 4G VoLTE, Wi-Fi 802.11 ac (2.4GHz + 5GHz), Bluetooth 5.0 LE, GPS + GLONASS, USB Type-C</li>
        <li>baterie: 4000 mAh + 10W nabíjení</li>
      </ul>
      <figure>
        <img src="https://dotekomanie.cz/wp-content/uploads/2019/11/DSC_3446-4608x3072x.jpg"/>
      </figure>
      <h3>Čím se Honor 9X pyšní a chlubí?</h3>
      <p>Honor se u svého modelu chlubí mnoha zajímavými funkcemi. Sám Honor ve svým propagačních materiálech vyzdvihuje přednosti, jako je trojice kamer na zadní straně, noční či širokoúhlý mód fotografií a další různé chytlavé drobnosti v oblasti focení a výsledné podoby snímků. Jako přednost je vyzdvihována i absence narušující přední kamery v oblasti displeje, není zde tedy žádný notch či průstřel, vše je nahrazeno vysouvací kamerou. Displej jako takový nabídne 6,59″ úhlopříčku s malými rámečky a je bez přítomnosti rušivé kamery.</p>
      <p>Honor též láká své zákazníky na certifikovaný filtr modrého světla. Do popředí se v reklamních materiálech dostává i design telefonu, který je pozoruhodným, na zadní straně nabízí totiž skleněné prvky vytvarované do podoby mnoha písmen X. Při různých dopadech světla na zadní část je tak zmíněné písmeno X krásně reflektováno a vytváří příjemný dojem pro oči.</p>
      <p>Honor se dále chlubí, že model 9X nabízí „nejvíce relevantní hardware a software, který zcela odpovídá požadavkům a zvyklostem samotných uživatelů, navíc jde o přední technologie současného telefonního průmyslu“. Odvážné tvrzení marketingového zaměstnance Honoru je daleko k pravdě.</p>
      <p>Telefon střední třídy nemůže ze své podstaty být zařízením, které by mělo zcela odpovídat náročným požadavkům uživatelů, natož aby neslo přední prvky mobilního průmyslu, od toho tu jsou top modely daných firem. Výrazně odvážnější je tvrzení o kvalitě softwaru, jelikož Huawei, vlastník Honoru, má <a href="https://www.channele2e.com/business/enterprise/huawei-banned-in-which-countries/">celosvětově obrovské</a> problémy s tím, aby dokázal, že není bezpečnostním rizikem jako pro státy světa, tak pro koncové uživatele a jejich data. Už jen úvodní slovo této recenze pojednává o obejití certifikace telefonu.</p>
      <figure>
        <img src="https://dotekomanie.cz/wp-content/uploads/2019/11/DSC_3450-4608x3072x-scaled.jpg"/>
      </figure>
      <p>Honor 9X se neopomněl pochlubit tím, že má baterii o kapacitě 4 000 mAh, která má vydržet náročné používání. 9X by se měl dle reklamního materiálu, poskytnutého společností Huawei, pyšnit dostatečným výkonem pro náročné hraní her, a to díky GPU Turbo 3.0. K tomu všemu se přidává i posílení příjmu a vysílání signálu pomocí AI spolupracující s anténami v zařízení.</p>
      <p>Samotné posílení má spočívat v tom, že když hrajete online hry na mobilu a jste připojeni na mobilní data, Honor 9X posílí pro stabilnější připojení příjem z antén, které nejsou zakryté rukou. Honor za výraznou přednost stojící za zmínku považuje i v dnešní době samozřejmou přítomnost USB-C portu. Výrobci se kupodivu nebáli nechat 3,5mm jack a ten leckteré uživatele potěší.</p>
      <p>Huawei však ve svém reklamním sdělení o telefonu Honor 9X staví hlavně na tom, že jde o telefon, který upoutá svými fotkami, dostatečným výkonem pro hraní, krásným designem a skvělou baterií. V realitě není však není vše tak dokonalé.</p>
      <h3>Pravda reklamních sloganech</h3>
      <p>Ačkoli se Honor chlubí množstvím pozitivních věcech, které jsou u Honor 9X vhodné k povšimnutí, avšak není vše tak dokonalé, jak je psáno v promo materiálech. Začneme výčtem toho, co se u Honor 9X povedlo.</p>
      <p>Po designové stránce je Honor odvedl u modelu 9X skvělou práci. Skvěle padne i do menší dlaně, snadno se ovládá palcem po většině plochy, navíc krásně vypadá displej bez výřezu a s poměrně malými rámečky. Zadní strana je též na pohled krásná, disponuje elegantně provedenými zády, které při odrazu světla ukazují několik modrých písmen X.</p>
      <p>Tělo telefonu je zaoblené, a jak je skleněné, tak snadno klouže z rukou, a to je nepraktické. Telefon sice nemá certifikaci na voděodolnost, avšak například při vytažení slotu na SIM karty je patrný gumový kroužek na ochranu před vniknutím vody. Zvenčí však žádná ochrana viditelná není, například bych ji čekal u USB-C portu.</p>
      <p>Honor se dále chlubí tím, co vše umí fotoaparáty. Jsou zde celkem čtyři, jeden základní, druhý širokoúhlý, další na hloubku ostrosti a přední, který je vysouvací, slouží jako selfie kamera. Honor též zmiňuje speciální noční režim. Výsledné fotografie jsou průměrné. Po zapnutí jejich tzv. AI módu se jejich výsledná podoba zlepší. Oproti loňskému <a href="https://dotekomanie.cz/2018/10/honor-play-velice-rozporuplny-telefon-uzivatelska-recenze/">Honoru Play</a>, který jsem měl možnost vyzkoušet, nejsou fotografie v AI módu přesaturované a překontrastované, nyní působí přirozeněji.</p>
      <figure>
        <img src="https://dotekomanie.cz/wp-content/uploads/2019/11/DSC_3454-4608x3072x-scaled.jpg"/>
      </figure>
      <p>Výsledná kvalita je však průměrná, nejde o nic dechberoucího, ale svoji práci plní Honor 9X dostatečně, a jelikož jde o telefon střední třídy, je to nutné brát v potaz. Noční fotografie fungovaly špatně, když kolem bylo světlo z lamp, když byla v okolí tma, fungovaly tak, jak měly, snímky však byly mírně rozmazané.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191104_133721-4000x3000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191026_081617-4000x3000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191102_091820_1-4000x3000x-scaled.jpg"/>
        </figure>
      </slideshow>
      <p>
        <i>Snímky z různého prostředí</i>
      </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191030_182320-3000x4000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191030_182332-2448x3264x-scaled.jpg"/>
        </figure>
      </slideshow>
      <p>
        <i>Noční snímky s okolním světlem (vpravo je snímek pořízený v nočním režimu)</i>
      </p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191030_182415-3000x4000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191030_182427-2448x3264x-scaled.jpg"/>
        </figure>
      </slideshow>
      <p>
        <i>Noční snímky bez okolního světla (vpravo je snímek pořízený v nočním režimu)</i>
      </p>
      <p>Propadákem jsou snímky z širokoúhlé kamery, která snímá v nízkém 8MPx rozlišením a na výsledné podobě snímků je to nemile znát. Selfie kamera též svoji práci nezvládá dobře a při porovnání s selfie kamerou na mém OnePlus 5 vyšla kvalitativně hůře, troufnu si ale tvrdit, že je to spíše softwarová nedodělávka a je možné, že se její kvality zlepší. V současnosti však nezvládá rozmazání pozadí a je neostrá, nesnímá detaily, ale nedá se jí upřít její dobrá světelnost.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191123_091505-3264x2448x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191123_091500-4000x3000x-scaled.jpg"/>
        </figure>
      </slideshow>
      <p>
        <i>širokoúhlý snímek vlevo postrádá detail (po přiblížení patrné), je tmavší a zrnitější; běžný snímek je vpravo</i>
      </p>
      <p>Selfie kamera též svoji práci nezvládá dobře a při porovnání s selfie kamerou na mém OnePlus 5 vyšla kvalitativně hůře, troufnu si ale tvrdit, že je to spíše softwarová nedodělávka a je možné, že se její kvality zlepší. V současnosti však nezvládá rozmazání pozadí při portrétovém režimu a je neostrá, nesnímá detaily, ale nedá se jí upřít její dobrá světelnost.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191124_193552-3456x4608x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191124_193541-3456x4608x-scaled.jpg"/>
        </figure>
      </slideshow>
      <p>
        <i>vlevo selfie fotografie z OnePlus 5, vpravo z Honor 9X</i>
      </p>
      <h4>Ukázkové fotografie</h4>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191116_114022-3264x2448x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191128_080420_1-4000x3000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191109_173025-4608x3456x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191103_113226-4000x3000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191103_113104-4000x3000x-scaled.jpg"/>
        </figure>
      </slideshow>
      <slideshow>
        <figure>
          <img src="https://dotekomanie.cz/wp-content/uploads/2019/11/IMG_20191128_080438-3000x4000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191122_185247-3000x4000x-scaled.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/IMG_20191127_150346-3000x4000x-scaled.jpg"/>
        </figure>
      </slideshow>
      <h3>Výkon</h3>
      <p>Honor 9X nabízí velice průměrný výkon. Vyjádřeno pomocí Benchmarku Antutu ve verzi 8, pohybuje se jeho výsledné skóre kolem 150 000 bodů, což je například srovnatelný výsledek se tři roky starém OnePlus 3. Z pohledu uživatele je výkon pro běžné používání dostatečný, pro zapáleného hráče náročnějších mobilních her však telefon není určen. Navíc jsem, pravděpodobně kvůli chybám v EMUI, zaznamenával časté <i>lagy</i> při scrollování aplikacemi, při otevírání aplikací, při vracení na domovskou obrazovku a největší zádrhele a nereagování systému bylo při přeskakování mezi aplikacemi.</p>
      <p>EMUI navíc tvrdě ukončovalo aplikace, ze kterých jste odešli, když jste tedy chtěli přeskakovat mezi dvěma okny, velice často se stalo, že se aplikace musela otevřít a načíst zcela znovu, a to i přes to, že se jste se vraceli po pěti vteřinách. Nepochopitelná pro mě zůstala nemožnost použití kalkulačky, jelikož když aplikaci kalkulačka vyhledáte v seznamu aplikací pomocí napsání jejího jména, tak aplikace následně nenechá zmizet klávesnici, není tedy možné psát na kalkulačku. Jde však o drobnost.</p>
      <figure>
        <img src="https://dotekomanie.cz/wp-content/uploads/2019/11/Screenshot_20191124_185350_comandroidcalculator2-1080x2340x.jpg"/>
      </figure>
      <p>Telefon tedy není žádným šnekem, dle serveru Kimovil svým výkonem překonává <a href="https://www.kimovil.com/en/where-to-buy-huawei-honor-9x">82 %</a> všech telefonů, které kdy v historii byly vydány. Jelikož přišel Honor 9X do prodeje v ČR 11. listopadu, není zrovna oslnivým výkonem, že je před ním 18 % všech zařízení. Pro běžného uživatele však tento drobný problém v nedostatku výkonu a přítomnosti občasného <i>lagu</i> nebude žádným výraznějším problémem. U výkonu bych  ještě zmínil nepřesnost lokačního systému, které často činilo při navigaci v mapách to, že ukazovaná poloha na mapě byla odlišná od mé reálné či se ukazatel začal točit na různé strany.</p>
      <figure>
        <img src="https://dotekomanie.cz/wp-content/uploads/2019/11/Screenshot_20191122_182852_comgoogleandroidappsmaps-1080x1223x.jpg"/>
      </figure>
      <p>Honor 9X získal baterii o kapacitě 4 000 mAh, což již začíná být standardem. Tenhle telefon mě překvapil, při běžném používání, jako je občasné focení, sociální sítě, stálé připojení k internetu ať již pomocí Wi-Fi či mobilních dat a časté vyhledávání věcí. Telefon zvládl pracovat přibližně osm hodin, kdy mu svítil displej. K dispozici jsou v zařízení tři šetřící módy, nabídnuvší až trojnásobně delší svícení displeje na jedno nabití. Při silném vytížení telefonu hraním her či sledováním videí se dočkáme výdrže přes 6 hodin, což je slušný výsledek. Rychlost nabíjení je obdobná jako u konkurence.</p>
      <figure>
        <img src="https://dotekomanie.cz/wp-content/uploads/2019/11/Screenshot_20191028_220326_comhuaweiparentcontrol-1080x2340x.jpg"/>
      </figure>
      <p>U dalších prvků na telefonu jsem byl více méně potěšen. Nechybí 3,5mm jack, k dispozici je USB-C port, Bluetooth 5, které se rychle a ladně propojuje s jinými zařízeními. Nepotěšil mě však plastově znějící reproduktor, nemožnost odemykat telefon jinak než pomocí číselného heslo či fingerprintu a pomalost a mírná hlučnost vysouvací selfie kamery.</p>
      <h3>Závěrečné zhodnocení, zda telefon stojí vůbec za to</h3>
      <p>Honor 9X je parametrově dobrý telefon, běžnou práci zvládá dobře, a tak by se mohlo říci, že je jasnou volbou za danou cenu. Navíc má dobře vypadající design a skvěle padne i do menší ruky. Problém však nastává, když se podíváme na telefon podrobněji. Honor 9X je pro zákazníka správná volba, pokud mu nevadí následující problémy. Jde jen o předělaný model z první poloviny letošního roku a jde jen o obejití nemožnosti certifikovat nová zařízení. Dalším, leč drobným problémem je to, že na trh přišel se starým systémem Android 9.0 a nástavbou EMUI 9.1, a to i přesto že na trh byl uveden dva a půl měsíce po představení Android 10.</p>
      <figure>
        <img src="https://dotekomanie.cz/wp-content/uploads/2019/11/Screenshot_20191124_193032_comhuaweiandroidhwouc-1080x1325x.jpg"/>
      </figure>
      <p>Dalším nedostatkem pro koncového zákazníka může být samotné EMUI, které mi stále nepřijde doladěné a plné chyb a nepřesností. Někomu však může tahle nástavba vyhovovat. Tzv. <i>dealbrakerem</i> je pro mě i absence NFC a nemožnost platit bezkontaktně.</p>
      <p>Ačkoli Honor 9X nadchne svým designem, přijatelnou cenou, skvělou baterií a ucházejícími fotografiemi, má pro mě spoustu ale, které z něj činí naleštěnou bídu. I přes všechny zmíněné nedokonalosti však může být pro někoho tou správnou volbou, musí však zvážit pro a proti. Obecně vzato se však najde lepší konkurence v dané cenové relaci.</p>
      <figure>
        <img src="https://dotekomanie.cz/wp-content/uploads/2019/11/Screenshot_20191124_160105_comgoogleandroidappswalletnfcrel-1080x606x.jpg"/>
      </figure>
    </article>
  </body>
</html>