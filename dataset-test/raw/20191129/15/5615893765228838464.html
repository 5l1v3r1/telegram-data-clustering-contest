<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.profit.ro/povesti-cu-profit/agribusiness/carnea-de-porc-va-fi-mai-scumpa-cu-15-20-de-sarbatori-ca-urmare-a-deficitului-din-ue-si-a-deprecierii-leului-19185250?utm_source=Rss&amp;utm_medium=Referral&amp;utm_campaign=Cross"/>
    <meta property="og:site_name" content="Profit.ro"/>
    <meta property="article:published_time" content="2019-11-29T15:45:00+00:00"/>
    <meta property="og:title" content="Carnea de porc va fi mai scumpă cu 15-20% de Sărbători, ca urmare a deficitului din UE și a deprecierii leului"/>
    <meta property="og:description" content="Carnea de porc este cu 15-20% mai scumpă anul acesta de Sărbători, ca urmare a faptului că pe piața europeană există un deficit major de carne, iar moneda națională s-a depreciat în ultima perioadă, a declarat, vineri, Dana Tănase, director executiv al Asociației Române a Cărnii, prezentă la o conferință de profil."/>
  </head>
  <body>
    <article>
      <h1>Carnea de porc va fi mai scumpă cu 15-20% de Sărbători, ca urmare a deficitului din UE și a deprecierii leului</h1>
      <address><time datetime="2019-11-29T15:45:00+00:00">29 Nov 2019, 15:45</time> by <a rel="author">Profit.ro</a></address>
      <p><b>Carnea de porc este cu 15-20% mai scumpă anul acesta de Sărbători, ca urmare a faptului că pe piața europeană există un deficit major de carne, iar moneda națională s-a depreciat în ultima perioadă, a declarat, vineri, Dana Tănase, director executiv al Asociației Române a Cărnii, prezentă la o conferință de profil</b>.</p>
      <p>
        <a href="https://www.profit.ro/povesti-cu-profit/agribusiness/pesta-porcina-si-sarbatorile-scumpesc-carnea-de-porc-fermierii-se-tem-ca-romanii-vor-migra-catre-carnea-de-curcan-19181468">Profit.ro a anunțat marți scumpirile pregătite, într-un material care poate fi văzut AICI.</a>
      </p>
      <p>"Ne confruntăm cu o criză a cărnii de porc. Pesta porcină a devastat China și Asia, astfel că UE exportă masiv în această regiune. Acest lucru a făcut ca, de la începutul anului, prețul cărnii de porc în Europa să crească cu 30%", a precizat Tănase, potrivit <a href="http://www.Agerpres.ro/">Agerpres</a>.</p>
      <p>La aceasta se adaugă și deprecierea leului din ultima perioadă, a continuat ea.</p>
      <p>"E foarte greu să spui că aduci carne dintr-un stat membru, pentru că, practic, nu mai are nimeni. Membrii asociației noastre au făcut comenzi cu șase luni în urmă pentru a avea carne acum. În ceea ce privește prețul, în magazinele din România deja se simte o scumpire de 15-20%", a susținut Tănase.</p>
    </article>
  </body>
</html>