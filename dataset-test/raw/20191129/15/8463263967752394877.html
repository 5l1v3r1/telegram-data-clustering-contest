<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/856915/f1-gp-abu-zabi-robert-kubica-ostatni-w-treningu-valtteri-bottas-najszybszy-ale-z"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-29T15:34:07+00:00"/>
    <meta property="og:title" content="F1: GP Abu Zabi. Robert Kubica ostatni w treningu. Valtteri Bottas najszybszy, ale z wpadką na koncie"/>
    <meta property="og:description" content="Robert Kubica zajął ostatnie miejsce w drugim treningu przed GP Abu Zabi. Polak był o niespełna sekundę gorszy od George'a Russella. Najlepszy wynik w wieczornej sesji na torze Yas Marina wykręcił Valtteri Bottas. Fin nie ustrzegł się też błędu."/>
  </head>
  <body>
    <article>
      <h1>F1: GP Abu Zabi. Robert Kubica ostatni w treningu. Valtteri Bottas najszybszy, ale z wpadką na koncie</h1>
      <address><time datetime="2019-11-29T15:34:07+00:00">29 Nov 2019, 15:34</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Robert Kubica zajął ostatnie miejsce w drugim treningu przed GP Abu Zabi. Polak był o niespełna sekundę gorszy od George'a Russella. Najlepszy wynik w wieczornej sesji na torze Yas Marina wykręcił Valtteri Bottas. Fin nie ustrzegł się też błędu.</h4>
      <related>
        <a href="https://sportowefakty.wp.pl/formula-1/856863/f1-robert-kubica-czeka-na-ulozenie-puzzli-negocjacje-dobiegly-konca"/>
      </related>
      <p>O ile w pierwszym treningu F1 przed GP Abu Zabi  był wyraźnie lepszy od , o tyle w drugiej sesji sytuacja w  wróciła do tegorocznej normy. Brytyjczyk niemal od samego początku plasował się przed Polakiem i ostatecznie zakończył jazdy z wynikiem o 0,9 s lepszym.</p>
      <p>Nie zmieniło się jedno - Williams po raz kolejny zamknął stawkę F1. O ile strata Kubicy na poziomie czterech sekund była podobna do tej jaką zanotował on o poranku, o tyle Russell znacząco poprawił swoje tempo względem pierwszego treningu. </p>
      <p>
        <b>
          <a href="https://sportowefakty.wp.pl/formula-1/856686/f1-pieniadze-rodzicow-utorowaly-mu-droge-nicholas-latifi-byl-skazany-na-jazde-w-">Czytaj także: Nicholas Latifi skazany na jazdę w F1</a>
        </b>
      </p>
      <p>Występ Russella w drugiej sesji stał pod znakiem zapytania (<b><a href="https://sportowefakty.wp.pl/formula-1/856872/f1-gp-abu-zabi-george-russell-zmaga-sie-z-choroba-siergiej-sirotkin-moze-wrocic-">czytaj więcej o tym TUTAJ</a></b>), bo młody kierowca Williamsa przystąpił do rywalizacji na torze Yas Marina z chorobą. Skoro Brytyjczyk był jednak w stanie usiąść za kierownicą modelu FW42, to należy oczekiwać, że 21-latek dokończy weekend.</p>
      <p>Słodko-gorzki smak drugi trening miał dla  <a href="https://sportowefakty.wp.pl/wyscigi-samochodowe/valtteri-bottas">Valtteriego Bottasa</a>. Fin wprawdzie uzyskał najlepszy czas (1:36.256), ale też na kilka minut przed jego zakończeniem nie ustrzegł się błędu. W jednym z zakrętów 30-latek doprowadził do kontaktu z <a href="https://sportowefakty.wp.pl/wyscigi-samochodowe/romain-grosjean">Romainem Grosjeanem</a>. Zakończyło się to zniszczeniem obu samochodów i wszczęciem postępowania przez sędziów.</p>
      <p>Bottas jeszcze przed weekendem F1 w Abu Zabi otrzymał karę za wymianę silnika i czeka go w niedzielę start z końca stawki. </p>
      <p>
        <b>
          <a href="https://sportowefakty.wp.pl/formula-1/856751/f1-gp-abu-zabi-robert-kubica-zegna-sie-specjalnym-nagraniem-to-moj-ostatni-wysci">Czytaj także: Kubica pożegnał się specjalnym filmem</a>
        </b>
      </p>
      <p>Bliski wpadki w drugim treningu był też <a href="https://sportowefakty.wp.pl/wyscigi-samochodowe/charles-leclerc">Charles Leclerc</a>. Kierowca <a href="https://sportowefakty.wp.pl/wyscigi-samochodowe/scuderia-ferrari">Ferrari</a> wypadł z toru w trzecim sektorze. Dokładnie w tym samym miejscu, w którym o poranku samochód zniszczył <a href="https://sportowefakty.wp.pl/wyscigi-samochodowe/sebastian-vettel">Sebastian Vettel</a>. W przypadku Monakijczyka skończyło się jednak na tylko lekkim otarciu tylnej opony. </p>
      <p>
        <b>Wyniki 2. treningu przed Grand Prix Abu Zabi:</b>
      </p>
      <table bordered="">
        <tr>
          <th>Pozycja</th>
          <th>Kierowca</th>
          <th>Zespół</th>
          <th>Czas/strata</th>
        </tr>
        <tr>
          <td>1.</td>
          <td>Valtteri Bottas</td>
          <td>Mercedes</td>
          <td>1:36.256</td>
        </tr>
        <tr>
          <td>2.</td>
          <td>Lewis Hamilton</td>
          <td>Mercedes</td>
          <td>+0.310</td>
        </tr>
        <tr>
          <td>3.</td>
          <td>Charles Leclerc</td>
          <td>Ferrari</td>
          <td>+0.386</td>
        </tr>
        <tr>
          <td>4.</td>
          <td>Sebastian Vettel</td>
          <td>Ferrari</td>
          <td>+0.435</td>
        </tr>
        <tr>
          <td>5.</td>
          <td>Max Verstappen</td>
          <td>Red Bull Racing</td>
          <td>+0.551</td>
        </tr>
        <tr>
          <td>6.</td>
          <td>Alexander Albon</td>
          <td>Red Bull Racing</td>
          <td>+1.032</td>
        </tr>
        <tr>
          <td>7.</td>
          <td>Romain Grosjean</td>
          <td>Haas</td>
          <td>+1.345</td>
        </tr>
        <tr>
          <td>8.</td>
          <td>Sergio Perez</td>
          <td>Racing Point</td>
          <td>+1.381</td>
        </tr>
        <tr>
          <td>9.</td>
          <td>Daniił Kwiat</td>
          <td>Toro Rosso</td>
          <td>+1.395</td>
        </tr>
        <tr>
          <td>10.</td>
          <td>Pierre Gasly</td>
          <td>Toro Rosso</td>
          <td>+1.514</td>
        </tr>
        <tr>
          <td>11.</td>
          <td>Carlos Sainz</td>
          <td>McLaren</td>
          <td>+1.578</td>
        </tr>
        <tr>
          <td>12.</td>
          <td>Lando Norris</td>
          <td>McLaren</td>
          <td>+1.662</td>
        </tr>
        <tr>
          <td>13.</td>
          <td>Lance Stroll</td>
          <td>Racing Point</td>
          <td>+1.729</td>
        </tr>
        <tr>
          <td>14.</td>
          <td>Kevin Magnussen</td>
          <td>Haas</td>
          <td>+1.824</td>
        </tr>
        <tr>
          <td>15.</td>
          <td>Nico Hulkenberg</td>
          <td>Renault</td>
          <td>+1.866</td>
        </tr>
        <tr>
          <td>16.</td>
          <td>Daniel Ricciardo</td>
          <td>Renault</td>
          <td>+2.144</td>
        </tr>
        <tr>
          <td>17.</td>
          <td>Kimi Raikkonen</td>
          <td>Alfa Romeo</td>
          <td>+2.159</td>
        </tr>
        <tr>
          <td>18.</td>
          <td>Antonio Giovinazzi</td>
          <td>Alfa Romeo</td>
          <td>+2.208</td>
        </tr>
        <tr>
          <td>19.</td>
          <td>George Russell</td>
          <td>Williams</td>
          <td>+3.256</td>
        </tr>
        <tr>
          <td>20.</td>
          <td>Robert Kubica</td>
          <td>Williams</td>
          <td>+4.199</td>
        </tr>
      </table>
      <p>  <a href="https://twitter.com/Kuczer13">Follow @Kuczer13</a></p>
      <p>WP SportoweFakty</p>
    </article>
  </body>
</html>