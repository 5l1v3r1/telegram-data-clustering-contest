<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153207-u-kvartyrah--do-28-gradusiv-speky-scho-kazhut-u-lucktepli"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T11:12:00+00:00"/>
    <meta property="og:title" content="У квартирах – до 28 градусів спеки: що кажуть у «Луцьктеплі»"/>
    <meta property="og:description" content="Лучани закидали соцмережі обуреними дописами про те, що температура в їхніх помешканнях досягає позначки 28 градусів тепла."/>
  </head>
  <body>
    <article>
      <h1>У квартирах – до 28 градусів спеки: що кажуть у «Луцьктеплі»</h1>
      <address>
        <time datetime="2019-11-29T11:12:00+00:00">29 Nov 2019, 11:12</time>
      </address>
      <p>Лучани закидали соцмережі дописами про те, що температура в їхніх помешканнях досягає позначки 28 градусів тепла. У ДКП "Луцьктепло" розповіли, чи "прикручують" теплопостачання.<br/><br/>Про це <b>Інформаційному агентству ВолиньPost</b> повідомили у пресслужбі підприємства.<br/><br/>На підприємстві зазначають, що нині працюють згідно з затвердженим температурним графіком. Параметри подачі теплоносія понижують, однак всі джерела виробництва працюють на дві послуги - опалення і гаряче водопостачання. <br/><br/>Так, температура гарячої води має становити 55 градусів, тому з огляду на це не можуть критично зменшувати теплоносій для опалення, а відтак виникає "перетоплення" в оселях. <br/><br/>У ДКП "Луцьктепло" додають, що це питання вирішить встановлення ІТП.</p>
    </article>
  </body>
</html>