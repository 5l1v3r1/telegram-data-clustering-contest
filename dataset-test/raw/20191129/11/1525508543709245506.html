<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783893/%D9%85%D9%84%D8%AA-%D8%A2%DA%AF%D8%A7%D9%87-%D9%88-%D9%87%D9%88%D8%B4%DB%8C%D8%A7%D8%B1-%D8%A7%DB%8C%D8%B1%D8%A7%D9%86-%D8%A8%D8%A7%D8%B1-%D8%AF%DB%8C%DA%AF%D8%B1-%D8%AA%D9%88%D8%B7%D8%A6%D9%87-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:14:27+00:00"/>
    <meta property="og:title" content="امام جمعه ایلام: ملت آگاه و هوشیار ایران بار دیگر توطئه دشمنان را خنثی کردند"/>
    <meta property="og:description" content="ایلام - امام جمعه ایلام گفت: ملت آگاه و هوشیار ایران بار دیگر توطئه دشمنان را خنثی کردند."/>
  </head>
  <body>
    <article>
      <h1>امام جمعه ایلام: ملت آگاه و هوشیار ایران بار دیگر توطئه دشمنان را خنثی کردند</h1>
      <address>
        <time datetime="2019-11-29T11:14:27+00:00">29 Nov 2019, 11:14</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام الله نور کریمی تبار در خطبه های نماز جمعه شهر ایلام اظهار داشت: مردم صف خود را با هوشیاری از آشوب گران مناقق، سلطنت طلب و جیره خوار جدا کردند.</p>
      <p>امام جمعه ایلام گفت: ملت آگاه و هوشیار ایران به خوبی توطئه دشمنان را شناخت و آن را خنثی کرد.</p>
      <p>وی ادامه داد: افرادی که در تجمعات اخیر اموال مردم را تخریب کردند جیره خوار سلطنت طلبان بودند، آنان بدانند امروز در کشور ایران جایی ندارند، حکومت پهلوی تمام شد و تفکر اینکه افرادی مانند آنان حکومت را در دست می‌گیرند کاملا اشتباه و احمقانه است.</p>
      <p>حجت الاسلام کریمی تبار گفت: به فرموده مقام معظم رهبری ما نیاز به اتکا به توان داخلی و استفاده از ظرفیت های نیروی دانش آموخته کشور داریم تا رونق تولید و ایجاد اشتغال را شاهد باشیم.</p>
      <p>وی گفت: برخی در کشور اعتقاد دارند با مذاکره می‌شود تحریم‌ها برداشته شود، ولی تکیه توان بر داخلی با تولید رونق ایجاد تنها راه مهار تورم و ایجاد اشتغال است.</p>
      <p>وی اضافه کرد: برخی قوانین دست و پاگیر تولید هستندکه باید برطرف شوند.</p>
      <p>امام جمعه ایلام گفت: تنها راه تقویت اقتصاد و مهار تورم در کشور، تکیه بر توان داخلی و اعتماد به جوانان است.</p>
    </article>
  </body>
</html>