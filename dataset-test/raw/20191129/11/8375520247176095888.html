<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/komitet-viborciv-nazvav-deputativ-yaki-propustili-90-golosuvan-v-radi-643328.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T11:19:01+00:00"/>
    <meta property="og:title" content="Комітет виборців назвав депутатів, які пропустили 90% голосувань в Раді"/>
    <meta property="og:description" content="Нардепи Вадим Рабінович та Юлія Льовочкіна взяли участь лише в 6% голосувань в Раді"/>
  </head>
  <body>
    <article>
      <h1>Комітет виборців назвав депутатів, які пропустили 90% голосувань в Раді</h1>
      <address>
        <time datetime="2019-11-29T11:19:01+00:00">29 Nov 2019, 11:19</time>
      </address>
      <h4>Нардепи Вадим Рабінович та Юлія Льовочкіна взяли участь лише в 6% голосувань в Раді</h4>
      <p>За три місяці роботи Верховної Ради 96 народних депутатів взяли участь у менше ніж 50% голосувань парламенту.</p>
      <p>Із них дев’ять народних депутатів пропустили 90% голосувань, повідомляє Комітет виборців України.</p>
      <p>Серед прогульників:</p>
      <ul>
        <li>Вадим Рабінович, ОПЗЖ, найнижчий показник серед 423 депутатів, взяв участь в 6% голосувань;</li>
        <li>Юлія Льовочкіна, ОПЗЖ, 6%;</li>
        <li>Ігор Абрамович, ОПЗЖ, 7%;</li>
        <li>Юрій Солод, ОПЗЖ, 7%;</li>
        <li>Андрій Деркач, позафракційний, 7%;</li>
        <li>Вадим Столар, ОПЗЖ, 8%;</li>
        <li>Олександр Фельдман, ОПЗЖ, 8%;</li>
        <li>Антон Яценко, «За майбутнє», 9%;</li>
        <li>Юрій Бойко, ОПЗЖ, 10%.</li>
      </ul>
      <p>При цьому Рабінович був зареєстрований на 23 із 39 засіданнях Ради, Льовочкіна – на 31, Абрамович – 27, Солод – 26, Деркач – 26, Столар – 22, Фельдман – 36, Яценко – 30, Бойко – 37. Однак участі в голосуваннях депутати майже не брали.</p>
      <p>«Керівництво Верховної Ради намагається боротися із проблемою неучасті в голосуваннях шляхом запровадження фінансових штрафів. Однак не варто очікувати, що це принципово вирішить проблему. Для 80-90% депутатів, які систематично ігнорують голосування, ніяких змін не відбудеться. Особливо, коли мова йде про депутатів-мультимільйонерів», - заявив голова КВУ Олексій Кошель.</p>
      <p>З іншого боку, як повідомляє КВУ, є низка народних депутатів, які взяли участь майже в 100% голосувань.</p>
      <p>Так, 18 народних депутатів взяли участь в 98-99% голосувань парламенту. Рекордсменом є Володимир Ватрас, який голосував в 99,6% випадків.</p>
      <related>
        <a href="https://glavcom.ua/news/sluga-narodu-bogdanec-zlisno-ne-viplachuvav-alimenti-zmi-643320.html"/>
        <a href="https://glavcom.ua/news/sluga-narodu-bogdanec-rozpoviv-pro-svoyu-sudimist--643070.html"/>
        <a href="https://glavcom.ua/news/sluga-narodu-zlyakavsya-avtomata-tetyani-chornovol-i-zvernuvsya-do-avakova-dokument-642107.html"/>
      </related>
    </article>
  </body>
</html>