<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/firstclass/2019/11/29/barhogy-is-guritjuk-mindig-tarol-az-okos-bowlinggolyo/"/>
    <meta property="og:site_name" content="Vezess"/>
    <meta property="article:published_time" content="2019-11-29T11:07:41+00:00"/>
    <meta property="og:title" content="Bárhogy is gurítjuk, mindig tarol az okos bowlinggolyó"/>
    <meta property="og:description" content="Elgurítás után is lehet irányítani azt a bowlinggolyót, melyet a NASA korábbi mérnöke és egy játékfejlesztő készített."/>
  </head>
  <body>
    <article>
      <h1>Bárhogy is gurítjuk, mindig tarol az okos bowlinggolyó</h1>
      <address><time datetime="2019-11-29T11:07:41+00:00">29 Nov 2019, 11:07</time> by <a rel="author" href="https://www.vezess.hu/author/feher-patrik/" target="_blank">Fehér Patrik</a></address>
      <p>
        <b>Elgurítás után is lehet irányítani azt a bowlinggolyót, melyet a NASA korábbi mérnöke és egy játékfejlesztő készített.</b>
      </p>
      <p>Mark Rober korábban a NASA sugárhajtású dolgokkal foglalkozó laboratóriumában dolgozott mérnökként, azonban manapság egészen más dolgokkal foglalkozik. Összeállt ugyanis James Brutonnal, a korábbi játékfejlesztővel, és a két férfi megalkotta a csaló bowlinggolyót.</p>
      <p>Miután félbevágtak egy teljesen átlagos golyót, rájöttek, hogy az eszközök súlyozása aszimmetrikus. Ez teszi lehetővé, hogy a profi játékosok már-már természetfeletti módon csavarva juttassák el a bábukig a golyót. A két férfi felfedezését továbbfejlesztették, és ezt a súlyozást “gépesítették” úgy, hogy azt távirányítással lehessen módosítani.</p>
      <p>A távirányító pedig maga az emberi test: egy viselhető mozgásérzékelő szenzor segítségével a játékos szabályozhatja a gurulás irányát, ehhez pedig csak jobbra és balra kell dőlnie. A golyó megépítéséről videó is készült, és ki is próbálták mit sem sejtő emberek előtt, azok legnagyobb meglepetésére.</p>
      <figure>
        <iframe src="https://www.youtube.com/embed/wM5NHC97JBw" width="700" height="400" data-service="Youtube" scrolling="no"/>
      </figure>
      <p>Korábban más sportágban készült hasonló eszköz: akkor a Nissan mérnökei készítették el a magától a lyukba guruló golflabdát. Ellenben a bowlinggolyóval, ez teljesen automatikusan működik, melyről videó is készült:</p>
      <table>
        <tr>
          <td valign="top">
            <a href="https://www.vezess.hu/firstclass/2019/08/27/ezzel-a-golflabdaval-mindig-nyerni-fogsz/">
              <pic src="https://vezess2.p3k.hu/app/uploads/2019/08/snapshot-6-e1566906580440-196x131.jpg"/>
            </a>
          </td>
          <td valign="top">
            <a href="https://www.vezess.hu/firstclass/2019/08/27/ezzel-a-golflabdaval-mindig-nyerni-fogsz/">
              <b>Ezzel a golflabdával mindig nyerni fogsz<br/></b>
            </a>
            <a href="https://www.vezess.hu/firstclass/2019/08/27/ezzel-a-golflabdaval-mindig-nyerni-fogsz/">Különleges golflabdát fejlesztett ki a Nissan. A japán cég golyója önvezető technológia segítségével talál bele a…</a>
          </td>
        </tr>
      </table>
      <footer>Forrás: Gizmodo</footer>
    </article>
  </body>
</html>