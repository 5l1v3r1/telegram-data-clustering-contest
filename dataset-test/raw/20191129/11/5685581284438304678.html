<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/af-yasasi-son-durum-1287751-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T11:23:00+00:00"/>
    <meta property="og:title" content="Af Yasasındaki SON DURUM: Genel Af Yasası indirimi hangi aşamada? | 29 Kasım 2019"/>
    <meta property="og:description" content="Milyonlarca mahkûm ve mahkûm yakını tarafından takip edilen Af Yasası henüz yürürlüğe girmedi. Af yasası son dakika haberleri, ilgiyle takip ediliyor. Peki, Af Yasası ne oldu? 29 Kasım Af yasası hakkında son gelişmeler…"/>
  </head>
  <body>
    <article>
      <h1>Af Yasasındaki SON DURUM: Genel Af Yasası indirimi hangi aşamada? | 29 Kasım 2019</h1>
      <h2>Milyonlarca mahkûm ve mahkûm yakını tarafından takip edilen Af Yasası henüz yürürlüğe girmedi. Af yasası son dakika haberleri, ilgiyle takip ediliyor. Peki, Af Yasası ne oldu? 29 Kasım Af yasası hakkında son gelişmeler…</h2>
      <address>
        <time datetime="2019-11-29T11:23:00+00:00">29 Nov 2019, 11:23</time>
      </address>
      <p>Af Yasası ne oldu, çıktı mı? günlerdir mahkûm ve yakınlarının dilinden düşmüyor. Tahmin edilen, af yasasının 2. Yargı Paketi’nde çıkacağı yönünde. Peki Af Yasası ne zaman çıkacak?</p>
      <p>
        <b>AF YASASI CEZA İNDİRİMİNDE YAŞANAN SON GELİŞMELER</b>
      </p>
      <p>MHP tarafından ortaya atılan Af Yasası ülke gündeminden düşmüyor. Yargı Reformu Strateji Belgesi’nde İnfaz Kanunu yani Af Yasası ile ilgili bir değişiklik yer almadığını söylüyor.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309707.Jpeg"/>
      </figure>
      <p>İnfaz kanunu değişikliği ve şartlı ceza indirimi, 2. Yargı Paketi olarak değil, tek başına bir çalışma olacak.</p>
      <p>Adalet Bakanı Abdülhamid Gül yaptığı açıklamada, "Bazı suçlardan hükümlü olan yaşlı, hamile ve çocukların cezalarını evde çekmesi alternatifi üzerinde duruyoruz." dedi.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309708.Jpeg"/>
      </figure>
      <p>Ceza infaz süresinin bazı suçlarda üçte ikiden yarı yarıya düşürülmesi, kalan cezanın 1/5’inin denetimli serbestlik kapsamına alınması Af konusunda en net öneri.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309711.Jpeg"/>
      </figure>
      <p>MHP, Af yasası kapsamında son sözü AKP’ye bıraktı.</p>
      <p>Mahkûm Yakınları Derneği Kadın Kolları Başkanı Figen Akkaş ise, terör ve cinsel istismar ve özellikle de pedofili suçlarını kapsam dışı bırakarak af yasasının biran önce çıkarılmasını istedi.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309713.Jpeg"/>
      </figure>
      <p>
        <b>AF YASASI NE ZAMAN ÇIKACAK?</b>
      </p>
      <p>Adalet Bakanı Abdulhamit Gül, ikinci pakete ilişkin takvimin belli olup olmadığının sorulması üzerine, tarihin Meclisin gündemi ve yoğunluğuna bağlı olarak netleşeceğini söyledi.</p>
      <p>MHP Grup Başkanvekili Erkan Akçay, af teklifinin ikinci infaz paketiyle birlikte ekim ayının sonunda aralık ayının başında Meclis'e geleceğini söylemişti.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309745.Jpeg"/>
      </figure>
      <p>
        <b>TUTUKLULUK SÜRELERİNDE DEĞİŞİKLİK OLACAK MI?</b>
      </p>
      <p>24 Ekim'de Resmi Gazete'de yayımlanarak yasalaşan birinci yargı paketinde tutukluluk tutukluluk süresi, ağır ceza mahkemesinin görevine girmeyen işler bakımından 6 ayı, ağır ceza mahkemesinin görevine giren işlerde ise 1 yılı geçemeyecek.</p>
      <p>Türk Ceza Kanunu'nun 2. <a href="http://www.gazetevatan.com/arama/?Keyword=Kitap">kitap</a> 4. kısmında yer alan "Devletin güvenliğine karşı suçlar, anayasal düzene ve bu düzenin işleyişine karşı suçlar, milli savunmaya karşı suçlar ve devlet sırlarına karşı suçlar ve casusluk; Terörle Mücadele Kanunu kapsamına giren suçlar ve toplu işlenen suçlar" bakımından bu süre en çok 1 yıl 6 ay olacak, gerekçesi gösterilerek 6 ay daha uzatılabilecek.</p>
      <p>Tutukluluk süreleri, fiili işlediği sırada 15 yaşını doldurmamış çocuklar bakımından yarı oranında, 18 yaşını doldurmamış çocuklarda ise 4'te 3 oranında uygulanacak.</p>
      <p>Uzlaştırma ve ön ödeme kapsamındaki suçlar hariç, cumhuriyet savcısı, üst sınırı 3 yıl veya daha az süreli hapis cezasını gerektiren suçlardan dolayı, yeterli şüphenin varlığına rağmen kamu davasının açılmasının 5 yıl süreyle ertelenmesine karar verebilecek.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309751.Jpeg"/>
      </figure>
      <p>Öte yandan, Merkez Seyhan ilçesindeki Atatürk Parkı'nda bir araya gelen mahkum yakınları, cezaevinde olan yakınları için af yasasının çıkarılmasını istedi. Basına açıklama yapan Mahkum Yakınları Derneği Kadın Kolları Başkanı Figen Akkaş, mahkumların hatalarının affedilmesini istediklerini kaydederek, "Milliyetçi Hareket Partisi'nin yasa teklifinde de belirttiği gibi terör ve cinsel istismar ve özellikle de pedofili suçlarını kapsam dışı bırakarak artık bir gereklilik haline gelen ceza indirimi yasası ile kader mahkumlarının ve yakınlarının yüzünü güldürmek, devlet büyüklerinin elinde. Lütfen artık devlet, büyüklüğünü göstersin" dedi.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/29/--4309752.Jpeg"/>
      </figure>
      <p>Türkiye Barolar Birliği (TBB) Başkanı Metin Feyzioğlu, Elâzığ Barosu Başkanlığında düzenlenen seminer öncesi yaptığı açıklamada, vatandaşın bir infaz indirimi beklediğini söyledi.</p>
      <p>Ceza indirimi ile ilgili, devletin makamlarında bazı görüşmelerin daha önce olduğunu ifade eden Feyzioğlu, "İnfaz indirimi konusu bir kez gündeme geldi mi, artık o olur. Çünkü devletin yetkili makamlarında da bu konu konuşuldu. İhtiyaç var mı? Evet büyük bir ihtiyaç var. Çünkü biz 2005 yılında kanunu değiştirdiğimizde cezaların yatarını çok artırdık maalesef ve cezaların toplanmasına ilişkin usulü de çok değiştirdik. Böylece cezaevine giren neredeyse çıkamaz hale geldi." diye konuştu.</p>
    </article>
  </body>
</html>