<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908023.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T11:17:00+00:00"/>
    <meta property="og:title" content="حزب «عمر البشیر» منحل شد"/>
    <meta property="og:description" content="به گزارش تسنیم به نقل از آناتولی، شورای حاکمیت و کابینه سودان، روز گذشته قانون انحلال نظام عمر البشیر، رئیس‌جمهور معزول این کشور را تصویب کردند تا به عنوان قانون، لازم‌الاجرا شود."/>
  </head>
  <body>
    <article>
      <h1>حزب «عمر البشیر» منحل شد</h1>
      <address>
        <time datetime="2019-11-29T11:17:00+00:00">29 Nov 2019, 11:17</time>
      </address>
      <p>مقام‌های سودانی قانون انحلال رژیم عمر البشیر، رئیس‌جمهور معزول این کشور ومقام‌های سودانی قانون انحلال رژیم عمر البشیر، رئیس‌جمهور معزول این کشور و حزب متبوع او را تصویب کردند. حزب متبوع او را تصویب کردند.</p>
      <p>به گزارش تسنیم به نقل از آناتولی، شورای حاکمیت و کابینه سودان، روز گذشته قانون انحلال نظام عمر البشیر، رئیس‌جمهور معزول این کشور را تصویب کردند تا به عنوان قانون، لازم‌الاجرا شود.</p>
      <p>تلویزیون دولتی سودان در این باره گزارش داد که قانون مذکور در نشست مشترک شورای حاکمیت و کابینه تصویب شد.</p>
      <p>«عبدالله حمدوک» نخست‌وزیر سودان در پستی در «فیس‌بوک» نوشت: «قانون انحلال رژیم ناپاک برای انتقامجویی تصویب نشده است، بلکه برای حفظ کرامت ملت سودان انجام شده که تحت سیطره خودکامگان قرار داشته و ثروت‌های آنها غارت شده است.»</p>
      <p>وی افزود: «ما این قانون را در یک نشست مشترک به منظور برقراری عدالت، احترام به عزت مردم و پاسداری از دستاوردهای آنها تصویب کردیم.»</p>
      <p>از سوی دیگر، «جدی صالح» از رهبران ائتلاف «نیروهای آزادی و تغییر» در صفحه کاربری خود در فیس‌بوک نوشت: «این قانون شامل انحلال حزب کنگره ملی، نهادها و سازمان‌های آن و نیز کلیه نمادهای آن و برچیده شدن دولت رژیم پلید است.»</p>
      <p>روز سه‌شنبه، کابینه سودان پیش‌نویس قانون «برچیدن» رژیم عمر البشیر، رئیس‌جمهور مخلوع و «حذف قدرت» نهادهای دولتی را تصویب کرد.</p>
      <p>در حالی‌که پیش از این «ابراهیم الغندور» رئیس حزب کنگره ملی سودان درباره هرگونه تلاش برای انحلال این حزب هشدار داده و این کار را تلاش برای «انتقامجویی سیاسی» توصیف کرده بود.</p>
      <p>رژیم عمر البشیر در 11 آوریل گذشته به دنبال اعتراضات گسترده مردمی، توسط ارتش سودان ساقط شد.</p>
    </article>
  </body>
</html>