<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/29/om-gaat-job-gosschalk-niet-vervolgen-voor-zedendelict/"/>
    <meta property="og:site_name" content="ThePostOnline"/>
    <meta property="article:published_time" content="2019-11-29T11:23:00+00:00"/>
    <meta property="og:title" content="OM gaat Job Gosschalk niet vervolgen voor zedendelict"/>
    <meta property="og:description" content="Zaak gesloten na bemiddelingstraject"/>
  </head>
  <body>
    <article>
      <h1>OM gaat Job Gosschalk niet vervolgen voor zedendelict</h1>
      <h2>Zaak gesloten na bemiddelingstraject</h2>
      <address><time datetime="2019-11-29T11:23:00+00:00">29 Nov 2019, 11:23</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Voormalig castingdirecteur Job Gosschalk wordt niet vervolgd voor een mogelijk zedendelict. Het Openbaar Ministerie heeft de zaak tegen hem geseponeerd, nadat de persoon die hem hiervan beschuldigde na een bemiddelingstraject met Gosschalk de zaak heeft gesloten. De castingdirecteur kwam eind 2017 in opspraak in navolging van de internationale #MeToo-beweging. Hij heeft erkend dat hij grenzen heeft overschreden nadat acteurs hem hadden beschuldigd van seksueel wangedrag. Gosschalk legde zijn werk neer en droeg zijn aandelen in castingbureau Kemna Casting, waar hij mede-eigenaar van was, over aan de zittende directie.</p>
      <h4>Lees ook – <a href="https://tpo.nl/2018/10/30/producent-job-gosschalk-verdacht-van-zedendelict-metoo/">Producent Job Gosschalk verdacht van zedendelict</a></h4>
      <p>Vorige week stuurden de aangever en Gosschalk al een gezamenlijke verklaring uit waarin ze de uitkomst van de mediation deelden. Hierin schreven ze dat ze ieder de gelegenheid hebben gehad hun visie op de gebeurtenissen te geven en van elkaar hebben gehoord hoe ieder deze heeft beleefd. “Daarbij zijn waar mogelijk vragen beantwoord en aannames weggenomen.”</p>
      <p>Eerder zei Gosschalks advocaat Gerard Spong al “dat zijn cliënt betwist dat hij ook maar enig strafbaar feit heeft gepleegd”. De beslissing van het OM lag in de lijn der verwachting, aldus de raadsman vrijdag in een reactie. Hoewel hij er verder niet op wilde ingaan, zei hij: “Iedere cliënt is opgelucht als hij niet wordt vervolgd”.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>