<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sviat/osuetiha-natsistki-zagovor-italiia-19-dushi-sa-arestuvani-161892/"/>
    <meta property="og:site_name" content="trafficnews"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="Осуетиха нацистки заговор в Италия, 19 души са арестувани"/>
    <meta property="og:description" content="Те искали да създадат пронацистка, ксенофобска и антисемитска група"/>
  </head>
  <body>
    <article>
      <h1>Осуетиха нацистки заговор в Италия, 19 души са арестувани</h1>
      <h2>Те искали да създадат пронацистка, ксенофобска и антисемитска група</h2>
      <address><time datetime="2019-11-29T11:00:00+00:00">29 Nov 2019, 11:00</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Италианската полиция осуети нацистки заговор, пише "Гардиън". Полицията обяви, че е арестувала 19 крайнодесни екстремисти, които са искали да формират нова нацистка партия. При акция на властите са открити оръжия, експлозиви, нацистки символи, нацистки знамена и книги за Адолф Хитлер и Бенито Мусолини.</p>
      <p>Според прокуратурата в Калтанисета, Сицилия, която е ръководила разследването, заподозрени са искали да създадат пронацистка, ксенофобска, антисемитска група, наречена Италианска националсоциалистическа работническа партия, пише News.bg.</p>
      <p>Членовете на групата са били в контакт с други неонацистки групи извън Италия, включително с британската Комбат 18 и португалската крайнодясна група "Нов социален ред".</p>
      <p>Ръководителят на италианската организация е 50-годишна жена от Падуа, която е работила в публичната администрация и няма криминално минало. Разследващите са открили свастики и антисемитски материали в дома й.</p>
      <p>Друг заподозрян е 26-годишна жена от Сицилия, която е спечелила онлайн конкурс за красота, наречен "Мис Хитлер" и през август е изнесла реч на конференция на крайнодесни в Лисабон.</p>
      <p>Екстремистите са били обучавани от бивш високопоставен член на калабрийската мафия Ндрангета.</p>
      <figure>
        <img src="https://trafficnews.bg/data/images/2019_11_29/640x.jpg"/>
      </figure>
      <related>
        <h4>Прочетете още</h4>
        <a href="https://trafficnews.bg/bohemi/painer-zvezdi-kuponiasvaha-zaedno-fenove-aftar-partito-162409/"/>
        <a href="https://trafficnews.bg/obshtestvo/noi-izcheznalite-pensionni-dosieta-po-tiah-e-rabotil-edin-i-162421/"/>
        <a href="https://trafficnews.bg/obshtestvo/silniiat-sniag-blokira-nad-20-kamioni-i-busove-krai-klisura-162324/"/>
        <a href="https://trafficnews.bg/bohemi/kolodruma-se-praska-po-shevovete-kontserta-planeta-18-162304/"/>
      </related>
    </article>
  </body>
</html>