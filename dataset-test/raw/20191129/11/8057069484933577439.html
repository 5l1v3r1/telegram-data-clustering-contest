<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/alba-zalgirio-maco-skaiciai-pralaimejimu-duobe-ir-tritaskiu-kosmaras-kokio-nemateme-seniai/300220"/>
    <meta property="og:site_name" content="krepsinis.net"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="ALBA – „Žalgirio“ mačo skaičiai: pralaimėjimų duobė ir tritaškių košmaras, kokio nematėme seniai"/>
    <meta property="og:description" content="Kauno Žalgirio ekipa 62:69 svečiuose nusileido Berlyno ALBA klubui, o krepsinis.net kaip visada išskiria rungtynių skaičius."/>
  </head>
  <body>
    <article>
      <h1>ALBA – „Žalgirio“ mačo skaičiai: pralaimėjimų duobė ir tritaškių košmaras, kokio nematėme seniai </h1>
      <address>
        <time datetime="2019-11-29T11:00:00+00:00">29 Nov 2019, 11:00</time>
      </address>
      <p>Kauno „Žalgirio“ ekipa 62:69 svečiuose nusileido Berlyno ALBA klubui, o krepsinis.net kaip visada išskiria rungtynių skaičius.</p>
      <p>– 62 pelnyti taškai – trečias nerezultatyviausias sezono mačas „Žalgiriui“. 69 ALBA taškai – antras nerezultatyviausias vokiečių pasirodymas.</p>
      <p>– Berlyne žalgiriečiai surengė neefektyviausią sezono pasirodymą (51 n.b.).</p>
      <p>– Penki pralaimėjimai iš eilės yra atkarpa, kokios „Žalgiris“ neturėjo labai seniai – nuo 2016 m. „Top 16“ etapo.</p>
      <p>– Tuo tarpu ALBA iškovojo trečią laimėjimą per keturis pastaruosius mačus.</p>
      <figure>
        <iframe src="https://www.youtube.com/embed/ERfWxKJY_nQ" width="650" height="366" data-service="Youtube" scrolling="no"/>
      </figure>
      <p>REKLAMA</p>
      <p>– 7 taškai pirmame kėlinyje – pakartotas prasčiausias ketvirtis šiame sezone. Pirmąsyk toks buvo sužaistas Milane.</p>
      <p>– Per pirmuosius du kėlinius „Žalgiris“ pataikė tik 1 tritaškį iš 16, o mačą baigė su 2 iš 23. Tai – blogiausias sezono taiklumas (8,7 proc.) ir antras prasčiausias istorijoje po 2016 m. mačo su Bambergo „Brose Bamberg“ (1/14 – 7,1 proc.).</p>
      <p>– Dvitaškių metimų pataikymas siekė 53 proc. (21/36) ir buvo trečias didžiausias sezone.</p>
      <p>– 25 gynyboje atkovoti kamuoliai – trečias geriausias sezono pasiekimas. Iš viso buvo atkovoti 36 kamuoliai.</p>
      <p>– Vos 8 rezultatyvūs perdavimai – mažiau „Žalgiris“ šį sezoną atlikęs nėra. Tuo tarpu ALBA atliko 15 ir tai buvo antras prasčiausias sezono skaičius jiems, kadangi šioje kategorijoje vokiečiai pirmauja visoje lygoje.</p>
      <p>– 7 perimti kamuoliai – daugiausiai, kiek šį sezoną pavyko „pavogti“ žalgiriečiams, Tačiau 18 klaidų – taip pat antras didžiausias tik ne toks optimistinis skaičius.</p>
      <figure>
        <iframe src="https://www.youtube.com/embed/tB88m9SacGQ" width="650" height="366" data-service="Youtube" scrolling="no"/>
      </figure>
      <p>REKLAMA</p>
      <p>– Thomasas Walkupas pakartojo antrą nerezultatyviausią sezono pasirodymą (4 taškai).</p>
      <p>– K.C. Riversas sugrįžimo į Eurolygą mače per 23 minutes pelnė 4 taškus (2/2 dvit., 0/4 trit.), atkovojo kamuolį, 2 kartus prasižengė ir surinko -1 naudingumo balą.</p>
      <p>– Pastarųjų ketverių rungtynių atkarpa yra geresnė Lukui Lekavičiui. Per šį etapą trečiąkart surinktas dviženklis rezultatyvumas (12 tšk.) ir toks pat naudingumas (15 n.b.). Tiesa, iš visų, pataikiusių bet vieną tolimą metimą, jo tritaškių tikslumas yra prasčiausias komandoje (21,1 proc.).</p>
      <p>– Paulius Jankūnas lieka kol kas tritaškių neįmetusių gretose (šį sezoną 0/7).</p>
      <p>– Per 11 turų penktą sykį Artūras Milaknis yra neigiamas (-1). Šįkart jis netiksliai metė visus 5 tritaškius.</p>
      <p>– Edgaras Ulanovas be tolimų metimų Eurolygoje gyvena kone mėnesį – nuo rungtynių Stambule. Iki tol per šešis turus po vieną tritaškį jis pridėdavo penkiuose mačuose.</p>
      <figure>
        <iframe src="https://www.youtube.com/embed/ZbIkfb7fEnQ" width="650" height="366" data-service="Youtube" scrolling="no"/>
      </figure>
      <p>REKLAMA</p>
      <p>– Po trijų turų pertraukos grįžęs Peytonas Siva sužaidė nerezultatyviausią sezono mačą (4 tšk.).</p>
      <p>– Nielsas Giffey gerino asmeninį naudingumo (21 n.b.) rekordą šį sezoną.</p>
      <p>– Jonas Mattisseckas antrąsyk iš eilės lieka „nulis“ efektyvumu.</p>
      <p>– Rokas Giedraitis pelnė 6 taškus ir sužaidė antrą nerezultatyviausią sezono mačą, tiesa, pataikė pora svarbių metimų būtent pabaigoje. 8 atkovoti kamuoliai yra lietuvio sezono rekordas</p>
      <p>– Luke’as Sikma, pastarųjų 6 mačų metu fiksavęs 17,5 naudingumo balų vidurkius, šįkart aikštę paliko su 8.</p>
    </article>
  </body>
</html>