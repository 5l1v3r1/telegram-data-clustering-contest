<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/29/tre-agguati-a-napoli-ucciso-un-30enne-e-feriti-due-ragazzi-137-958660.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T11:25:22+00:00"/>
    <meta property="og:title" content="Tre agguati a Napoli: ucciso un 30enne e feriti due ragazzi"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Campania</h6>
      <h1>Tre agguati a Napoli: ucciso un 30enne e feriti due ragazzi</h1>
      <h2>La vittima è stata crivellata con nove colpi di pistola. Aveva precedenti per spaccio di droga</h2>
      <address>
        <time datetime="2019-11-29T11:25:22+00:00">29 Nov 2019, 11:25</time>
      </address>
      <p>Attimi di terrore a Napoli dove, nelle ultime ore, si sono verificati tre agguati.</p>
      <p>Il più grave ha visto la morte di un 30enne con precedenti per spaccio di droga. Si tratta di Alessandro Napolitano, gestore di un bar assieme al fratello, ucciso a colpi di pistola mentre era davanti al garage della sua abitazione a bordo di un'Opel Corsa.</p>
      <p>Gli aggressori hanno sparato ben nove colpi e poi si sono dileguati nel nulla. Panico degli abitanti della zona, che hanno riferito agli agenti di aver visto due individui fuggire in moto.</p>
      <p>Poche ore dopo, un 19enne è stato gambizzato in vico Paradiso alla Salute, le modalità sono ancora da ricostruire.</p>
      <p>Infine Antonio Giarnieri, 23enne dipendente di un locale del centro, è stato ferito alle gambe durante una sparatoria avvenuta tra i vicoli dei Quartieri Spagnoli.</p>
      <p>Sul posto la polizia e il 118.</p>
      <p>(Unioneonline/M)</p>
    </article>
  </body>
</html>