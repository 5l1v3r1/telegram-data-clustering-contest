<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/sport/20191129_arsenal_unai_emery_vezetoedzo_kirugas"/>
    <meta property="og:site_name" content="HVG.hu"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="Kirakta az Arsenal Unai Emeryt"/>
    <meta property="og:description" content="A csapat eredményei és a mutatott játéka sem felel meg az elvárásoknak a klub szerint."/>
  </head>
  <body>
    <article>
      <h1>Kirakta az Arsenal Unai Emeryt</h1>
      <address><time datetime="2019-11-29T11:29:00+00:00">29 Nov 2019, 11:29</time> by <a rel="author">MTI / hvg.hu</a></address>
      <p>
        <b>A csapat eredményei és a mutatott játéka sem felel meg az elvárásoknak a klub szerint.</b>
      </p>
      <p><a href="https://www.arsenal.com/news/unai-emery-leaves-club">Menesztette</a> az Arsenal vezetősége Unai Emery vezetőedzőt a labdarúgócsapat éléről. A klubot irányító cégcsoport nevében Josh Kroenke megköszönte a spanyol szakember munkáját, és a legjobbakat kívánta neki a jövőre.</p>
      <p>A tavaly májusban kinevezett Emeryvel együtt az edzői stáb nagy része is távozik a londoni csapattól.</p>
      <p>A klub az utódot is megnevezte: az együttes korábbi játékosa, a június óta segédedzőként dolgozó svéd Fredrik Ljungberg veszi át átmenetileg a csapat irányítását, ugyanakkor keresik az új, állandó vezetőedzőt.</p>
      <p>Az előző idényben Európa-liga-döntős Arsenal a Premier League-ben öt mérkőzés óta nyeretlen és 13 forduló után csak a nyolcadik, ugyanakkor az El-ben annak ellenére is vezeti csoportját, hogy két legutóbbi mérkőzésen nem tudott nyerni.</p>
      <related>
        <a href="https://hvg.hu/sport/20181231_Nyolcezer_fontra_buntettek_az_Arsenal_edzojet_mert_egy_vizespalackot_rugott_a_szurkolok_koze"/>
        <a href="https://hvg.hu/sport/20190923_Az_Arsenal_kifejezetten_Szoboszlaira_hajt"/>
      </related>
    </article>
  </body>
</html>