<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/karsiniza-boyle-bir-kadin-ciktiysa-sakin-kacirmayin-216705h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T11:56:09+00:00"/>
    <meta property="og:title" content="Karşınıza böyle bir kadın çıktıysa sakın kaçırmayın"/>
    <meta property="og:description" content="Kesinlikle kaçırılmaması gereken kadınların hemen hepsinde bulunan özellikler..."/>
  </head>
  <body>
    <article>
      <h1>Karşınıza böyle bir kadın çıktıysa sakın kaçırmayın</h1>
      <h2>Kesinlikle kaçırılmaması gereken kadınların hemen hepsinde bulunan özellikler...</h2>
      <address>
        <time datetime="2019-11-29T11:56:09+00:00">29 Nov 2019, 11:56</time>
      </address>
      <p><b>Anlaşmaya varabilmesi</b><br/><br/>Aslında bu özellik hem erkeklerde hem de kadınlarda, iyi ve sağlıklı bir bünyenin işaretidir. Anlaşmazlık anlarında, tartışmalarda ortak bir nokta arayarak konuyu kapatmaya çalışan, tartışmayı kazanma güdüsüyle gereksiz yere konuyu uzatmayan kişiler genel olarak sizi pozitif tarafa çekecek güce sahip ve kendiyle barışık olan kişilerdir.</p>
      <p> </p>
      <figure>
        <img src="https://www.olay.com.tr/d/other/telefon-konusmasi.jpg"/>
      </figure>
      <p><b>Kolayca gülmesi</b><br/><br/>Günümüzde yoğun yaşam yaşam şartları altında gülmek bile zorlu bir eylem haline gelebiliyor. Ancak gülmek her ne kadar basit bir olay gibi gözükse de, kaliteli bir hayatın olmazsa olmazıdır. Bu yüzden sizinle beraber eğlenmeye gönüllü ve ufak şeylerde dahi mizahi bir yön bulabilen kişiler oldukça değerlidir. Eğer böyle bir insanla beraberseniz, kendinizi kolayca pozitif bir ruh haline bürünmüş olarak bulursunuz ve yaşama sevinciniz artar.<br/><br/><b>Kendine has beğenileri olması</b><br/><br/>Özgün bir kişiliğin en belirgin noktası, kişinin kendi beğenilerinin ve kendi tarzının olmasıdır. Eğer daha önce sizin duymadığınız bir konuda sizi bilgilendiren, farklı şeylerden bahseden biriyle karşı karşıyaysanız bu insanın sizin hayatınıza olumlu katkı yapmama olasılığı sıfırdır. Özgünlük kaliteli bir kişiliğin ilk işaretlerindendir.<br/><br/><b>Kibar biri olması</b><br/><br/>Kibarlık kavramı her ne kadar göreceli ve kültürle alakalı olsa da bazı temel değerler hemen herkes için geçerlidir. Örneğin kaliteli biriyle karşı karşıya olup olmadığınızı merak ediyorsanız, o kişinin kendinden aşağı konumda ya da kendisine hizmet eden kimselere karşı sergilediği davranış biçimini inceleyin. Örneğin sipariş almaya gelen bir garsonla nasıl konuştuğu, ona saygı duyup duymadığı, jest ve mimikleri bu konu hakkında size birçok ipucu verecektir.<br/> </p>
      <figure>
        <img src="https://www.olay.com.tr/d/other/kadin-ve-cocuk-gunbatimi.jpg"/>
      </figure>
      <p> </p>
      <p><b>Çocuklarla iyi iletişim kurabilmesi</b><br/><br/>Küçük çocuklarla iyi bir iletişim geliştirebilmek aslında, eğlenceli ve naif bir kişiliğin ipuçlarıdır. Çünkü çocuklar kendilerce kafa dengi bulmadıkları kişilere kolay kolay yanaşmazlar. Bu sebeple çocuklarla arası genelde iyi olan bir kadını incelerseniz, her ne kadar gündelik hayatında ciddib bir birey profili çizse de, matrak ve neşeli bir tarafının içinde saklı olduğunu farkedersiniz.<br/><br/><b>Hayvan sevmesi</b><br/><br/>Gerçekten içten gelen bir hayvan sevgisine sahip bireylerin kötü kimseler olma ihtimali çok ama çok düşüktür. Çünkü hayvan sevgisi oldukça karşılıksız ve içten gelen bir sevgidir. Örneğin başı okşanan bir kedinin ya da beslenen bir sokak köpeğinin veya güvercinin kişiye katacağı hiçbir getiri yoktur aslında. Bu sevgiyi gösteren kişiler temelde hiçbir getiri alamayacaklarını bilirler. Bu sebeple hayvanları seven kadınların çok büyük çoğunluğu temelde iyi insanlardır.<br/> </p>
      <figure>
        <img src="https://www.olay.com.tr/d/other/adam-kopek-kadin.jpg"/>
      </figure>
      <p> </p>
      <p><b>Kin tutmayı sevmemesi</b><br/><br/>Özellikle ciddi ilişki düşündüğünüz kişide bu özelliğin olmasına mutlaka dikkat etmelisiniz. Kaçınılmaz olarak her insan mutlaka sinirlenir ve öfkelenir. Bu doğal bir durumdur. Ancak bu öfkeyi diri tutarak ileriye aktarmayı seçmek hoş değildir. Bu tarz kadınlar kendilerini duygusal açıdan gereksiz yordukları gibi karşılarındaki kişiyi de yorarlar. Bu nedenle affedici yönü ağır basan kişilerle birliktelik kurmaya özen gösterin. Unutmayın sevgi her zaman nefretten üstündür.</p>
    </article>
  </body>
</html>