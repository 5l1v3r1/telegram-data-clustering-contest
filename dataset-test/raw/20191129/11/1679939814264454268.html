<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/vasiloi-a-anuntat-motivul-pentru-care-si-a-dat-demisia-din-functia-de-sef-al-politiei-de-frontiera-dar-si-ce-va-face-in-urmatoarea-perioada_3060409.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T11:35:39+00:00"/>
    <meta property="og:title" content="Vasiloi a anunţat MOTIVUL pentru care şi-a dat demisia din funcția de șef al Poliției de Frontieră, dar şi ce va face în următoarea perioadă"/>
    <meta property="og:description" content="Rosian Vasiloi și-a dat demisia din funcția de șef al Poliției de Frontieră. În acest context, acesta a venit cu un mesaj pe pagina sa de Facebook. Vasiloi a anunţat motivul pentru care şi-a dat demisia: "/>
  </head>
  <body>
    <article>
      <h1>Vasiloi a anunţat MOTIVUL pentru care şi-a dat demisia din funcția de șef al Poliției de Frontieră, dar şi ce va face în următoarea perioadă</h1>
      <address><time datetime="2019-11-29T11:35:39+00:00">29 Nov 2019, 11:35</time> by <a rel="author">PUBLIKA.MD</a></address>
      <p><b>Rosian Vasiloi și-a dat demisia din funcția de șef al Poliției de Frontieră</b>. În acest context, acesta a venit cu un mesaj pe pagina sa de Facebook. </p>
      <p><b>Vasiloi a anunţat motivul pentru care şi-a dat demisia:</b> "Aici am să fiu deschis, decizia de a-mi da demisia, a fost după mai multe presiuni, dar în special ce am aflat că se încep numiri în anumite funcții, fără a fi cel puțin informat conducătorul instituției. Am vorbit sincer despre asta cu dl. Ministru, am specificat ferm că nu voi putea să admit acest lucru".</p>
      <p>
        <b>Totodată, acesta a declarat că în perioada următoare va lua o scurtă pauză şi va acorda mai mul timp familiei:</b>
      </p>
      <p>"Orice început are continuitate, astfel spun sigur că în cazul meu nu este un sfârșit. Eu rămân parte a echipei, voi continua să activez pentru oameni și cetățenii acestei țări. Recunosc că a fost o decizie deloc ușoară, n-am să mă justific sau o să dau multe explicații, doar am să menționez că în toată activitatea mea de peste ani și în pe perioada mandatului de conducător a acestei instituții importante pentru societate, m-am condus de câteva reguli bazate pe – corectitudine și onestitate, responsabilitate și punctualitate, optimism și multă încredere, însă în viață mai am anumite "linii roșii" peste care nu-mi pot permite să trec. </p>
      <p>La moment voi lua o scurtă vacanță, voi acorda mai mult timp familiei care în toată perioada aceasta mi-a simțit lipsa, după care voi informa opinia publica despre deciziile mele. Nu plec din țară, rămân aici, unde sunt foarte multe lucruri de făcut și vă asigur că le vom face".</p>
      <p><b>Totodată, Vasiloi a spus că i-a recomandat ministrului de Interne ca în funcție de șef al Poliției de Frontieră să fie un om integru, profesionist și un om al sistemului</b>: Să nu admită numirea unei persoane din afară, însă decizia finală îi aparține".</p>
      <p><b>Acesta a venit şi cu un mesaj pentru colegii săi de muncă.</b> "Eu vreau sa mulțumesc întregii echipe. Ceea ce pot acum să vă îndemn, este ca să continuați și să duceți la bun sfârșit operațiunile care sunt în plină desfășurare, precum și care urmează, despre care nu putem vorbi acum cu lux de amănunte, doar prin acestea, vreau să remarc că imaginea sistemului per ansamblu, dar și a voastră dragi colegi, va avea doar de câștigat, pentru că calitatea serviciilor de la frontiera de stat domină încrederea cetățenilor", a precizat Rosian Vasiloi.</p>
      <p>Vouă dragi colegi, vă recomand, nu vă implicați în scheme care deja se încearcă de a fi reanimate, pentru a nu admite celor din extern să-și continue cu succes "afacerile bine regizate", fiți integri, vorbiți când sunteți impuși, nu vă fie frică, cu multă încredere și cu voce auzită nu admiteţi "oamenilor negri" să revină în sistem, eu voi fi alături și am vă voi susține ori de câte ori va fi nevoie".</p>
      <p><b>PUBLIKA.MD</b> menţionează că <b>Rosian Vasiloi a preluat funcţia de șef al Poliției de Frontieră în luna iulie, la propunerea ministrului de atunci al Afacerilor Interne, Andrei Năstase.</b> Anterior, Rosian Vasiloi a participat la mai multe manifestații ale blocului ACUM și a fost expert pe politici de securitate la IDIS - Viitorul. <b>În 2012, a fost numit șef-adjunct al Poliției de Frontieră de către fostul ministru Dorin Recean, însă a demisionat un an mai târziu.</b></p>
      <related>
        <h4>Pe aceeaşi temă</h4>
        <a href="https://www.publika.md/cetatenii-indemnati-sa-semneze-o-petitie-pentru-demiterea-ministrului-justitiei-olesea-stamate_3057628.html"/>
        <a href="https://www.publika.md/directorul-general-al-grupului-mcdonald%E2%80%99s-demis-din-cauza-unei-relatii-consimtite-cu-o-angajata_3058219.html"/>
        <a href="https://www.publika.md/viorica-dancila-si-a-dat-demisia-din-functia-de-presedinte-al-partidului-social-democrat_3060163.html"/>
      </related>
    </article>
  </body>
</html>