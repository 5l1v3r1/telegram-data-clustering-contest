<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/rata-de-sinucideri-printre-veteranii-din-australia-mai-mare-decat-in-randul-altor-categorii-studiu_1408129.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T11:48:20+00:00"/>
    <meta property="og:title" content="Rata de sinucideri printre veteranii din Australia, mai mare decât în rândul altor categorii (studiu)"/>
    <meta property="og:description" content="Rata de sinucideri printre veterani i militari din Australia este mai mare decât cea din rândul altor pături ale populaţiei, potrivit unui..."/>
  </head>
  <body>
    <article>
      <h1>Rata de sinucideri printre veteranii din Australia, mai mare decât în rândul altor categorii (studiu)</h1>
      <address><time datetime="2019-11-29T11:48:20+00:00">29 Nov 2019, 11:48</time> by <a rel="author">Denisa Miron</a></address>
      <p>Rata de sinucideri printre <a href="https://www.stiripesurse.ro/personalitati/veterani_3152.html">veterani</a>i militari din Australia este mai mare decât cea din rândul altor pături ale populaţiei, potrivit unui nou studiu dat publicităţii vineri, informează dpa potrivit agerpres.</p>
      <p>Astfel, rata de sinucideri printre bărbaţi foşti militari a fost în perioada 2002-2017 cu 18% mai mare decât în rândul altor bărbaţi australieni, potrivit unui raport al Institutului Australian de Sănătate şi Bunăstare.<br/><br/>"Între 2001 şi 2017, au fost 419 de decese prin <a href="https://www.stiripesurse.ro/personalitati/sinucidere_1057.html">sinucidere</a> în rândul fostului personal militar, al celui în serviciu şi în rezervă", a subliniat purtătorului de cuvânt al institutului într-un comunicat.<br/><br/>Rata de sinucideri în rândul femeilor-veteran a fost şi ea mai mare decât a femeilor din alte categorii, însă mai scăzută decât în rândul bărbaţilor.<br/><br/>Numărul de sinucideri a fost ridicat în special în rândul veteranilor cu vârste sub 30 de ani, incluzându-i pe cei care au luptat în Afganistan.<br/><br/>Douăzeci la sută dintre veteranii din Australia au prescrise antidepresive, comparativ cu 15% din restul populaţiei australiene.<br/><br/>Cu toate acestea, rata de sinucideri în rândul personalului militar încă în serviciu a fost mai scăzută decât în rândul celeilalte părţi a populaţiei australiene, iar studiul a mai arătat că numărul de persoane fără adăpost este mai mic printre veterani.<br/><br/>Raportul a fost comandat de Ministerul Apărării al Australiei după presiuni exercitate de grupuri de veterani, care au afirmat că trebuie făcut mai mult pentru a ajuta personalul după ce serviciul lor militar s-a încheiat.<br/><br/>Guvernul a respins cererile privind implicarea unei Comisii Regale în eforturile de reintegrare a veteranilor în viaţa civilă.<br/><br/>Ministru <a href="https://www.stiripesurse.ro/personalitati/australia_2044.html">australia</a>n pentru problemele veteranilor, Darren Chester, a declarat vineri că "singurul număr acceptat pentru sinucideri în rândurile veteranilor este zero".</p>
    </article>
  </body>
</html>