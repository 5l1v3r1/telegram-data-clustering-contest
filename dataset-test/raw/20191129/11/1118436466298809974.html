<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Co-gdzie-kiedy-jak/Rekrutacja-do-zlobka-2020-Warszawa-tylko-dla-zaszczepionych-dzieci-INFORMATOR"/>
    <meta property="og:site_name" content="Rekrutacja do żłobka 2020 - Warszawa: tylko dla zaszczepionych dzieci [INFORMATOR]"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Rekrutacja do żłobka 2020 - Warszawa: tylko dla zaszczepionych dzieci [INFORMATOR]"/>
    <meta property="og:description" content="Do żłobka w Warszawie tylko zaszczepione dzieci od stycznia 2020 - nowa uchwała weszła już w życie. Od nowego roku do stołecznych żłobków przyjmowane będą tylko zaszczepione dzieci zgodnie z kalendarzem szczepień."/>
  </head>
  <body>
    <article>
      <h1>Rekrutacja do żłobka 2020 - Warszawa: tylko dla zaszczepionych dzieci [INFORMATOR]</h1>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">Eurozet Sp. z o.o.</a></address>
      <p>
        <i>Od 2020 roku zasady rekrutacji do żłobków w Warszawie zmienią się. Z bezpłatnych miejsc w placówkach będą mogły korzystać tylko dzieci zaszczepione zgodnie z kalendarzem szczepień. Sprawdzamy szczegóły.</i>
      </p>
      <p><b>Rekrutacja do żłobka 2020 - Warszawa: tylko dla zaszczepionych dzieci. Jakie zasady</b> będą obowiązywać podczas rekrutacji do żłobka od 2020 roku w Warszawie? Poniżej przedstawiamy krótki informator dla rodziców.</p>
      <anchor name="eztoc1853057_0_1">
        <h3>Warszawa: rekrutacja do żłobka tylko dla zaszczepionych dzieci od 2020 roku</h3>
        <p>Od stycznia 2020 do żłobków w Warszawie będą przyjmowane jedynie te dzieci, które poddane zostały obowiązkowym szczepieniom ochronnym. Za uchwałą głosowało 41 radnych. Nikt nie był przeciw, 16 radnych wstrzymało się od głosu. O jej przyjęciu poinformował m.in. prezydent miasta Rafał Trzaskowski na swoim koncie na Twitterze.</p>
        <figure>
          <iframe data-src="https://twitter.com/trzaskowski_/status/1200016401693597696" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        </figure>
        <p><i>Od stycznia z bezpłatnych miejsc w warszawskich żłobkach gwarantowanych przez miasto będą mogły korzystać tylko zaszczepione dzieci. To konieczny krok w trosce o zdrowie najmłodszych warszawiaków. Dziękuję radnym @warszawa za poparcie mojego wniosku! </i>- takim wpisem Rafał Trzaskowski przekazał informację o nowych zasadach rekrutacji do żłobków w Warszawie.</p>
        <p><a href="https://zdrowie.radiozet.pl/Ciaza-i-dziecko/Zdrowie-dziecka/Wybierasz-sie-z-dzieckiem-na-szczepienie-Oto-o-co-TRZEBA-zapytac-WYWIAD-Z-PEDIATRA"><b>Wybierasz się z dzieckiem na szczepienie? Oto, o co TRZEBA zapytać [WYWIAD Z PEDIATRĄ]</b></a> <anchor name="eztoc1853057_0_2"/></p>
        <h3>Tylko zaszczepione dzieci do żłobka w Warszawie - jakie będą nowe zasady rekrutacji?</h3>
        <p>Rada Warszawy przyjęła uchwałę dotyczącą zmiany statutów warszawskich żłobków od stycznia 2020. Oznacza to, że z bezpłatnych żłobków będą mogły korzystać <b>tylko zaszczepione dzieci oraz osoby mieszkające w Warszawie.</b> Jak podają radni, kwestia bezpieczeństwa zdrowotnego w żłobkach jest priorytetem dla samorządu oraz rodziców. Na konferencji prasowej wiceprezydent stolicy Paweł Rabiej podkreślił, że miejsce żłobki są bezpłatne i nieobowiązkowe. </p>
        <p>Zapisy do żłobków w Warszawie trwają cały rok, jednak każdy żłobek ma własne terminy i zasady rekrutacji. Można je sprawdzić w wybranej placówce, na stronie internetowej żłobka oraz na stronie urzędu gminy lub miasta.</p>
        <p>RadioZET.pl/KP</p>
      </anchor>
    </article>
  </body>
</html>