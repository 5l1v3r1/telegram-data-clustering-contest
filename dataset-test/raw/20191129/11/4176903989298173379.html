<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/tegobe/nepravilan-rad-srca-ko-je-najugrozeniji/"/>
    <meta property="og:site_name" content="Krstarica"/>
    <meta property="article:published_time" content="2019-11-29T11:12:59+00:00"/>
    <meta property="og:title" content="Nepravilan rad srca – ko je najugroženiji?"/>
    <meta property="og:description" content="Nepravilan rad srca, poznat kao atrijalna fibrilacija, povećava rizik od moždanog udara i smrti kod oba pola i direktno pogađa svake godine oko 33,5 miliona ljudi širom sveta."/>
  </head>
  <body>
    <article>
      <h1>Nepravilan rad srca – ko je najugroženiji?</h1>
      <address><time datetime="2019-11-29T11:12:59+00:00">29 Nov 2019, 11:12</time> by <a rel="author" href="https://www.krstarica.com/author/d-c/" target="_blank">D. C.</a></address>
      <figure>
        <img src="https://www.krstarica.com/wp-content/uploads/2014/12/ekg.jpg"/>
        <figcaption>Foto: Geralt/Pixabay.com</figcaption>
      </figure>
      <p>Zanimljiva vest ovih dana dolazi iz Velike Britanije, gde su naučnici ustanovili da su žene sa <a href="https://www.krstarica.com/tag/aritmija/">nepravilnim radom srca </a>pod većim rizikom od <a href="https://www.krstarica.com/tag/mozdani-udar/">moždanog udara</a>, bolesti srca, srčane insuficijencije i smrti u odnosu na muškarce sa istim problemom.</p>
      <p><a href="https://www.krstarica.com/tag/aritmija/">Nepravilan rad srca, poznat kao atrijalna fibrilacija</a>, povećava rizik od moždanog udara i smrti kod oba pola i direktno pogađa svake godine oko 33,5 miliona ljudi širom sveta.</p>
      <p>Da bi se testirale razlike nepravilnog rada srca kod žena i kod muškaraca, istraživanje je analiziralo rezultate 30 studija sa više od 4 miliona učesnika.</p>
      <p>Rezultati su pokazali moguće razlike kardiovaskularnih bolesti kod žena i muškaraca. Na primer, dijabetes i pušenje donose veći rizik za razvoj srčanih bolesti kod žena nego kod muškaraca, a i dijabetes nosi veći rizik od moždanog udara kod žena.</p>
      <p>Procentualno gledano, <b>nepravilan rad srca kod žena nosi 12% veći rizik od umiranja</b> nego kod muškaraca.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/mnoge-bolesti-zapisane-su-vam-na-nogama/"/>
        <a href="https://www.krstarica.com/zdravlje/gojaznost/modernim-svetom-hara-posast-koju-je-tesko-suzbiti/"/>
        <a href="https://www.krstarica.com/vesti/hronika/vozac-autobusa-doziveo-infarkt-nakon-incidenta/"/>
        <a href="https://www.krstarica.com/zdravlje/seks/trudnoca-pre-18-godine-nosi-ogroman-rizik/"/>
      </related>
      <p>Rizik od moždanog udara i bolesti srca bio je skoro dva puta veći kod žena nego kod muškaraca, dok je rizik od razvoja srčane insuficijencije bio za 16% veći.</p>
      <p>Istraživanje navodi da iako je nejasno šta uzorkuje razlike, rezultati ukazuju na potrebu različitog tretmana nepravilnog rada srca kod žena u odnosu na muškarce.</p>
      <p>Komentari povodom istraživanja naglašavaju da je poznato da nepravilan rad srca nosi povećani rizik za moždani udar i smrt kod žena i kod muškaraca, ali da niko nije očekivao toliku razliku u riziku.</p>
      <p>Ovo istraživanje navodi potrebu za većom studijom da bi se bolje razumele navedene razlike u riziku, kao i prevencija i lečenje oba pola.</p>
      <p>Na kraju se navodi i savet: <b>nepravilan rad srca možete sami primetiti merenjem pulsa</b>. Ukoliko imate pravilan puls, nemate mnogo razloga za brigu, ukoliko ne, trebalo bi da posetite svog lekara koji će vam prepisati odgovarajuću terapiju.</p>
      <p>
        <b>Podsećanja</b>
      </p>
      <p>Podsećamo osobe kod kojih su dijagnostikovane neke srčane bolesti da treba redovno da idu na kontrolu i da redovno koriste svoju terapiju i smanje rizik od srčanog ili moždanog udara.</p>
      <p>Napominjemo da su možda <b>u većoj opasnosti osobe koje povremeno imaju povišen krvni pritisak ili osobe koje povremeno imaju nepravilan rad srca (aritmiju), jer takve osobe ne piju redovno lekove i neredovno se kontrolišu, a trenutak kada im „skoči pritisak“ ili se pojavi iznenadna aritmija, ako nisu pod terapijom – može biti fatalan</b>.</p>
      <p>Hronični bolesnici sa povišenim krvnim pritiskom ili svakodnevnim aritmijama obično redovno koriste svoju terapiju i piju redovno lekove, a to znatno smanjuje rizik od moždanog ili srčanog udara.</p>
    </article>
  </body>
</html>