<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/madre-superiora-innamorata-costringe-il-monastero-alla-chiusura-le-cose-potrebbero-non-stare-esattamente-cosi/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T11:33:21+00:00"/>
    <meta property="og:title" content="Madre superiora innamorata costringe il monastero alla chiusura? Le cose potrebbero non stare esattamente così"/>
    <meta property="og:description" content="La notizia ha fatto il giro del web, al pari di quella delle due suore rimaste incinta di cui scrivemmo circa un mese fa. A Sansepolcro, in provincia di Arezzo, un monastero è stato costretto a chiudere a causa dell’innamoramento della madre superiora – una donna pugliese di 42 anni, allontanata dalla Chiesa a causa …"/>
  </head>
  <body>
    <article>
      <h1>Madre superiora innamorata costringe il monastero alla chiusura? Le cose potrebbero non stare esattamente così</h1>
      <address><time datetime="2019-11-29T11:33:21+00:00">29 Nov 2019, 11:33</time> by <a rel="author">Redazione NN.it</a></address>
      <p>La notizia ha fatto il giro del web, al pari di quella delle <a href="https://www.newnotizie.it/2019/11/02/due-suore-incinte-nel-convento-una-era-madre-superiora/">due suore rimaste incinta di cui scrivemmo circa un mese fa</a>.</p>
      <p>A Sansepolcro, in provincia di Arezzo, un monastero è stato costretto a chiudere a causa dell’innamoramento della madre superiora – una donna pugliese di 42 anni, <b>allontanata dalla Chiesa a causa di questo presunto amore terreno</b>.</p>
      <p>Un amore terreno che di fatto ha condannato il monastero, con la diocesi che in mancanza di sostitute ha deciso di chiudere i battenti.</p>
      <p>Così il monastero di San Bernardo Tolomei, rinato quattro anni fa grazie alla scelta dell’ordine benedettino degli Olivetani, intenzionato a far rivivere quel luogo che era stato un convento dei cappuccini (e che ospitava matrimonio e viaggiatori),<b> è stato costretto a chiudere – nonostante fosse diventato a tutti gli effetti un punto di riferimento per la città</b>.</p>
      <p>Anche grazie al grande lavoro della madre superiora, apprezzatissima a Sansepolcro.</p>
      <h3>Madre superiora si innamora e il monastero chiudeo: come stanno le cose?</h3>
      <p>I siti web hanno riportato la notizia in lungo e in largo, con l’acquolina in bocca per quello che a tutti gli effetti sembra uno scoop.</p>
      <p>
        <b>Le cose, però, non pare siano andate esattamente come riportato dal web.</b>
      </p>
      <p>E’ stata la stessa protagonista della vicenda a sottolinearlo, avvicinata da Repubblica: “La gente piange per la chiusura del monastero, e anch’io piango, quello che sto subendo mi segnerà per la vita, e sarà difficile che in futuro io voglia ancora avere a che fare con la Chiesa”. Aggiungendo poi, circa l’ipotesi che si tratti di una storia di cuore: “Hanno voluto dire così, lasciamo che lo dicano,<b> la faccenda è molto più complicata di quanto sembra</b>“.</p>
      <p>E quest’oggi, durante la puntata odierna di ‘Storie Italiane’ l’avvocato della donna ha ribadito ulteriormente come la vicenda non abbia i contorni raccontati dai media.</p>
      <p>E che non ci sia stato nulla di “terreno” tra la donna e l’uomo, che avrebbe avuto solo un supporto spirituale.</p>
      <p>La diocesi dal canto suo non ha rilasciato dichiarazioni.</p>
      <p>Sicuramente ne parleremo più in là.</p>
      <p>Di seguito il video di un precedente servizio a ‘Storie Italiane’, in cui già iniziava a farsi strada l’ipotesi che la vicenda non sia come raccontata sin qui:</p>
      <figure>
        <iframe src="https://www.youtube.com/embed/Epv8dYyovKY" width="640" height="360" data-service="Youtube" scrolling="no"/>
      </figure>
    </article>
  </body>
</html>