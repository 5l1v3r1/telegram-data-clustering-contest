<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/drzhaven-vestnik-obnarodva-ukaza-za-naznachavaneto-na-geshev"/>
    <meta property="og:site_name" content="Новини БНТ"/>
    <meta property="article:published_time" content="2019-11-29T11:15:16+00:00"/>
    <meta property="og:title" content="Държавен вестник обнародва указа за назначаването на Иван Гешев"/>
    <meta property="og:description" content="Назначавам Иван Стоименов Гешев за главен прокурор на Република България. Това постановява президентът Румен Радев с указ № 273. Решението е обявено д..."/>
  </head>
  <body>
    <article>
      <h1>Държавен вестник обнародва указа за назначаването на Иван Гешев</h1>
      <address><time datetime="2019-11-29T11:15:16+00:00">29 Nov 2019, 11:15</time> by <a rel="author">БГНЕС</a></address>
      <p>
        <b>Назначавам Иван Стоименов Гешев за главен прокурор на Република България. Това постановява президентът Румен Радев с указ № 273. Решението е обявено днес в Държавен вестник.</b>
      </p>
      <p>ВСС гласува повторно избора на Иван Гешев за нов главен прокурор на 14 ноември.</p>
      <p>На първото гласуване на 24 октомври Гешев беше избран с 20 гласа "за" и 4 "против". На 7 ноември президентът Румен Радев върна обратно във ВСС избора на Гешев, с мотива, че не е имало истинско състезание между кандидати.</p>
      <p>След повторното гласуване на Гешев, президентът Радев подписа указа за назначаването на новия главен прокурор. Конституцията казва, че главният прокурор се назначава и освобождава от президента по предложение на пленума на Висшия съдебен съвет за срок от 7 години без право на повторно избиране. Президентът не може да откаже назначаването или освобождаването при повторно направено предложение.</p>
      <related>
        <h4>Свързани публикации</h4>
        <a href="http://news.bnt.bg/bg/a/neobkhodimi-li-sa-konstitutsionni-promeni"/>
        <a href="http://news.bnt.bg/bg/a/1019496-prezidentt-rumen-radev-naznachi-ivan-geshev-za-glaven-prokuror"/>
        <a href="http://news.bnt.bg/bg/a/1019367-ivan-geshev"/>
        <a href="http://news.bnt.bg/bg/a/na-zhivo-radev-s-izyavlenie-po-povod-povtorniya-izbor-na-geshev-za-glaven-prokuror"/>
        <a href="http://news.bnt.bg/bg/a/borisov-za-geshev"/>
      </related>
    </article>
  </body>
</html>