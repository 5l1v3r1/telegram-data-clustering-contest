<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/amateurvoetbal/fc-lienden-aan-rand-afgrond/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T11:55:22+00:00"/>
    <meta property="og:title" content="FC Lienden aan de rand van de afgrond"/>
    <meta property="og:description" content="Het is nog maar de vraag of FC Lienden volgend jaar nog te bewonderen is op de amateurvelden. Het gaat in ieder geval een moeilijke opdracht worden. Het huidige bestuur vertrekt na dit seizoen. “Anderen mogen het nu oppakken, maar ik verwacht volgend seizoen bij een andere club te zitten.” Dat zegt trainer Hans van…"/>
  </head>
  <body>
    <article>
      <h1>FC Lienden aan de rand van de afgrond</h1>
      <address>
        <time datetime="2019-11-29T11:55:22+00:00">29 Nov 2019, 11:55</time>
      </address>
      <p>
        <b>Het is nog maar de vraag of FC Lienden volgend jaar nog te bewonderen is op de amateurvelden. Het gaat in ieder geval een moeilijke opdracht worden. Het huidige bestuur vertrekt na dit seizoen. "Anderen mogen het nu oppakken, maar ik verwacht volgend seizoen bij een andere club te zitten."</b>
      </p>
      <p>Dat zegt trainer Hans van de Haar tegen <a href="https://www.gelderlander.nl/topamateurs/einde-in-zicht-voor-fc-lienden-bestuur-stapt-op~a7024b63/">de Gelderlander</a>. Hij wist de club vorig jaar nog te redden van een ondergang, maar dat lijkt nu wel anders te gaan. "We wisten dat dit eraan zat te komen. Als FC Lienden door wil gaan, moeten anderen het oppakken. We maken dit nu bekend, zodat daar de tijd voor is. Maar eerlijk gezegd moet er heel veel gebeuren wil FC Lienden zondag 1 volgend seizoen nog bestaan."<br/><br/>Per 30 juni 2020 doen de bestuursleden van de Stichting Ondersteuning Lienden en de bestuursleden van de businessclub niets meer. Geen werkzaamheden, maar ook geen sponsoring meer. "Ik hoop met een klapper afscheid te nemen hier", zegt Van de Haar. "Het liefst met een kampioenschap."</p>
    </article>
  </body>
</html>