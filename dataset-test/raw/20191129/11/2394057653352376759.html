<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/29/plotka-oficjalna-data-premiery-elden-ring-podczas-the-game-awards-2019.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="Plotka: Oficjalna data premiery Elden Ring podczas The Game Awards 2019"/>
    <meta property="og:description" content="Jedna z komórek serwisu IGN podaje, że Bandai Namco zaprezentuje nowe materiały z gry studia FromSoftware i ogłosi termin jej debiutu."/>
  </head>
  <body>
    <article>
      <h1>Plotka: Oficjalna data premiery Elden Ring podczas The Game Awards 2019</h1>
      <h2>Jedna z komórek serwisu IGN podaje, że Bandai Namco zaprezentuje nowe materiały z gry studia FromSoftware i ogłosi termin jej debiutu.</h2>
      <address><time datetime="2019-11-29T11:35:00+00:00">29 Nov 2019, 11:35</time> by <a rel="author">LM</a></address>
      <figure>
        <img src="https://img6.gram.pl/xmvq20191129113505899ybro.jpg"/>
      </figure>
      <p>Jeśli należysz do grona miłośników gier studia FromSoftware i podobnie jak ja ubolewasz nad tym, że od czasu <a href="https://www.gram.pl/news/2019/06/09/e3-2019-duet-miyazaki-i-martin-juz-oficjalnie-zapowiedziano-elden-ring.shtml">oficjalnej zapowiedzi</a> ani wydawca, ani producent nie ujawnił żadnych nowych szczegółów gry Elden Ring, to być może mam dla Ciebie dobrą wiadomość. <b>Na oficjalnym Instagramie serwisu IGN Middle East pojawiła się informacja, że podczas zaplanowanej na 13 grudnia gali The Game Awards firma Bandai Namco zaprezentuje materiały wideo dotyczące Elden Ring i ujawni oficjalną datę premiery tytułu. Jednocześnie pojawiła się informacja, że ta ma przypadać na początek 2020 roku</b>, ale nie wskazano tu żadnych konkretów.<br/><br/>Warto zaznaczyć, że <b>Bandai Namco nie wypowiadało się na temat Elden Ring od dłuższego czasu</b>, więc z jednej strony należy do omawianych tu doniesień podejść z rezerwą, a z drugiej najwyższy czas, by zaktualizować nasze informacje dotyczące gry.</p>
      <p><b>Elden Ring</b> zmierza na <b>PC, PlayStation 4 i Xboksa One</b>.</p>
      <ul>
        <li><a href="https://www.gram.pl/tag/elden-ring.shtml">Wszystko co wiemy o Elden Ring</a>.</li>
      </ul>
      <p>https://www.youtube.com/watch?v=4euIi1JfMqs</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>