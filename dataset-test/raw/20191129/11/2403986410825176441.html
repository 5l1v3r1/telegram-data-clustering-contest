<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/stvorili_prostiy_test_yakiy_viyavlyaye_hvorobu_parkinsona_na_ranniy_stadiyi_n1241240"/>
    <meta property="og:site_name" content="24 Канал"/>
    <meta property="article:published_time" content="2019-11-29T11:49:00+00:00"/>
    <meta property="og:title" content="Створили простий тест, який виявляє хворобу Паркінсона на ранній стадії"/>
    <meta property="og:description" content="Його зможе пройти будь-яка людина з планшетом. Це зробити дуже просто, адже програма самостійно аналізує почерк та малюнки людини."/>
  </head>
  <body>
    <article>
      <h1>Створили простий тест, який виявляє хворобу Паркінсона на ранній стадії</h1>
      <address><time datetime="2019-11-29T11:49:00+00:00">29 Nov 2019, 11:49</time> by <a rel="author" href="https://24tv.ua/anastasiya_kushpit_tag6873/" target="_blank">Анастасія Кушпіт</a></address>
      <p>
        <b>Його зможе пройти будь-яка людина з планшетом. Це зробити дуже просто, адже програма самостійно аналізує почерк та малюнки людини.</b>
      </p>
      <p>Новаторський тест створили Австралійські вчені з <a href="https://www.rmit.edu.au/news/all-news/2019/nov/screening-tech-detection-parkinsons">Королівського технологічного університету Мельбурна</a>. Розробники запевняють, що попередні дослідження продемонстрували його дієвість у 93% випадків.</p>
      <blockquote>До теми:<a href="https://24tv.ua/health/hlopchiku_z_vadami_vzhivili_v_golovu_chip_i_yogo_stan_pokrashhivsya_n1233840"> Хлопчику з вадами вживили в голову чіп і його стан покращився</a></blockquote>
      <aside>Давно відомо, що хвороба Паркінсона впливає на м'язи та звичну діяльність, тому вона впливає і на те, як пацієнти пишуть і малюють, – розповідає один з розробників Дінеш Кумар.</aside>
      <p>Нині Хворобу Паркінсона майже неможливо діагностувати на ранній стадії. Зазвичай її помічають тоді, коли в людини починається тремор або ригідність м'язів. </p>
      <p>Саме тому фахівці вирішили створити свій метод виявлення хвороби Паркінсона, аби люди могли визначити її вчасно.</p>
      <p>Це тест, який потрібно виконувати на цифровому планшеті за допомогою ручки та листка паперу. В нього входить 7 різних завдань, наприклад, малювання спіралі шляхом об'єднання точок, тест на пам'ять тощо. Після проходження тесту програма аналізує дані та одразу видає результат.</p>
      <figure>
        <img src="https://24tv.ua/resources/photos/news/620_DIR/201911/1241240_10276851.jpg?201911101520"/>
        <figcaption>Одне з завдань тесту</figcaption>
      </figure>
      <aside>Стандартні мультимодальні фізичні тести, які проводять клініцисти, – суб'єктивні. Наша технологія абсолютно об'єктивна та чутлива як і до поліпшень, так і до погіршення спритності...Точне розуміння того, як розвивається хвороба, і вивчення впливу різних методів лікування матимуть вирішальне значення для надання допомоги хворим,<cite>– заявив Дінеш Кумар.</cite></aside>
      <p>Розробники тесту підписали угоду зі стартапом Jesse Medical. Вони вважають, що це допоможе швидко вивести розробку на ринок.</p>
      <p>Наступного року фахівці планують провести масштабні дослідження у Китаї та Австралії. Якщо тест й справді доведе свою ефективність, він зможе стати доступним для всіх охочих вже у 2022 році.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>