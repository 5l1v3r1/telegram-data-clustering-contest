<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%ce%b1%ce%b8%ce%bc%ce%bf%ce%bb%ce%bf%ce%b3%ce%af%ce%b1-uefa-%ce%bf-%ce%ba%ce%b1%cf%84%ce%ae%cf%86%ce%bf%cf%81%ce%bf%cf%82-%ce%b3%ce%b9%ce%b1-%cf%84%ce%b7%ce%bd-%ce%b5%ce%bb%ce%bb%ce%ac%ce%b4.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-29T11:28:12+00:00"/>
    <meta property="og:title" content="Βαθμολογία UEFA: Ο κατήφορος για την Ελλάδα συνεχίζεται"/>
    <meta property="og:description" content="Η Ελλάδα όχι μόνο παρέμεινε στην 17η θέση αλλά βλέπει την Κύπρο και την Σκωτία να ξεφεύγουν. Σε απόσταση αναπνοής πλέον οι Σέρβοι."/>
  </head>
  <body>
    <article>
      <h1>Βαθμολογία UEFA: Ο κατήφορος για την Ελλάδα συνεχίζεται</h1>
      <address>
        <time datetime="2019-11-29T11:28:12+00:00">29 Nov 2019, 11:28</time>
      </address>
      <p>
        <b>Η Ελλάδα όχι μόνο παρέμεινε στην 17η θέση αλλά βλέπει την <a href="https://www.pentapostagma.gr/2019/11/uefa-%CE%BA%CF%8D%CF%80%CF%81%CE%BF%CF%82-%CE%BA%CE%B1%CE%B9-%CF%83%CE%BA%CF%89%CF%84%CE%AF%CE%B1-%CE%BA%CE%B1%CF%84%CE%B5%CE%B4%CE%AC%CF%86%CE%B9%CF%83%CE%B1%CE%BD-%CF%84%CE%B7%CE%BD.html">Κύπρο και την Σκωτία να ξεφεύγουν</a>. Σε απόσταση αναπνοής πλέον οι Σέρβοι.</b>
      </p>
      <p>Όχι μόνο δεν καταφέραμε να κρατήσουμε την 15η θέση αλλά την προηγούμενη αγωνιστική είδαμε και τους <b>Κύπριους</b> αλλά και τους Σκωτσέζους να μας περνάνε. Μετά το τέλος και της 5ης ευρωπαϊκής εβδομάδας δεν μειώσαμε την διαφορά και πλέον απομακρυνόμαστε ακόμα περισσότερο. Ο ΑΠΟΕΛ νίκησε και προκρίθηκε, η Σέλτικ επίσης και η Ρέιντζερς πήρε ισοπαλία μέσα στην Ολλανδία.</p>
      <p>Τα πράγματα βέβαια είναι ακόμα χειρότερα. Οι Σέρβοι με την ισοπαλία της Παρτιζάν μας μείωσαν. Τουλάχιστον αποκλείστηκε η Παρτιζάν η οποία όμως έχει να δώσει ακόμα έναν αγώνα. Η μονομαχία Ελλάδα-Σερβία θα κριθεί στο ματς του Ολυμπιακού με τον Ερυθρό Αστέρα και ποια ομάδα θα προκριθεί στο <b>Europa League</b>.</p>
      <p>Όμως δεν είναι κίνδυνος για την Ελλάδα μόνο η Σερβία. Θα πρέπει να περιμένουμε να δούμε τι θα κάνουν οι Κροάτες με τη Ντιναμό Ζάγκρεμπ τελευταία αγωνιστική αλλά και οι Ελβετοί οι οποίοι μπορεί να είναι σχεδόν 2.000 βαθμούς πίσω μας αλλά η Βασιλεία είναι ήδη στους 32 του Europa League και πολύ πιθανό να είναι και η Γιουνγκ Μπόις.</p>
      <h3>H βαθμολογία μετά το τέλος της 5ης ευρωπαϊκής εβδομάδας</h3>
      <p>13η Δανία 27.500 (1/5)*<br/>14η Τσεχία 27.300 (1/4)<br/>15η Σκωτία 26.375 (2/4)*<br/>16η Κύπρος 26.250 (1/4)<br/>17η Ελλάδα 25.300 (1/5)<br/>18η Σερβία 25.000 (2/4)<br/>19η Κροατία 24.875 (1/4)<br/>20η Ελβετία 23.600 (3/5)</p>
      <p>Οι Δανοί ανέβηκαν μία θέση με τη νίκη της Κοπεγχάγης και οι <b>Σκωτσέζοι</b> πήραν την προνομιούχα 15η θέση από την Κύπρο με τη νίκη της Σέλτικ και την ισοπαλία της Ρέιντζερς.</p>
      <p>Το να πιάσουμε Κύπριους και Σκωτσέζους ακόμα κι αν περάσει ο <b>Ολυμπιακός</b> θα είναι θαύμα οπότε στόχος πλέον για την ευρωπαϊκή χρονιά είναι να κρατήσουμε την 17η θέση. Αλλά σε αυτό θα παίξει ρόλο το αποτέλεσμα του Ολυμπιακός-Ερυθρός Αστέρας. Εάν οι «ερυθρόλευκοι» δεν προκριθούν στο Europa League τότε δεδομένα θα πέσουμε στην 18η θέση και πιθανότατα ακόμα πιο κάτω…</p>
      <h3>Τι σημαίνει η κάθε θέση για την σεζόν 2021/2022</h3>
      <p>
        <b>Η 11η και η 12η θέση</b>
      </p>
      <p>Ο πρωταθλητής στα play off του <b>Champions League</b><br/>Ο δεύτερος στον 2ο προκριματικό γύρο του Champions League<br/>Ο τρίτος στα play off του Europa League<br/>Ο τέταρτος στον 3ο προκριματικό γύρο του Europa Conference League<br/>Ο πέμπτος στον 2ο προκριματικό γύρο του Europa Conference League</p>
      <p>
        <b>Η 13η και η 14η θέση</b>
      </p>
      <p>Ο πρωταθλητής στον 3ο προκριματικό γύρο του Champions League<br/>Ο δεύτερος στον 2ο προκριματικό γύρο του Champions League<br/>Ο τρίτος στον τρίτο προκριματικό γύρο του Europa League<br/>O τέταρτος και ο πέμπτος στον 2ο προκριματικό γύρο του Europa Conference League</p>
      <p>
        <b>Η 15η θέση</b>
      </p>
      <p>Ο πρωταθλητής στον 2ο προκριματικό γύρο του Champions League<br/>Ο δεύτερος στον 2ο προκριματικό γύρο του Champions League<br/>Ο τρίτος στον 3ο προκριματικό γύρο του Europa League<br/>Ο τέταρτος και ο πέμπτος στον 2ο προκριματικό γύρο του Europa Conference League</p>
      <p>
        <b>Η 16η και η 17η θέση</b>
      </p>
      <p>Ο πρωταθλητής στον 2ο προκριματικό γύρο του Champions League<br/>Ο δεύτερος, ο τρίτος και ο τέταρτος στον 2ο προκριματικό γύρο του Europa Conference League.</p>
      <p>-Δεν θα έχουμε πέμπτη ομάδα στην Ευρώπη και δεν θα έχουμε ομάδα και στο Europa League</p>
      <p>
        <b>Η 18η θέση και κάτω (μέχρι την 28η δεν αλλάζει κάτι)</b>
      </p>
      <p>Ο πρωταθλητής στον 1ο προκριματικό γύρο του Champions League<br/>Ο δεύτερος, ο τρίτος και ο τέταρτος στον 2ο προκριματικό γύρο του Europa Conference League.</p>
      <p>-Δεν θα έχουμε πέμπτη ομάδα στην Ευρώπη και δεν θα έχουμε ομάδα και στο Europa League</p>
    </article>
  </body>
</html>