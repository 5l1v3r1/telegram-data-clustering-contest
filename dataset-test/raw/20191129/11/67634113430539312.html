<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/152371/"/>
    <meta property="og:site_name" content="AgroNews"/>
    <meta property="article:published_time" content="2019-11-29T11:52:00+00:00"/>
    <meta property="og:title" content="Олійноекстракційний завод продали за 500 млн грн"/>
    <meta property="og:description" content="Олійноекстракційний завод потужністю переробки 1000 тонн насіння соняшнику/рапсу на добу продали за 499,9 млн грн. 26 листопада відбувся аукціон з продажу майна Приватного підприємства «Еллада» (з групи “Креатив”), яке було визнане банкрутом постановою Госпсуду м. Києва від 30.01.2018 (справа..."/>
  </head>
  <body>
    <article>
      <h1>Олійноекстракційний завод продали за 500 млн грн</h1>
      <address><time datetime="2019-11-29T11:52:00+00:00">29 Nov 2019, 11:52</time> by <a rel="author">agronews.uaode/author</a></address>
      <p>
        <b>Олійноекстракційний завод потужністю переробки 1000 тонн насіння соняшнику/рапсу на добу продали за 499,9 млн грн. 26 листопада відбувся аукціон з продажу майна Приватного підприємства «Еллада» (з групи “Креатив”), яке було визнане банкрутом постановою Госпсуду м. Києва від 30.01.2018 (справа №910/23852/16), пише <a href="http://finbalance.com.ua/">finbalance.com.ua.</a></b>
      </p>
      <p>За даними організатора аукціону (ПП “Юридична фірма “Правовий Аспект Групп”), комплекси будівель І та ІІ черги за адресою м. Кропивницький проспект Промисловий, 14а були продані для юридичної особи за 499,9 млн грн.</p>
      <p>Реалізація майна здійснювалася ліквідатором ПП “Еллада” за погодженням з Ощадбанком.</p>
      <p>При попередніх (невдалих) спробах продати відповідний актив Ощадбанк погоджував ціну на рівні 9,2 млрд грн. А на аукціон, що відбувся 26 листопада, – вже 495 млн грн.</p>
      <p>Держбанк заявляв, що до складу відповідного майна входить олійноекстракційний завод потужністю переробки 1000 тонн насіння соняшнику/рапсу на добу.</p>
    </article>
  </body>
</html>