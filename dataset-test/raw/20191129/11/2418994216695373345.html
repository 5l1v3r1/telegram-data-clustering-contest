<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/diethni/article/binteo-sok-apo-ton-ksulodarmo-duo-gunaikwn-sto-londino"/>
    <meta property="og:site_name" content="The TOC"/>
    <meta property="article:published_time" content="2019-11-29T11:52:41+00:00"/>
    <meta property="og:title" content="Βίντεο-σοκ από τον ξυλοδαρμό δύο γυναικών στο Λονδίνο"/>
    <meta property="og:description" content="Το απίστευτο περιστατικό σε λεωφορείο στο Λονδίνο"/>
  </head>
  <body>
    <article>
      <h1>Βίντεο-σοκ από τον ξυλοδαρμό δύο γυναικών στο Λονδίνο</h1>
      <h2>Το απίστευτο περιστατικό σε λεωφορείο στο Λονδίνο</h2>
      <address>
        <time datetime="2019-11-29T11:52:41+00:00">29 Nov 2019, 11:52</time>
      </address>
      <p>Βίντεο-σοκ προβλήθηκε στο δικαστήριο της Βρετανίας από την επίθεση που δέχθηκε ένα ζευγάρι γυναικών.</p>
      <p>Την επίθεση έκανε ομάδα νεαρών σε λεωφορείο στο Λονδίνο εις βάρος δύο γυναικών επειδή αρνήθηκαν να φιλήσουν η μια την άλλη. Το περιστατικό είχε σημειωθεί στις 30 Μαΐου 2018 σε νυχτερινό δρομολόγιο λεωφορείου στο Κάμντεν.</p>
      <p>Η 28χρονη Μελάνια Γκέιμονατ και η αμερικανίδα φίλη της Κρις επέστρεφαν σπίτι τους μετά τη νυχτερινή έξοδό τους στο δυτικό Χάμπστεντ. Η 28χρονη περιέγραφε ότι οι νεαροί κατάλαβαν ότι εκείνη και η φίλη της ήταν ζευγάρι και άρχισαν να τις ζητούν επίμονα να φιληθούν ενώ έκαναν παράλληλα σεξιστικά σχόλια και άσεμνες χειρονομίες.</p>
      <p>Όταν οι δυο κοπέλες αρνήθηκαν, η ομάδα των άγνωστων ανδρών άρχισαν να τις γρονθοκοπούν! Στο βίντεο φαίνονται οι νεαροί δράστες να ζητούν από τις δύο γυναίκες να προχωρήσουν σε σεξουαλικές πράξεις με αυτές να αρνούνται κατηγορηματικά.</p>
      <p>Στη συνέχεια του βίντεο φαίνεται η Χάνιγκαν να κατευθύνεται προς έναν από τους νεαρούς, ο οποίος της έχει πάρει την τσάντα. Τότε ο νεαρός αρχίζει να γρονθοκοπεί και την Χάνιγκαν αλλά και την Γκέιμονατ που έσπευσε προς βοήθειά της.</p>
      <p>«Δεν ξέρω αν μπορώ να μιλήσω για επίθεση μίσους αλλά είναι ξεκάθαρο ότι οι νεαροί έβαλαν στόχο το ζευγάρι και συμπεριφέρθηκαν απρεπώς» είπε η δικαστής που εκδίκασε την υπόθεση. Οι νεαροί κατηγορούμενοι παραδέχθηκαν ότι απείλησαν τις δύο γυναίκες και ότι, μεταξύ άλλων, τους πέταξαν και λεφτά, αν και οι δύο εξ αυτών γελούσαν στη θέα του βίντεο.</p>
      <p>Δείτε το βίντεο-σοκ</p>
      <figure>
        <iframe src="https://www.youtube.com/embed/3y-LrLEjIj4" width="560" height="315" data-service="Youtube" scrolling="no"/>
      </figure>
    </article>
  </body>
</html>