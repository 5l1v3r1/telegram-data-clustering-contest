<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-unai-emery-zwolniony-arsenal-londyn-wydal-oswiadczenie,nId,3361222"/>
    <meta property="og:site_name" content="RMF24"/>
    <meta property="article:published_time" content="2019-11-29T11:45:03+00:00"/>
    <meta property="og:title" content="Unai Emery zwolniony. Arsenal Londyn wydał oświadczenie"/>
    <meta property="og:description" content="Arsenal Londyn ogłosił, że zwolnił z funkcji pierwszego trenera Unai’a Emery’ego. „Decyzja została podjęta z powodu braku wyników na odpowiednim poziomie” – napisano w oświadczeniu."/>
  </head>
  <body>
    <article>
      <h1>Unai Emery zwolniony. Arsenal Londyn wydał oświadczenie</h1>
      <address><time datetime="2019-11-29T11:45:03+00:00">29 Nov 2019, 11:45</time> by <a rel="author" href="https://www.rmf24.pl/tylko-w-rmf24/arkadiusz-grochot" target="_blank">Arkadiusz Grochot</a></address>
      <p>
        <b>Arsenal Londyn ogłosił, że zwolnił z funkcji pierwszego trenera Unai’a Emery’ego. „Decyzja została podjęta z powodu braku wyników na odpowiednim poziomie” – napisano w oświadczeniu.</b>
      </p>
      <figure>
        <img src="https://i.iplsc.com/unai-emery/0009FB1DBNF5EMYX-C123-F4.png"/>
        <figcaption>Unai Emery<cite>/ANDY RAIN /PAP/EPA</cite></figcaption>
      </figure>
      <p>Decyzję ogłoszono na stronie internetowej klubu. Jak powiedział jeden z właścicieli klubu Josh Kroenke, zwolniony trener starał się przywrócić klub na oczekiwany poziom rywalizacji.</p>
      <p><i>Chcemy podziękować Unaiowi i jego sztabowi, którzy starali się przywrócić klub na oczekiwany poziom rywalizacji. Życzymy im wszystkiego dobrego w przyszłości - </i>stwierdził. Decyzja jest spowodowana słabymi wynikami drużyny.</p>
      <h3>Szwed tymczasowym trenerem</h3>
      <p>Jednocześnie poinformowano, że tymczasowym pierwszym trenerem zostanie Szwed Fredrik Ljungberg, który do tej pory był asystentem Hiszpana. Wcześniej prowadził młodzieżową drużynę Arsenalu.</p>
      <p>Jednocześnie klub rozpoczął poszukiwania nowego szkoleniowca.</p>
      <h3>Słabe wyniki zespołu</h3>
      <p>Unai Emery został trenerem Arsenalu Londyn w maju 2018 roku. Zastąpił na tym stanowisku legendarnego Francuza Arsene’a Wengera. W pierwszym swoim sezonie zajął 5. miejsce w Premier League i nie awansował do Ligi Mistrzów.  W Lidze Europy "Kanonierzy" dotarli do finału, gdzie ulegli Chelsea Londyn.</p>
      <p>W tym sezonie Arsenal spisywał się jeszcze gorzej. Po 13. kolejkach Londyńczycy zajmują dopiero 8. miejsce w tabeli. Czarę goryczy przelała czwartkowa porażka w Lidze Europy z Eintrachtem Frankfurt 1:2.</p>
      <p>Wcześniej Emery był trenerem m.in. Sevilli czy Paris Saint-Germian.<br/><br/><b>ZOBACZ: </b><a href="https://www.rmf24.pl/sport/news-piatek-trafi-do-premier-league-jest-propozycja-wymiany,nId,3359205"><b><u>Piątek trafi do Premier League? Jest propozycja wymiany</u></b></a></p>
    </article>
  </body>
</html>