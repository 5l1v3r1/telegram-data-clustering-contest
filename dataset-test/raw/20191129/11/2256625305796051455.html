<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159762_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-29T11:31:00+00:00"/>
    <meta property="og:title" content="Ботас най-бърз в първата сесия в Абу Даби, Фетел с катастрофа"/>
    <meta property="og:description" content="Сесията премина с два червени флага и слабо представяне на червения тим"/>
  </head>
  <body>
    <article>
      <h1>Ботас най-бърз в първата сесия в Абу Даби, Фетел с катастрофа</h1>
      <address><time datetime="2019-11-29T11:31:00+00:00">29 Nov 2019, 11:31</time> by <a rel="author">Спортал</a></address>
      <p>Валтери Ботас записа най-бързо време в първата свободна тренировка в Абу Даби, подпомогнат от новия двигател на Мерцедес. Какъвто и резултат да постигне финландецът, обаче, той ще стартира от дъното на решетката заради смяната на турбото и мотора.<br/><br/>Втори на половин секунда изоставане се класира Макс Верстапен с Ред Бул, а трети остана Люис Хамилтън. Алекс Албън с другия Ред Бул се нареди четвърти и така се оформи явно превъзходство на Сребърните стрели и Биковете пред Скудерията.<br/><br/>Себастиан Фетел даде пето време, но се завъртя на завой 19, удари се в бариерите и предизвика червен флаг. С това тренировката приключи преждевременно. Половин час по-рано червен флаг предизвика и Даниел Рикардо, чийто двигател Рено се повреди в края на обиколката.<br/><br/>Най-добър в средата беше Ромен Грожан с Хаас, който зае шеста позиция, и беше по-бърз от Шарл Леклер с Ферари. Топ 10 затвориха Кевин Магнусен с Хаас на осма позиция, Антонио Джовинаци с Алфа Ромео на девета и Нико Хюлкенберг с Рено – на десета.<br/> </p>
    </article>
  </body>
</html>