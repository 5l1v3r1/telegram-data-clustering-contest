<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322184/Ajax-sterspeler-Ziyech-vraagteken-voor-duel-bij-FC-Twente"/>
    <meta property="og:site_name" content="RTV Oost"/>
    <meta property="article:published_time" content="2019-11-29T11:47:51+00:00"/>
    <meta property="og:title" content="Ajax-sterspeler Ziyech vraagteken voor duel bij FC Twente"/>
    <meta property="og:description" content="FC Twente neemt het aankomende zondag op tegen Ajax, maar ontloopt wellicht oud-speler Hakim Ziyech. De Marokkaanse spelmaker liep afgelopen woensdag - in de Champions League-wedstrijd tegen Lille - een blessure aan zijn arm op."/>
  </head>
  <body>
    <article>
      <h1>Ajax-sterspeler Ziyech vraagteken voor duel bij FC Twente</h1>
      <address>
        <time datetime="2019-11-29T11:47:51+00:00">29 Nov 2019, 11:47</time>
      </address>
      <slideshow>
        <figure>
          <img src="https://imgo.rgcdn.nl/45bfb5b21eb041c2ad8497dc5ebbce16/opener/Hakim-Ziyech-Foto-Pro-Shots.jpg?v=ku5KtDFilG7krqX7TlEzIQ2"/>
        </figure>
        <figure>
          <img src="https://imgo.rgcdn.nl/45bfb5b21eb041c2ad8497dc5ebbce16/opener/Hakim-Ziyech-Foto-Pro-Shots.jpg?v=ku5KtDFilG7krqX7TlEzIQ2"/>
        </figure>
        <figcaption>Hakim Ziyech (Foto: Pro Shots)</figcaption>
      </slideshow>
      <p>FC Twente neemt het aankomende zondag op tegen Ajax, maar ontloopt wellicht oud-speler Hakim Ziyech. De Marokkaanse spelmaker liep afgelopen woensdag - in de Champions League-wedstrijd tegen Lille - een blessure aan zijn arm op.</p>
      <p>Over de inzetbaarheid van de middenvelder kon trainer Erik ten Hag nog niet veel zeggen vrijdagmiddag. De oefenmeester uit Oldenzaal kan in de Grolsch Veste in ieder geval niet beschikken over Zakaria Labyad. </p>
      <p>"Labyad zal in elk geval zondag nog niet inzetbaar zijn", zei Ten Hag. "Zijn knie wordt verder onderzocht en zodra er meer bekend is, dan zullen we dat melden. Hakim heeft donderdag niet met de groep getraind, we moeten de komende dagen afwachten."</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Ajax-sterspeler+Ziyech+vraagteken+voor+duel+bij+FC+Twente">06 - 57 03 33 33</a>.</aside>
    </article>
  </body>
</html>