<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838530-zagibel-ukrayinskikh-alpinistiv-v-slovachchini-zyavilis-detali"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T11:58:00+00:00"/>
    <meta property="og:title" content="Загибель українських альпіністів у Словаччині: з'явились деталі трагедії"/>
    <meta property="og:description" content="КИЇВ. 29 листопада. УНН. Двоє українських альпіністів загинули при сходженні на гору Ломницький Штит в горах Високі Татри на сході Словаччини. В районі була …"/>
  </head>
  <body>
    <article>
      <h1>Загибель українських альпіністів у Словаччині: з'явились деталі трагедії</h1>
      <address><time datetime="2019-11-29T11:58:00+00:00">29 Nov 2019, 11:58</time> by <a rel="author">Саша Картер</a></address>
      <p><b>КИЇВ. 29 листопада. УНН.</b> Двоє українських альпіністів загинули при сходженні на гору Ломницький Штит в горах Високі Татри на сході Словаччини. В районі була погана видимість і йшов сніг, передає <b>УНН</b> із посиланням на пресслужбу Гірської рятувальної служби Словаччини.</p>
      <p>"У другій половині дня 28 листопада 2019 року українські альпіністи звернулися за допомогою по лінії екстреної допомоги "18 300", повідомивши про падіння двох учасників у групі альпіністів із 11 осіб в районі Цмітра - гора Ломницький Штит", - йдеться у повідомленні.</p>
      <p>Відзначимо, Ломницький Штит - одна з найвищих гір в масиві Високі Татри. Її висота становить 2632 м.</p>
      <p>За інформацією служби, на допомогу альпіністам відправилися дві групи рятувальників пожежної бригади з 14 чоловік.</p>
      <p>За словами рятувальників, в районі була погана видимість і йшов сніг. Перша рятувальна група після прибуття на місце події виявила два тіла без ознак життя.</p>
      <p>"Українські альпіністи, чоловік, віком 67 років і жінка у віці 30 років отримали травми, несумісні з життям", - йдеться у повідомленні.</p>
      <p>Повідомляється, що тіла загиблих українців були доставлені в айон Скалнате Плесо і звідти в морг в Новому Смоковці, де вони були прийняті співробітниками поліції.</p>
      <p>Як повідомлялося в <b>УНН</b>, раніше про загибель альпіністів повідомляв <a href="https://www.unn.com.ua/ru/news/1838518-u-slovachchini-zaginuli-dvoye-ukrayinskikh-alpinistiv">клуб альпінізму та скелелазіння "Вертикаль".</a></p>
    </article>
  </body>
</html>