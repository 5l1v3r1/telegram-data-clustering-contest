<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/epixeirhseis/story/1033528/toyrismos-kai-neoi-orizontes-stis-30-11-1-12-to-foroym-toy-syndesmoy-apofoiton-sxolis-moraiti"/>
    <meta property="og:site_name" content="Newsbomb"/>
    <meta property="article:published_time" content="2019-11-29T11:59:10+00:00"/>
    <meta property="og:title" content="Τουρισμός &amp; Νέοι Ορίζοντες: Στις 30/11 και 1/12 το φόρουμ του Συνδέσμου Αποφοίτων Σχολής Μωραΐτη"/>
    <meta property="og:description" content="Ο Σύνδεσμος Αποφοίτων Σχολής Μωραΐτη (ΣΑΣΜ) διοργανώνει φόρουμ με θέμα «Τουρισμός + Nέοι Oρίζοντες» το Σάββατο 30 Νοεμβρίου και την Κυριακή 1η Δεκεμβρίου, υπό την αιγίδα του ΕΟΤ, με κύριο στόχο την ανάδειξη προοπτικών και τη δημιουργία επαγγελματικών συνεργειών."/>
  </head>
  <body>
    <article>
      <h1>Τουρισμός &amp; Νέοι Ορίζοντες: Στις 30/11 και 1/12 το φόρουμ του Συνδέσμου Αποφοίτων Σχολής Μωραΐτη</h1>
      <h2>Ο Σύνδεσμος Αποφοίτων Σχολής Μωραΐτη (ΣΑΣΜ) διοργανώνει φόρουμ με θέμα «Τουρισμός + Nέοι Oρίζοντες» το Σάββατο 30 Νοεμβρίου και την Κυριακή 1η Δεκεμβρίου, υπό την αιγίδα του ΕΟΤ, με κύριο στόχο την ανάδειξη προοπτικών και τη δημιουργία επαγγελματικών συνεργειών.</h2>
      <address><time datetime="2019-11-29T11:59:10+00:00">29 Nov 2019, 11:59</time> by <a rel="author">Newsroom</a></address>
      <p>Το διήμερο της εκδήλωσης, από τις 12:30 έως τις 20:00, οι επισκέπτες θα έχουν την ευκαιρία να ακούσουν ομιλίες διαπιστευμένων φορέων του Τουρισμού, να παρακολουθήσουν πάνελ συζητήσεων διαφορετικής θεματολογίας και ειδικά happenings, να ανταλλάξουν απόψεις για τα δεδομένα και τις τάσεις στην τουριστική αγορά, καθώς και να περιηγηθούν στην έκθεση ξενοδόχων και προμηθευτών του κλάδου.</p>
      <p>Στην κεντρική ομιλία του Σαββάτου, στις 18:30, θα παρευρεθούν ο Υπουργός Τουρισμού, κ. <b>Θεοχάρης</b>, η Πρόεδρος του ΕΟΤ, κ. <b>Γκερέκου</b>, καθώς και μέλη άλλων φορέων, ενώ την Κυριακή 1η Δεκεμβρίου θα συμμετάσχουν για πρώτη φορά στο ίδιο πάνελ ο Υπουργός Ανάπτυξης και Επενδύσεων, κ. <b>Γεωργιάδης</b>, ο Δήμαρχος Πειραιά, κ. <b>Μώραλης</b>, ο Αναπληρωτής Προϊστάμενος Τμήματος Δημοσίων Σχέσεων ΟΛΠ, κ. <b>Δεμενόπουλος</b> και ο κ. <b>Δανηλάτος</b>, Διευθυντής Ανάπτυξης Lamda Development.</p>
      <p>Περισσότερες πληροφορίες σχετικά με το πρόγραμμα υπάρχουν στην ιστοσελίδα <a href="http://tourism.sasm.gr/">tourism.sasm.gr</a></p>
      <p>Η εκδήλωση πραγματοποιείται με την ευγενική χορηγία των εταιρειών: Atrium Hotels, Illy Iperespresso, Kollective, Letrina SA, KEMETA, Noventa, Stirixis Group, Vagenas Contract Materials, Bakehellas &amp; MELI.<br/><br/>Η διοργάνωση είναι ανοιχτή για το κοινό και τις δύο ημέρες, και θα διεξαχθεί στις εγκαταστάσεις της Σχολής Μωραΐτη, στο Π. Ψυχικό (Παπαναστασίου &amp; Αγ. Δημητρίου).</p>
      <figure>
        <img src="https://nb.bbend.net/media/news/2019/11/29/1033528/sasm.jpg"/>
      </figure>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
    </article>
  </body>
</html>