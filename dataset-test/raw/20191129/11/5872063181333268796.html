<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561556/trohaio-ston-voak-nekros-o-odigos/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="Τροχαίο στον ΒΟΑΚ: Νεκρός ο οδηγός του Ι.Χ"/>
    <meta property="og:description" content="Με ''αίμα&quot; βάφτηκε και πάλι η άσφαλτος της Κρήτης"/>
  </head>
  <body>
    <article>
      <h1>Τροχαίο στον ΒΟΑΚ: Νεκρός ο οδηγός του Ι.Χ</h1>
      <address>
        <time datetime="2019-11-29T11:45:00+00:00">29 Nov 2019, 11:45</time>
      </address>
      <p>
        <b>Με ''αίμα" βάφτηκε και πάλι η άσφαλτος της Κρήτης</b>
      </p>
      <p>Η Κρήτη θρηνεί ένα ακόμη θύμα στον βωμό της ασφάλτου.</p>
      <p>Ο οδηγός που είχε εγκλωβιστεί στην καμπίνα του αυτοκινήτου που <a href="https://www.neakriti.gr/article/kriti/1561551/trohaio-stin-ethniki-odo-me-eglovismo/">συγκρούστηκε</a> με φορτηγό το πρωί της Παρασκευής, στην εθνική οδό Χανίων – Ρεθύμνης, στο ύψος του Αγίου Ραφαήλ, μεταφέρθηκε νεκρός στο νοσοκομείο των Χανίων.</p>
      <p>Σύμφωνα με πηγές από το νοσοκομείο και ο <a href="https://www.neakriti.gr/preview/d92c7af1-92ef-44a8-8dc5-46dd2793c2df/">οδηγός του φορτηγού</a>, μεταφέρθηκε στο νοσοκομείο, κυρίως για προληπτικούς λόγους, έχοντας υποστεί σοκ.</p>
      <figure>
        <img src="https://www.neakriti.gr/files/2019-11-29/troxaio.jpg"/>
      </figure>
      <p>
        <i>(Φωτογραφία kriti24.gr)</i>
      </p>
      <p>
        <b>Μεγαλώνει η μακάβρια λίστα των νεκρών στην Κρήτη</b>
      </p>
      <p>Πλέον ο αριθμός των θυμάτων στον βωμό της ασφάλτου από αρχές του χρόνου μέχρι και σήμερα στην Κρήτη, φθάνει στους 59.</p>
      <p>Το τραγικό τροχαίο συνέβη μετά τις 10 το πρωί όταν υπό αδιευκρίνιστες συνθήκες τα δύο οχήματα που σύμφωνα με τις πληροφορίες, κινούνταν στην ίδια κατεύθυνση συγκρούστηκαν μεταξύ τους με αποτέλεσμα να εγκλωβιστεί στο εσωτερικό του αυτοκινήτου ο οδηγός.</p>
      <p>Άμεσα έσπευσαν δύο οχήματα της πυροσβεστικής υπηρεσίας για τον απεγκλωβισμό του.</p>
      <p>Με την ολοκλήρωση της επιχείρησης, ασθενοφόρο του ΕΚΑΒ, μετέφερε στο νοσοκομείο τον άτυχο άντρα, ήταν όμως ήδη αργά καθώς είχε υποκύψει στα βαρύτατα τραύματά του.</p>
      <p>(κεντρική φωτογραφία αρχείου)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1561551/trohaio-stin-ethniki-odo-me-eglovismo/"/>
      </related>
    </article>
  </body>
</html>