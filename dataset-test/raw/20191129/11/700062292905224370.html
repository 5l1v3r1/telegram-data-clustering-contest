<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715718-skotosan-mia-fokia-Monachus-Monachus-eidos-pros-exafanish-sto-phlio.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="Σκότωσαν μια φώκια Monachus Monachus, είδος προς εξαφάνιση, στο Πήλιο"/>
    <meta property="og:description" content="Νεκρή βρέθηκε στην περιοχή Βαλτούδι της Μηλίνας στο νότιο Πήλιο μια φώκια Monachus Monachus, η οποία έφερε τραύματα από όπλο και ήταν χτυπημένη με αιχμηρό"/>
  </head>
  <body>
    <article>
      <h1>Σκότωσαν μια φώκια Monachus Monachus, είδος προς εξαφάνιση, στο Πήλιο</h1>
      <address>
        <time datetime="2019-11-29T11:47:00+00:00">29 Nov 2019, 11:47</time>
      </address>
      <p>Νεκρή βρέθηκε στην περιοχή Βαλτούδι της Μηλίνας στο νότιο Πήλιο μια φώκια Monachus Monachus, η οποία έφερε τραύματα από όπλο και ήταν χτυπημένη με αιχμηρό αντικείμενο. Εντοπίστηκε από ένα ζευγάρι αλλοδαπών, μόνιμων κατοίκων της περιοχής, την ώρα που εκείνοι έκαναν κανό. Το τελευταίο διάστημα, εδώ και ένα περίπου μήνα, η φώκια είχε κάνει την εμφάνισή της στη θάλασσα της Μηλίνας, εμφανιζόταν καθημερινά και έπαιζε στην παραλία και την θαύμαζαν τόσο οι ντόπιοι , όσο και οι ξένοι που μένουν στην ευρύτερη περιοχή.<br/><br/>Η φώκια Monachus Monachus θεωρείται είδος προς εξαφάνιση, προστατεύεται από το ελληνικό Κράτος και στο Αιγαίο Πέλαγος ζει και αναπαράγεται σημαντικός αριθμός της. Μάλιστα το θαλάσσιο πάρκο των Βορείων Σποράδων στην Αλόννησο έχει ενταχθεί στο δίκτυο Νatura και εκατοντάδες εθελοντές απασχολούνται κάθε χρόνο για την προστασία της φώκιας.<br/><br/>Ήδη ενημερώθηκε το Κεντρικό Λιμεναρχείο Βόλου, που ερευνά το θέμα, αλλά και η Διεθνής Οργάνωση MOm.<br/>Η κρυφή ζωή της Monachus Monachus: Δείτε μια φώκια να φροντίζει το μικρό της:</p>
      <figure>
        <iframe src="https://www.youtube.com/embed/3QmT_yZoj2A" width="560" height="315" data-service="Youtube" scrolling="no"/>
      </figure>
    </article>
  </body>
</html>