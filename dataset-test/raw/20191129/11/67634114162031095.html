<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/152403/"/>
    <meta property="og:site_name" content="AgroNews"/>
    <meta property="article:published_time" content="2019-11-29T11:14:00+00:00"/>
    <meta property="og:title" content="Іноземний студент ошукав двох українських аграріїв на $100 тисяч"/>
    <meta property="og:description" content="Студент з Центральної Африки пообіцяв двом українським аграріям за $100 тис. виготовити вдвічі більшу суму за допомогою новітніх хімічних сумішей та технології виробництва. Про це повідомляє прес-службу ГУ СБУ у місті Києві та Київській області. «Громадянина однієї з країн Центральної Африки,..."/>
  </head>
  <body>
    <article>
      <h1>Іноземний студент ошукав двох українських аграріїв на $100 тисяч</h1>
      <address><time datetime="2019-11-29T11:14:00+00:00">29 Nov 2019, 11:14</time> by <a rel="author">agronews.uaode/author</a></address>
      <p>
        <b>Студент з Центральної Африки пообіцяв двом українським аграріям за $100 тис. виготовити вдвічі більшу суму за допомогою новітніх хімічних сумішей та технології виробництва. Про це повідомляє прес-службу ГУ СБУ у місті Києві та Київській області.</b>
      </p>
      <p>«Громадянина однієї з країн Центральної Африки, який намагався заволодіти грошима представників вітчизняного аграрного бізнесу, затримала у Києві Служба безпеки України. 27-ми річний іноземний студент одного з харківських вишів планував привласнити гроші українців через використання схеми, більш відомої як «шахрайство з чорним доларом». Через мережу Інтернет він пропонував послугу з виготовлення підроблених грошей, використовуючи нібито новітні хімічні суміші та технології «виробництва», — йдеться у повідомленні.</p>
      <p>Вказано, що для виготовлення фальшивих грошей клієнти повинні були перерахувати іноземцю власні кошти, в залежності від суми замовлення.</p>
      <p>«Співробітники СБУ задокументували факт спроби привласнення фігурантом справи 100 тисяч американських доларів українських аграріїв. Зі справжніх купюр, отриманих від бізнесменів, фальшивомонетник обіцяв їм виготовити вдвічі більшу суму», — повідомили у пресслужбі.</p>
      <p>Вказано, що правоохоронці затримали іноземця згідно ст.208 Кримінального процесуального кодексу України в одному зі столичних готелів під час одержання грошей.</p>
      <p>Наразі вирішується питання щодо оголошення затриманому про підозру та обрання міри запобіжного заходу. Затриманому інкримінують ч.4 ст.190 (шахрайство) та ч.2 ст.199 (виготовлення, зберігання, придбання перевезення, пересилання, ввезення в Україну з метою збуту або збут підроблених грошей) Кримінального кодексу України. Тривають слідчі дії.</p>
    </article>
  </body>
</html>