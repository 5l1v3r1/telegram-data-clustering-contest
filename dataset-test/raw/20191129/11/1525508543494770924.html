<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783914/%DB%B4%DB%B0-%D8%B7%D8%B1%D8%AD-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AF%D8%A7%D9%85%D8%BA%D8%A7%D9%86-%D8%A7%D8%AC%D8%B1%D8%A7-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:59:56+00:00"/>
    <meta property="og:title" content="فرمانده سپاه ناحیه دامغان: ۴۰ طرح محرومیت‌زدایی در مناطق محروم دامغان اجرا شد"/>
    <meta property="og:description" content="دامغان - فرمانده سپاه ناحیه دامغان از اجرای ۴۰ طرح محرومیت‌زدایی در مناطق محروم این شهرستان خبر داد و گفت: تمام این طرح‌ها با مشارکت مردم و بدون دریافت تسهیلات اجرا شد."/>
  </head>
  <body>
    <article>
      <h1>فرمانده سپاه ناحیه دامغان: ۴۰ طرح محرومیت‌زدایی در مناطق محروم دامغان اجرا شد</h1>
      <address>
        <time datetime="2019-11-29T11:59:56+00:00">29 Nov 2019, 11:59</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ پاسدار محمدحسین تقی پور ظهر جمعه در همایش تجلیل از افسران جنگ اقتصادی (کارآفرینان، تولیدکنندگان و فعالین اقتصادی کویری) به میزبانی مسجد اعظم بقیه‌الله الاعظم (عج) روستای حسن‌آباد دامغان بابیان اینکه ۴۰ طرح محرومیت‌زدایی در مناطق محروم این شهرستان از سوی قرارگاه پیشرفت و آبادانی سپاه استان سمنان اجراشده است، ابراز داشت: تمامی این طرح‌ها با مشارکت مردم و بدون دریافت تسهیلات دولتی صورت گرفته است.</p>
      <p>وی بابیان اینکه معرفی ظرفیت‌های تولیدی در عرصه‌های اقتصادی باید به‌صورت ویژه موردتوجه قرار گیرد و از آن نباید غفلت کرد، افزود: با توجه به شرایط تحریم تکریم و تجلیل از فعالان اقتصادی و کارآفرینان بازگو کردن خدمات افسران جنگ اقتصادی محسوب می‌شود.</p>
      <p>فرمانده سپاه ناحیه دامغان بابیان اینکه نگاه فرماندهی معظم کل قوا به اقتصاد کشور نیز اجرای سیاست‌های اقتصاد مقاومتی است، ابراز داشت: نظام جمهوری اسلامی ایران معادلات دشمنان را بر هم‌ریخت و آنان را در انجام برنامه‌هایشان ناکام گذاشت.</p>
      <p>تقی‌پور بابیان اینکه مقوله اقتصاد مقاومتی نگاه به ظرفیت‌ها است، در ادامه تصریح کرد: رمز موفقیت جمهوری اسلامی مقاومت و ایستادگی ملت ایران در برابر توطئه و هجمه‌های دشمنان است که امروزه نیز مأموریت بسیج مقابله با تهدیدات دشمنان در جنگ اقتصادی به شمار می‌رود و بر این اساس تدابیر لازم را دارد.</p>
      <p>وی اضافه کرد: حمایت از تولیدات داخلی و کارآفرینان و توجه به این موضوع و قشر از جامعه هرگز نباید از نگاه و دید مسئولان به فراموشی سپرده شود که توجه به این موضوع در تقویت اقتصاد مقاومتی تأثیرگذار است.</p>
      <p>فرمانده سپاه ناحیه دامغان فعالیت قرارگاه پیشرفت و آبادانی سپاه در مناطق محروم را کاری باارزش و ماندگار دانست و افزود: ایجاد و راه‌اندازی کارگاه‌های زودبازده کمک فراوان به رشد و توسعه اقتصاد کشور را به همراه دارد.</p>
    </article>
  </body>
</html>