<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/entertainment/geld-verdienen-met-gamen"/>
    <meta property="og:site_name" content="Zita"/>
    <meta property="article:published_time" content="2019-11-29T11:28:35+00:00"/>
    <meta property="og:title" content="Geld verdienen met gamen"/>
    <meta property="og:description" content="Voor veel gamers is het een droom die waarschijnlijk nooit zal uitkomen: geld verdienen met gamen. Fulltime gamers worden vaak nog gezien als nerds en er wordt wel eens lacherig over gedaan. Toch bewijzen steeds meer gamers dat het best mogelijk is om met gamen veel geld te verdienen en hiervan je werk te maken."/>
  </head>
  <body>
    <article>
      <h1>Geld verdienen met gamen</h1>
      <address><time datetime="2019-11-29T11:28:35+00:00">29 Nov 2019, 11:28</time> by <a rel="author">Bruno</a></address>
      <p>Voor veel gamers is het een droom die waarschijnlijk nooit zal uitkomen: geld verdienen met gamen. Fulltime gamers worden vaak nog gezien als nerds en er wordt wel eens lacherig over gedaan. Toch bewijzen steeds meer gamers dat het best mogelijk is om met gamen veel geld te verdienen en hiervan je werk te maken.</p>
      <h3>Hoe word je professioneel gamer?</h3>
      <p>Dat professioneel geld verdienen met gamen geen illusie meer hoeft te zijn, bewijzen diverse voetbalclubs. Veel Nederlandse Eredivisieclubs hebben een professioneel gaming team die op professionele wijze de game <u><a href="https://www.zita.be/nieuws/lifestyle/games-fifa-20-trekt-zijn-straatvoetbalschoenen-aan">Fifa</a></u> spelen en waar geld mee wordt verdiend. Wanneer je ook een fulltime gamer wilt worden, moet je allereerst een game uitkiezen waar jij goed in bent. Dit houdt wel in dat je bereid moet zijn om 8 tot 12 uur per dag hiermee bezig te zijn. Dit lijkt veel, maar als je het serieus aanpakt, dan kun je dit vergelijken met een professionele sport. Ook sporters zijn de hele dag bezig met trainen en dit is wat je als gamer ook moet doen. Uiteraard moet je ook goed zijn in de game. Als je vele uren met een game bezig bent en het vlot nog steeds niet, houd het dan bij een hobby. Je zal dan namelijk nooit tegen andere professionele spelers op kunnen.</p>
      <h3>Wat heb je nodig als professioneel gamer?</h3>
      <p>Je hoeft als professionele gamer geen enorme investeringen te doen voor je kunt beginnen. Uiteraard is een goede pc, laptop of smartphone noodzakelijk. Daarbij is het belangrijk dat er voldoende geheugen en snelle processor in je pc of laptop zit en een zeer goede videokaart. Dit maakt het gamen veel gemakkelijker. Ook een snelle internetverbinding voor je pc of laptop is noodzakelijk. Dit geldt ook voor <u><a href="https://www.pricewise.nl/sim-only/">sim only</a></u> als je gaat gamen op je smartphone. Daarbij moet je met je sim only-abonnement wel voldoende dataverkeer kunnen genereren. Omdat je als gamer de hele dag achter je pc of laptop zit, is een goede ergonomische stoel noodzakelijk, zodat je geen last krijgt van gezondheidsproblemen.</p>
      <h3>Andere methodes van geld verdienen</h3>
      <p>Wanneer je je games succesvol speelt, maak je kans op hoge bedragen aan prijzengeld. Maar er zijn duizenden spelers, dus de kans dat je de jackpot pakt is niet heel groot. Als gamer zijn er dan ook nog andere methodes om je inkomen te verdienen. Onder gamers is streamingwebsite <u><a href="https://www.twitch.tv/">Twitch</a></u> razend populair. Hier streamen gamers hun games en geïnteresseerden kunnen je hierbij volgen. Hier valt veel geld mee te verdienen. Volgers kunnen een donatie storten, maar het is ook mogelijk dat volgers tegen betaling zich abonneren op jouw Twitch-kanaal. Ook YouTube is een populair verdienmodel waar gamers hun games live kunnen streamen. Let er dan alleen op dat je geen expliciete gewelddadige beelden laat zien, want dan word je geblokkeerd. Daarnaast zijn er websites waar je terecht kunt om ‘guides’ oftewel handleidingen te schrijven. Weet je veel van een game? Schrijf hier dan een handleiding voor en laat je hiervoor betalen als mensen je handleiding willen lezen.</p>
    </article>
  </body>
</html>