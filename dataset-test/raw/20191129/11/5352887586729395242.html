<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/ekspertas-atskleide-kaip-rupintis-dulkiu-siurbliais-kad-sie-tarnautu-ilgiau-1753702/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="Ekspertas atskleidė, kaip rūpintis dulkių siurbliais, kad šie tarnautų ilgiau"/>
    <meta property="og:description" content="Reklama"/>
  </head>
  <body>
    <article>
      <h1>Ekspertas atskleidė, kaip rūpintis dulkių siurbliais, kad šie tarnautų ilgiau</h1>
      <address><time datetime="2019-11-29T11:32:00+00:00">29 Nov 2019, 11:32</time> by <a rel="author">Laura Pranaitytė | vipcommunications</a></address>
      <p>Reklama</p>
      <p>
        <b>Tvarką namuose prižiūrintys ir kovoje su dulkių pertekliumi laimintys žino, kad didžiausi nuopelnai atitenka būtent geram dulkių siurbliui. Be jo savo kasdienės buities neįsivaizduojantys turėtų atminti, kad net ir profesionaliausi, naujos kartos siurbliai reikalauja atitinkamos priežiūros, o ekspertai sako, kad reguliarus ir tinkamas dėmesys šiems prietaisams gali ne tik pagerinti jų veikimo funkcijas, bet ir prailginti naudojimo laiką.</b>
      </p>
      <p>
        <b>Reguliarus plovimas, maišelių keitimas ir tinkami antgaliai</b>
      </p>
      <p>Kaip pasakoja „Electrolux“ prekybos atstovas ir siurblių ekspertas Ignas Bernotas, dažniausiai žmonės į specialistus kreipiasi tuomet, kai siurbliai ima prastai ir silpnai siurbti, kai atsiranda nemalonus kvapas ar įtartini, siurbliams nebūdingi garsai.</p>
      <p>„Ne kartą darbo praktikos metu teko pastebėti, jog paprastai priežastis slypi ne pačiuose siurbliuose, o netinkamoje jų priežiūroje. Žmonės investuoja pinigus ir mano, kad daiktas bus nepamainomas, tačiau užmiršta, jog buitinei technikai galioja tam tikros taisyklės bei būtinas bent minimalus rūpestis.</p>
      <p>Pirmiausiai, reikia atkreipti dėmesį į filtrus – jų neprižiūrint, prastėja valymo kokybė ir filtravimas. Filtrus reikia plauti, nebūtina naudoti jokių cheminių medžiagų ar šepečių, tiesiog įprastai su vandeniu gerai išskalauti ir palikti natūraliai išdžiūti. Toliau, nedera taupyti vienkartinio siurblio maišelio sąskaita – pasitaiko, kad žmonės juos išpurto ir naudoja kelissyk, o tai tikrai nepadeda prietaiso ilgaamžiškumui užtikrinti. Be to, ypatingai alergiški žmonės rizikuoja susidurti su dideliu dulkių kiekiu, todėl pravartu laikytis rekomendacijų ir maišelius keisti pagal nurodymus. Galiausiai, reikia atminti, jog skirtingoms dangoms yra pritaikyti atitinkami antgaliai. Pastaruosius taip pat reikia pravalyti nuo smulkių dulkių, plaukų ir kitų nešvarumų, mat neprižiūrint antgalių prastėja valymo efektyvumas“, – pagrindines gedimų priežastis vardija ekspertas.</p>
      <p>
        <b>Kada jau laikas valyti talpą ir keisti maišelius?</b>
      </p>
      <p>Reklama</p>
      <p>Pasiteiravus, kaip dažnai siurblių savininkai privalo atlikti generalinę jų tvarką, I. Bernotas pasakoja, jog tam įtakos turi gyvenimo sąlygos ir tam tikri įpročiai.</p>
      <p>„Vieniems namus užtenka siurbliuoti kartą per savaitę, o kiti šį prietaisą traukia ir keliskart per dieną. Yra daug sąlygų, nuo kurių priklauso tvarkymosi dažnis: tai ir augintiniai, ir dūkstančios atžalos, ir net valgymo bei kitų veiklų namuose įpročiai. Taigi, atsižvelgiant į šiuos veiksnius, galima numatyti, kaip dažnai teks rūpintis savo siurbliais“.</p>
      <p>Pasak jo, siurblių filtrus, paprastai, reikėtų plauti bent jau kartą per metus, o maišelius keisti atitinkamai tuomet, kai šie prisipildo. Tiesa, pastarųjų siurblių turėtojams, I. Bernotas turi ir dar vieną perspėjimą – nenaudoti neoriginalių maišelių. „Pasitaiko, kad vartotojai susigundo ir nusiperka kito gamintojo nei pats siurblys maišelius. Ši praktika nėra sveikintina, nes taip pat gali prisidėti prie dulkių siurblio mažiau efektyvaus veikimo“.</p>
      <p>Svarbiausi aspektai, renkantis siurblį: funkcionalumą papildo ir tvarus požiūris į aplinką</p>
      <p>Ekspertas pasakoja, jog siurblių pirkėjams visuomet rekomenduoja atsižvelgti į savo poreikius, įvertinti kasdienius įpročius, permąstyti eksploatacijos išlaidas ir siurblių siūlomas funkcijas.</p>
      <p>„Visuomet rekomenduoju rinktis lengvai prižiūrimą siurblį, tačiau tai individualus ir nuo kiekvieno pirkėjo priklausantis sprendimas. Pirmiausia įsivertinkite, ar jums paprasčiau keisti maišelius, ar ištuštinti talpyklą. Dabar pirkėjams siūlome tos pačios linijos siurblius, turinčius ir vieną, ir kitą variantą, pavyzdžiui, skirtingų modelių iš 55 proc. ir daugiau perdirbto plastiko pagamintus „Electrolux Green Collection“ dulkių siurblius, todėl rinktis galite priklausomai nuo poreikių“, – sako I. Bernotas.</p>
      <p>Reklama</p>
      <p>Ekspertas taip pat pataria atsižvelgti į siurblių manevringumą, kuris gali užtikrinti ne tik patogų naudojimąsi prietaisu, bet ir apsaugoti nuo namuose esančių baldų ar sienų aptrankymų.</p>
      <p>„Saugiausia rinktis tokį siurblį, kuris mažiau žalojamas, nes yra manevringas ir paslankus, nesunkiai pasiekia net atokiausius namų kampelius ir valo prisitaikydamas prie šeimininko. Pirkėjams primenu, kad siurblys turi tarnauti žmogui, o ne žmogus siurbliui.</p>
      <p>Minėtieji žalieji siurbliai labiausiai atitinka šį posakį, nes yra itin ergonomiški ir lengvai naudojami. Be to, jie yra pagaminti draugišku aplinkai būdu perdirbus plastiką, o tai kuria pridėtinę vertę vartotojui, kuris siekia gyventi tvariau. Pastebime, kad tokių vartotojų atsiranda vis daugiau, nes aplinkosaugos tema šiandien tampa vis aktualesnė“, – teigia ekspertas.</p>
    </article>
  </body>
</html>