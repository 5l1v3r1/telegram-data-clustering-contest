<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/premjera-niko-barisas-pristato-naujausia-singla-karamele.42944d1e-129c-11ea-9890-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-29T11:36:00+00:00"/>
    <meta property="og:title" content="Premjera: Niko Barisas pristato naujausią singlą - „Karamelė“"/>
    <meta property="og:description" content="„OpenPlay“ įrašų kompanija pristato naujausią Niko Barisas singlą „Karamelė“, kuris neabejotinai privers klausytojus nekantriai laukti debiutinio reperio albumo."/>
  </head>
  <body>
    <article>
      <h1>Premjera: Niko Barisas pristato naujausią singlą - „Karamelė“</h1>
      <address><time datetime="2019-11-29T11:36:00+00:00">29 Nov 2019, 11:36</time> by <a rel="author">Žmonės.lt</a></address>
      <p>
        <b>„OpenPlay“ įrašų kompanija pristato naujausią Niko Barisas singlą „Karamelė“, kuris neabejotinai privers klausytojus nekantriai laukti debiutinio reperio albumo.</b>
      </p>
      <p>Šiame kūrinyje persipina laukinių vakarų salūno pianino akordai ir iš galvos sunkiai iškrapštomos eilutės apie santykius ir jų pabaigą. Švelniame dainos pavadinime įvyniota ne tik ironija, bet ir solidūs trap’o ritmai, kurie išjudins visą Niko gerbėjų minią.</p>
      <p>„Kūrinys gimė dar šia vasarą Dubingiuose, „OpenPlay“ kūrybinėje stovykloje. Tai buvo vienas pirmųjų savaitėje parašytų demo kūrinių. Tai daina apie poros santykius ir jų griūti, bet norėjau, kad ji skambėtu pozityviai. Todėl man patinka kontrastas, atsirandantis tarp kūrinio teksto ir jo skambesio“, – pasakoja Niko Barisas</p>
      <p>„Per pastaruosius metus mano skambesys labai kito, ieškojau unikalių garsų, autentiškų tekstų. Visa tai bus galima išgirsti mano debiutiniame albume „Ką Tu Man“, kuris pasirodys jau už kelių menesių. Ten rasite įvairiausių emocijų paletę, tačiau visuose kūriniuose yra dalis manes, todėl kiekvieną kviečiu pažinti mane per mano muziką. Tai man yra labai svarbu!“</p>
      <p>„Karamelė“ yra tik įvadas į didžiausią etapą atlikėjo karjeroje. Tai debiutinio albumo „Ką Tu Man“ pristatymas ir debiutinis solo pasirodymas, kuris vyks Kaune, 2020-ųjų Vasario 14 dieną, klube „Gargaras“.</p>
      <figure>
        <iframe src="https://www.youtube.com/embed/_5DHF8ZwlwY" width="1252" height="704" data-service="Youtube" scrolling="no"/>
      </figure>
    </article>
  </body>
</html>