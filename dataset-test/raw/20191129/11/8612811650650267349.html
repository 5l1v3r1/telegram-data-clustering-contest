<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/shiv-senas-allegation--fadnavis-government-went-away-in-five-years-after-carrying-a-loan-of-five-lakh-crore-263930"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-29T11:16:01+00:00"/>
    <meta property="og:title" content="शिवसेना का आरोप- 5 साल में पांच लाख करोड़ का कर्ज लादकर चली गई फडणवीस सरकार"/>
    <meta property="og:description" content="5 साल में पांच लाख करोड़ का कर्ज"/>
  </head>
  <body>
    <article>
      <h1>शिवसेना का आरोप- 5 साल में पांच लाख करोड़ का कर्ज लादकर चली गई फडणवीस सरकार</h1>
      <address><time datetime="2019-11-29T11:16:01+00:00">29 Nov 2019, 11:16</time> by <a rel="author">Shivani</a></address>
      <p>महाराष्ट्र के सीएम पद की लड़ाई में आखिरकार शिवसेना ने जीत हासिल कर ही ली है। उद्धव ठाकरे के महाराष्ट्र का मुख्यमंत्री बनने के बाद शिवसेना ने अपने मुखपत्र सामना के जरिए पूर्व मुख्यमंत्री देंवेंद्र फडणवीस पर फिर एक बार निशाना साधा हैं। वहीं पीएम मोदी की तारीफ करते हुए उन्हें उद्धव ठाकरे का भाई बताया। सामने में शिवसेना ने आरोप लगाया कि पांच साल में राज्य पर पांच लाख करोड़ का कर्ज लादकर फडणवीस सरकार चली गई। इसलिए नए मुख्यमंत्री ने जो संकल्प लिया है, उस पर तेजी से लेकिन सावधानीपूर्वक कदम रखना होगा। <br/><br/>प्रधानमंत्री मोदी ने नई सरकार और मुख्यमंत्री को शुभकामनाएं दी हैं। सामना में लिखा गया कि हमारे प्रधानमंत्री ने स्पष्ट किया है कि उद्धव ठाकरे के नेतृत्व में महाराष्ट्र का विकास तीव्र गति से होगा। इसके लिए केंद्र की नीति सहयोगवाली होनी चाहिए। महाराष्ट्र के किसानों को दुख की खाई से बाहर निकालने के लिए केंद्र को ही सहयोग का हाथ आगे बढ़ाना होगा। आगे लिखा गया कि प्रधानमंत्री पूरे देश के होते हैं, सिर्फ एक पार्टी के नहीं होते। इसे स्वीकार करें तो जो हमारे विचारों के नहीं हैं, उनके लिए सरकार अपने मन में राग-लोभ क्यों रखे? महाराष्ट्र की जनता ने जो निर्णय दिया है, दिल्ली उसका सम्मान करे और सरकार की स्थिरता न डगमगाए, इसका खयाल रखे। <br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Shiv Sena's allegation - Fadnavis government went away in five years after carrying a loan of five lakh crore</p>
    </article>
  </body>
</html>