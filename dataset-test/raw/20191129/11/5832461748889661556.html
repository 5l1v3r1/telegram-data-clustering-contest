<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mondomobileweb.it/164481-tim-super-nuova-ufficiale-domiciliazione-online-chiamate-gratis/"/>
    <meta property="og:site_name" content="MondoMobileWeb.it | Telefonia | Offerte | Risparmio"/>
    <meta property="article:published_time" content="2019-11-29T11:30:18+00:00"/>
    <meta property="og:title" content="TIM Super: ufficiale nuova versione con sconto domiciliazione a 29,90 euro. Online chiamate gratis"/>
    <meta property="og:description" content="Da oggi 29 Novembre 2019 TIM ha reso disponibili le nuove versioni delle offerte della gamma TIM Super. Online chiamate illimitate incluse"/>
  </head>
  <body>
    <article>
      <h1>TIM Super: ufficiale nuova versione con sconto domiciliazione a 29,90 euro. Online chiamate gratis</h1>
      <address>
        <time datetime="2019-11-29T11:30:18+00:00">29 Nov 2019, 11:30</time>
      </address>
      <p>A partire <b>da oggi, 29 Novembre 2019</b>, <b>TIM</b> ha reso disponibili le <b>nuove versioni</b> delle offerte di <b>rete fissa</b> della gamma <b>TIM Super</b>, che prevedono <b>prezzi, vincoli e opzioni differenti</b>. La nuova <b>promo online</b> prevede le <b>chiamate illimitate</b> incluse.</p>
      <figure>
        <img src="https://www.mondomobileweb.it/wp-content/uploads/2019/11/Nuova-TIM-Super_logo_evidenza_mmw.png"/>
      </figure>
      <p><a href="https://www.mondomobileweb.it/164192-nuova-tim-super-29-novembre-2019-nuovi-prezzi-sconto-domiciliazione-tim-super-fwa/"><b>Come anticipato in anteprima da MondoMobileWeb</b></a>, le nuove offerte TIM Super hanno un <b>costo mensile minore di 10 centesimi di euro</b> per via dell’adozione della formula di prezzo <b><i>XX,90 euro</i></b>, e saranno attivabili <b>fino al 25 Gennaio 2020</b>, salvo cambiamenti.</p>
      <p>Il costo mensile è <b>lo stesso indipendentemente dalla tecnologia di rete</b> con cui si attiverà la linea (ADSL, FTTC e FTTH), ed è valido <b>sia per i nuovi clienti (nuovo numero o passaggio da altro operatore) che per i già clienti TIM</b> che vorranno passare alla fibra. Inoltre la <b>massima velocità</b> di FTTH ed FTTC è <b>sempre inclusa</b>.</p>
      <p><b>Di base</b>, le nuove versioni delle offerte <b>TIM Super Fibra, Super Mega e Super ADSL</b>, hanno un <b>costo standard di 34,90 euro al mese</b>, che comprende internet illimitato con <b>massima velocità gratuita inclusa</b> (per FTTC e FTTH), chiamate a consumo (19 centesimi di euro al minuto con uno scatto alla risposta di 19 centesimi di euro), <b>modem TIM incluso</b> a 5 euro al mese per 48 mesi (<b>opzione attiva di default</b>, salvo diversa indicazione) e <b>TIMVISION versione “base” incluso</b>.</p>
      <p>   </p>
      <p>Dopo i primi 48 mesi, finite di pagare le rate del modem, l’offerta continua a <b>29,90 euro al mese a tempo indeterminato</b>.</p>
      <figure>
        <img src="https://www.mondomobileweb.it/wp-content/uploads/2018/02/TIMHub-e1519300846556.png"/>
      </figure>
      <p>Se invece <b>non si sceglierà di acquistare il modem TIM</b>, il costo delle offerte <b>TIM Super senza modem</b> sarà sempre di <b>34,90 euro</b> al mese ma con la <b>possibilità di attivare una delle opzioni aggiuntive in maniera gratuita a tempo indeterminato</b>: <b>Safe Web Plus, Smart Home e opzione Voce (chiamate illimitate)</b>. L’opzione <a href="https://www.mondomobileweb.it/131018-tim-proroga-tim-flexy/"><b>TIM Flexy</b></a> per attivare una linea per le seconde case si potrà invece abbinare al costo di <b>90 centesimi di euro</b> in più, per un totale di 35,80 euro al mese.</p>
      <p>In entrambi i casi, il <b>costo del canone mensile</b> di TIM Super è composto, <b>per i primi 24 mesi</b>, da un canone di <b>24,90 euro al mese in promozione</b> per l’offerta e di <b>10 euro al mese di costo di attivazione</b>, mentre dal 25° mese in poi il canone mensile è pari 34,90 euro.</p>
      <p>Questo perché con le nuove versioni delle offerte TIM Super il <b>costo di attivazione</b> incluso nel costo finale è pari a <b>240 euro rateizzato per i primi 24 mesi</b> a <b>10 euro al mese</b>, estendendo così il <b>vincolo base dell’offerta a 24 mesi</b>, e non più a <a href="https://www.mondomobileweb.it/162027-tim-super-proroga-novembre-2019-promo-online-60-euro-sconto-fibra-mega/">12 mesi come per le precedenti versioni</a>. In caso di recesso anticipato nei primi 24 mesi andranno corrisposte le rate residue del contributo di attivazione.</p>
      <figure>
        <img src="https://www.mondomobileweb.it/wp-content/uploads/2018/01/5-euro-3.jpg"/>
      </figure>
      <p>Tuttavia, <a href="https://www.mondomobileweb.it/164192-nuova-tim-super-29-novembre-2019-nuovi-prezzi-sconto-domiciliazione-tim-super-fwa/"><b>come già anticipato</b></a>, a partire da oggi è disponibile uno <b>sconto di 5 euro al mese</b> che sarà riconosciuto a tutti i nuovi clienti Nuova TIM Super che <b>attiveranno contestualmente la domiciliazione bancaria</b>.</p>
      <p>Così facendo, i <b>clienti che domiciliano l’offerta con il modem incluso</b> avranno un canone mensile pari a <b>29,90 euro al mese per i primi 4 anni</b>, poi a <b>24,90 euro al mese a tempo indeterminato</b>.</p>
      <p>Lo sconto è <b>valido anche per i clienti che attivano TIM Super senza modem</b>, e in quel caso il costo sarebbe di <b>29,90 euro al mese a tempo indeterminato</b>, o di 30,80 euro al mese se si abbina l’opzione TIM Flexy.</p>
      <p><b>In dettaglio</b>, entro <b>30 giorni</b> dalla data di attivazione dell’offerta, se la domiciliazione sarà andata a buon fine verrò riconosciuto un <b>bonus di 5 euro al mese</b> che sarà <b>valido per tutto il periodo di durata della domiciliazione</b>. Il codice fiscale dell’intestatario della linea deve corrispondere al codice fiscale dell’intestatario dell’IBAN.</p>
      <p>Nel caso in cui la richiesta di domiciliazione <b>non andasse a buon o fine</b>, o nel caso il cliente richieda successivamente la <b>revoca</b>, ci saranno <b>30 giorni di tempo</b> per richiedere nuovamente la domiciliazione, <b>altrimenti si perderà lo sconto</b> di 5 euro.</p>
      <p>Per conoscere in tempo reale tutte le novità degli operatori di telefonia mobile, <a href="https://telegram.me/joinchat/A4x4AjvPDw404AGSTgwPkg"><b>è possibile unirsi gratuitamente al canale Telegram di MondoMobileWeb per essere sempre informati sul mondo della telefonia mobile.</b></a></p>
      <figure>
        <img src="https://www.mondomobileweb.it/wp-content/uploads/2019/11/TIM-Super-nuova-online_popup-offerta-senza-modem-domiciliazione_Nov19.png"/>
        <figcaption>Il popup che serve per acquistare solo telefonicamente le nuove offerte TIM Super senza modem e/o domiciliazione.</figcaption>
      </figure>
      <p>Con l’introduzione delle nuove offerte <b>cambia anche la modalità di attivazione tramite il sito ufficiale TIM</b>: a partire da oggi, 29 Novembre 2019, tramite la pagina dedicata è possibile attivare <b>soltanto la versione con pagamento tramite la domiciliazione bancaria e il modem TIM incluso, senza possibilità di escluderlo dall’ordine</b>.</p>
      <p>In questo modo, per attivare l’offerta <a href="https://www.mondomobileweb.it/140934-modem-libero/">senza modem incluso</a> e/o domiciliazione bancaria, è stato reso disponibile un <b>link</b> sul testo che recita <i>“Se non sei interessato al modem e/o alla domiciliazione clicca qui”</i>, il quale aprirà un <b>pop up</b> che permetterà di inserire il proprio numero di telefono per essere <b>ricontattati telefonicamente</b> oppure chiamare al <b>numero verde gratuito <i>800.125.818</i></b>.</p>
      <figure>
        <img src="https://www.mondomobileweb.it/wp-content/uploads/2019/11/TIM-Super-Fibra-nuova-promo-online-chiamate-illimitate_29Nov19.png"/>
      </figure>
      <p>Se invece si decide di concludere l’attivazione online con modem e domiciliazione inclusi, la nuova <b>promozione online <a href="https://bit.ly/2qZeIin">(ecco il link diretto)</a></b> prevede, per le attivazioni entro il <b>25 Gennaio 2020</b>, salvo cambiamenti, anche <b>l’inclusione dell’Opzione Voce</b>, che consente di ottenere le <b>chiamate illimitate</b> verso fissi e mobili nazionali senza costi aggiuntivi anziché a 5 euro al mese.</p>
      <p>La promozione delle chiamate illimitate gratis è valida per <b>tutte le tecnologie (FTTH, FTTC e ADSL)</b> e ha una <b>durata di 24 mesi</b>, ma se si manterrà l’offerta attiva si beneficia di <b>altri 24 mesi di gratuità delle chiamate illimitate</b>.</p>
      <p><b>Al termine dei 48 mesi</b> l’opzione Voce si rinnoverà al <b>costo standard di 5 euro al mese</b>, mentre l’offerta manterrebbe comunque un costo complessivo di 29,90 euro mensili, salvo eventuali aumenti dovuti ad eventuali modifiche unilaterali di contratto che potrebbero essere applicate come prevede la normativa del Codice delle Comunicazioni Elettroniche.</p>
      <p>Si tratta quindi di un <b>ulteriore sconto di 5 euro al mese</b> visto che, con il modem incluso, le opzioni aggiuntive della Nuova TIM Super prevedono questo addebito anche per la prima opzione scelta.</p>
      <p>Al momento, con questa promo online sembrerebbero essere <b>preselezionati solo i modem TIM, ossia il TIM Hub per FTTH e FTTC e Smart Modem per ADSL</b> (in entrambi i casi garanzia illimitata per tutta la durata dell’offerta). Invece, con l’attivazione in negozio dovrebbe essere possibile scegliere anche il modem <b>AVM Fritz!Box 7590</b> (con garanzia estesa per 5 anni) pagando un <b>contributo una tantum di 29 euro</b> in fase di attivazione.</p>
      <p>Si ricorda che in caso di <b>recesso anticipato</b> durante i 48 mesi di vincolo andranno pagate <b>le rate residue del modem scelto</b>, <a href="https://www.mondomobileweb.it/148641-agcom-chiarimento-rateizzazioni-recesso-anticipato-mag19/">continuando in automatico la rateizzazione con apposita fatturazione</a> oppure richiedendo il pagamento in un’unica soluzione.</p>
      <figure>
        <img src="https://www.mondomobileweb.it/wp-content/uploads/2019/06/TIM-Robot-Smart-Home.png"/>
      </figure>
      <p>Si ricorda che, nelle nuove versioni con <b>modem incluso</b>, le opzioni aggiuntive <b>Safe Web Plus</b>, <b>Smart Home</b>, <b>opzione Voce (chiamate illimitate)</b> e <a href="https://www.mondomobileweb.it/131018-tim-proroga-tim-flexy/"><b>TIM Flexy</b>, l’offerta per le seconde case</a>, si possono <b>abbinare solo con il primo mese gratis</b>, poi al costo di <b>5 euro al mese</b> e di <b>5,90 euro al mese per <a href="https://www.mondomobileweb.it/131018-tim-proroga-tim-flexy/">TIM Flexy</a></b>.</p>
      <p>Invece, come detto, per i clienti che <b>non acquistano il modem</b> una di queste opzioni appena elencate si può attivare gratuitamente o a 90 centesimi di euro al mese per TIM Flexy.</p>
      <p>Inoltre, <a href="https://www.mondomobileweb.it/164192-nuova-tim-super-29-novembre-2019-nuovi-prezzi-sconto-domiciliazione-tim-super-fwa/">come anticipato da MondoMobileweb</a>, a partire <b>dal 15 Dicembre 2019</b>, l’opzione <a href="https://www.mondomobileweb.it/162062-tim-ufficializza-lestensione-dellopzione-smart-home-a-tutti-i-clienti-linea-fissa-adsl-e-fibra/"><b>Smart Home</b></a> beneficerà di una <b>promozione natalizia</b>, che permetterà a tutti i clienti TIM Super in FTTC e FTTH di <b>utilizzarla gratis per 6 mesi qualora fosse scelta come opzione aggiuntiva</b>, mentre successivamente si rinnoverà a<b> 5 euro al mese</b>. Smart Home prevede <b>2 TIM Cam Wi-Fi</b> per controllare da remoto la propria abitazione, tramite app IoTIM, con servizio di assistenza e manutenzione incluso.</p>
      <p>Nel caso si voglia cambiare l’opzione aggiuntiva gratuita successivamente all’attivazione dell’offerta, sarà previsto un costo una tantum di 10 euro.</p>
      <figure>
        <img src="https://www.mondomobileweb.it/wp-content/uploads/2019/05/Tim-logo-evi-ballerino.png"/>
      </figure>
      <p>Tutti i clienti TIM Super possono sempre attivare l’offerta convergente <a href="https://www.mondomobileweb.it/151867-tim-super-promo-mobile-fino-a-30-giga-10-euro-al-mese/"><b>TIM Super Promo Mobile</b></a> con <b>minuti ed SMS illimitati </b>verso tutti i numeri nazionali insieme a<b> 20 Giga</b> di traffico dati a <b>10 euro al mese</b> anziché <b>15 euro al mese</b> se attivata <a href="https://www.mondomobileweb.it/164192-nuova-tim-super-29-novembre-2019-nuovi-prezzi-sconto-domiciliazione-tim-super-fwa/"><b>entro il 25 Gennaio 2020</b></a>, salvo ulteriori proroghe. <a href="https://www.mondomobileweb.it/161847-tim-novita-canvass-28-ottobre-2019/">Dal 28 Ottobre 2019 con l’attivazione di <i>TIM 100%</i> viene <b>attivata di default <i>Ricarica Automatica</i>, aggiungendo così 15 Giga</b> di traffico dati</a> (in questo caso 35GB in totale).</p>
      <p><a href="https://www.mondomobileweb.it/154809-tim-dal-29-luglio-2019-diverse-novita-per-la-telefonia-mobile-si-puntera-sulla-carta-tim-pay/"><b>Dal 29 Luglio 2019</b></a> alle offerte TIM Super è possibile <b>aggiungere fino a 2 linee mobili anziché solo una</b> al costo promozionale di <b>10 euro</b> al mese ciascuna (anziché 15 euro). L’intestatario della seconda linea aggiuntiva potrà essere anche un familiare dell’intestatario della linea fissa con offerta TIM Super.</p>
      <p>Infine, nelle pagine delle nuove offerte TIM Super <b>non viene più menzionata</b> <a href="https://www.mondomobileweb.it/150493-tim-super-fibra-mega-adsl-dettagli-rete-fissa/">la <b>bolletta di benvenuto</b></a> con la cauzione di 100 euro (di cui 2 euro di imposta di bollo) da corrispondere per chi non attivava la domiciliazione e pagava con bollettino postale, per cui sembrerebbe che questo meccanismo non sia più valido.</p>
      <p>Per ricevere tante notizie e consigli utili specialmente sul mondo della telefonia è possibile <b><a href="https://bit.ly/Mondomobileweb">iscriversi gratis al canale mondomobileweb di Telegram</a></b>. Se questo articolo vi è piaciuto, condividetelo sui vostri social e seguite <b><a href="https://www.mondomobileweb.it/">MondoMobileWeb</a></b> su <b><a href="https://www.facebook.com/mondomobileweb/">Facebook</a></b>, <b><a href="https://www.instagram.com/mondomobileweb/">Instagram</a></b> e <b><a href="https://twitter.com/mondomobileweb">Twitter</a></b>. Non esitate a condividere le vostre opinioni e/o esperienze <b><a href="https://www.mondomobileweb.it/ultimicommenti/">commentando</a></b> i nostri articoli.</p>
      <figure>
        <video src="https://www.mondomobileweb.it/images/mondomobiletelegram.gif" autoplay="" loop=""/>
      </figure>
    </article>
  </body>
</html>