<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/primarul-care-aduce-zapada-edilul-a-emis-un-ordin-prin-care-introduce-obligativitatea-ninsorii-de-craciun_499801.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T11:49:25+00:00"/>
    <meta property="og:title" content="Primarul care aduce zăpada. Edilul a emis un ordin prin care introduce obligativitatea ninsorii de Sărbători FOTO"/>
    <meta property="og:description" content="Primarul localităţii La Turballe, din vestul Franței, a avut o idee originală: să emită un ordin pentru a obliga zăpada să cadă &amp;icirc;n seara c&amp;acirc;nd se aprind luminiţele de Crăciun &amp;icirc;n localitatea. Astfel, impune interzicerea soa"/>
  </head>
  <body>
    <article>
      <h1>Primarul care aduce zăpada. Edilul a emis un ordin prin care introduce obligativitatea ninsorii de Sărbători FOTO</h1>
      <address>
        <time datetime="2019-11-29T11:49:25+00:00">29 Nov 2019, 11:49</time>
      </address>
      <p>Primarul localităţii La Turballe, din vestul Franței, a avut o idee originală: să emită un ordin pentru a obliga zăpada să cadă în seara când se aprind luminiţele de Crăciun în localitatea. Astfel, impune interzicerea soarelui și a curenților calzi, dar, deocamdată, nu se știe cum primăria va obliga fulgii să cadă.</p>
      <p>Jean-Pierre Branchereau, primarul din La Turballe, a emis joi insolitul decret şi l-a lipit într-un loc public, pe un semn cu Parcarea Interzisă, din centrul localităţii. Documentul conţine patru articole, se referă la obligația de a ninge în această zi de vineri, 29 noiembrie, începând cu ora 19, o dată cu aprinderea luminiţelor de Crăciun, după cum scrie France Bleu.</p>
      <p>"<b>Avem norocul să trăim lângă mare, dar avem un dezavantaj: nu avem niciodată zăpadă. Sunt puțin supărat când văd că la noi nu ninge, precum la ceilalți</b>", se justifică edilul.</p>
      <h3>Interdicţii şi autorizaţii</h3>
      <p>Potrivit actului emis de primar, sunt interzise soarele, masele de aer și alte curenți calzi, dar le este permis oamenilor "să zâmbească, să fie fericiți şi să aibă stele în priviri". "<b>Primarii sunt uneori magicieni</b>", adaugă Jean-Pierre Branchereau. "<b>Vineri seară va fi zăpadă, nu știu cum, dar vom găsi una</b>".</p>
      <figure>
        <iframe data-src="https://twitter.com/bleuloireocean/status/1200095774132047872?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>