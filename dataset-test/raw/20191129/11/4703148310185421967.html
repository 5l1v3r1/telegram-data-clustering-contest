<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/nemet-foci/hertha/hertha-mar-nem-petry-zsolt-a-felnott-csapat-kapusedzoje-korabban-az-uj-edzoi-fiat-kritizalta"/>
    <meta property="og:site_name" content="csakfoci.hu"/>
    <meta property="article:published_time" content="2019-11-29T11:40:21+00:00"/>
    <meta property="og:title" content="Hertha: Már nem Petry Zsolt a felnőtt csapat kapusedzője – korábban az új edző fiát kritizálta"/>
    <meta property="og:description" content="Több mint öt év után már nem Petry Zsolt készíti fel a Hertha BSC első csapatának a kapusait. A magyar szakember másfél éve egy nyilatkozatában a most vezetőedzőnek kinevezett Jürgen Klinsmann fiának hozzáállását kritizálta."/>
  </head>
  <body>
    <article>
      <h1>Hertha: Már nem Petry Zsolt a felnőtt csapat kapusedzője – korábban az új edző fiát kritizálta</h1>
      <address><time datetime="2019-11-29T11:40:21+00:00">29 Nov 2019, 11:40</time> by <a rel="author">csakfoci.hu</a></address>
      <p>
        <b>
          <b>Több mint öt év után már nem Petry Zsolt készíti fel a Hertha BSC első csapatának a kapusait. A magyar szakember másfél éve egy nyilatkozatában a most vezetőedzőnek kinevezett Jürgen Klinsmann fiának hozzáállását kritizálta.</b>
        </b>
      </p>
      <p>Ante Covic leváltása után szerdán Jürgen Klinsmannt nevezték ki a Hertha Bundesliga-15. helyezett csapatának az élére. A váltás nem csak a vezetőedző személyét, hanem az egész stábot érintette, így már nem <b>Petry Zsolt</b> a berliniek első csapatának kapusedzője. A több mint 5 évig a feladatot ellátó magyar szakembert Andreas Köpke váltja.</p>
      <p>A Berliner Kurier című német lap meglepetésnek nevezi Petry leváltását, hiszen a Hertha hálóőrét, Rune Jarnsteint a Bundesliga egyik legjobb kapusának tartották.</p>
      <p>A cikkben egy korábbi, Klinsmann kinevezése kapcsán érdekes történetet is felelevenítenek.</p>
      <blockquote>
        <b>2018 tavaszán Petry Zsolt Klinsmann fiának, Jonathannak a hozzáállását kritizálta. <i>“Az hiszi, hogy csak a képességeivel előre juthat, de ezt kemény munkával kell párosítani. E nélkül nem megy”</i> – mondta akkor Petry. Klinsmann fia nyár óta már a svájci első osztályban futballozik.</b>
      </blockquote>
      <p>A hírek szerint a jövőben a Hertha utánpótlásában számítanak a magyar edzőre.</p>
    </article>
  </body>
</html>