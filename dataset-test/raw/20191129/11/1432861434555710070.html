<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/beroe/za-2018-a-beroe-e-na-zaguba-ot-nad-milion-leva-1410918.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-29T11:59:00+00:00"/>
    <meta property="og:title" content="За 2018-а Берое е на загуба от над милион лева"/>
    <meta property="og:description" content="Берое регистрира загуба от 1,165 млн лева за 2018 г"/>
  </head>
  <body>
    <article>
      <h1>За 2018-а Берое е на загуба от над милион лева</h1>
      <address><time datetime="2019-11-29T11:59:00+00:00">29 Nov 2019, 11:59</time> by <a rel="author">Sportlive.bg</a></address>
      <p><b><a href="https://www.sportlive.bg/bgfootball/beroe">Берое</a></b> регистрира загуба от 1,165 млн. лева за 2018 г., показва годишният финансов отчет на клуба, публикуван в Търговския регистър на 26 ноември. Проверка на радио Стара Загора е показала, че увеличението на загубата през миналата година спрямо 2017 г. е 91,93%. Приходите за 2018 г. са в размер на 6,346 млн. лева, а разходите - 7,511 млн. лв. През 2017 г. приходите са били 5,969 млн. лв, разходите - 6,576 млн. лв.</p>
      <p>През миналата година клубът няма приходи от участие в евротурнирите. От продажба на играчи в него са влезли 599 000 лева. Припомняме, че през 2018 г. Берое се раздели срещу трансферни суми с Камен Хаджиев, Мартин Райнов, Борислав Цонев и Педро Еуженио. Повишени са приходите от телевизионни права, като през миналата година в клуба са получени 409 000 лева спрямо 302 000 през 2017 г. Леко завишение има и при продажбата на фен артикули - 31 000 лева за 2018 г. срещу 30 000 лева за 2017 г. По-малко обаче са приходите от карти и билети - 153 000 лева за 2018 г. срещу 162 000 лева за 2017 г.</p>
      <p>През миналата година клубът е инвестирал средства и в подобрението на базата си като на стадион „Берое" са изградени ограда на сектора за гости, ограда в източната част и парапет на сектора за фенове. На тренировъчните терени на стадиона са изградени газова инсталация и са ремонтирани съблекалните, които използват отборите от детско-юношеската школа на клуба. На спортна база „Берое" пък е въведен в експлоатация отводнителен канал. Към 31. 12. 2018 в клуба са назначени 83 души.</p>
      <p><i>"През годината са извършени голям брой обучения на персонала с цел повишаване на квалификацията и придобиване на различен набор от умения, необходими за осъществяването на основната дейност на клуба"</i>, се казва във финансовия отчет на Берое.</p>
      <p>Съветът на директорите на „зелено-белите" е бил от трима души - Илко Русев, Красимир Ончев и Михаил Боендруков, който напусна клуба преди два дни. За 2018 г. тримата са получили възнаграждения (заплати и бонуси) в размер на 28 000 лева, пише още в отчета. <b><i><a href="https://www.sportlive.bg/bgfootball/beroe/Kamburov-i-Tomash-%E2%84%961-po-zaplati-v-Beroe-1386407.html">А какви са били заплатите в първия тим към миналия месец вижте в този материал</a></i></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Taran-na-Levski-shte-e-igrae-kato-half-sreshtu-Beroe-1410575.html"/>
        <a href="https://www.sportlive.bg/bgfootball/beroe/Klasicheski-Beroe-se-vyrna-na-pobedniq-pyt-1409291.html"/>
        <a href="https://www.sportlive.bg/bgfootball/beroe/Kamburov-V-kraq-na-sezona-mozhe-bi-shte-spra-s-futbola-1409286.html"/>
        <a href="https://www.sportlive.bg/bgfootball/beroe/Arda-se-vyrna-kym-pobedite-sled-vtori-uspeh-sreshtu-Beroe-prez-sezona-1404828.html"/>
        <a href="https://www.sportlive.bg/bgfootball/beroe/Hero-Ochakvah-Beroe-da-e-hit-prez-tozi-sezon-Tomash-ne-zasluzhavashe-podobno-otnoshenie-1388122.html"/>
      </related>
    </article>
  </body>
</html>