<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838526-na-donbasi-za-tizhden-likviduvali-desyatero-boyovikiv-shtab-oos"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T11:46:00+00:00"/>
    <meta property="og:title" content="На Донбасі за тиждень ліквідували десятеро бойовиків - штаб ООС"/>
    <meta property="og:description" content="КИЇВ. 29 листопада. УНН. За тиждень в районі проведення операції Об'єднаних сил на сході України втрати бойовиків склали 25 осіб, зокрема, 10 бойовиків було …"/>
  </head>
  <body>
    <article>
      <h1>На Донбасі за тиждень ліквідували десятеро бойовиків - штаб ООС</h1>
      <address><time datetime="2019-11-29T11:46:00+00:00">29 Nov 2019, 11:46</time> by <a rel="author">Роман Рудський</a></address>
      <p><b>КИЇВ. 29 листопада. УНН. </b>За тиждень в районі проведення операції Об'єднаних сил на сході України втрати бойовиків склали 25 осіб, зокрема, 10 бойовиків було ліквідовано. Про це на своїй сторінці у Facebook повідомляє пресцентр штабу ООС, передає <b>УНН</b>.</p>
      <p>"За інформацією розвідки Об’єднаних сил, з 22 по 28 листопада 2019 року, втрати збройних формувань Російської Федерації склали 25 осіб. 10 окупантів було ліквідовано, а ще 15 осіб складають санітарні втрати ворога", - йдеться в повідомленні.</p>
      <p>У пресцентрі нагадали, що військовослужбовці Об’єднаних сил дають адекватну відповідь, відкриваючи вогонь по російським окупантам, у разі загрози життю та здоров'ю українських воїнів і спробах захоплення територій або проникнення ворожих диверсійно-розвідувальних груп.</p>
      <p>Як повідомляв <b>УНН</b>, 28 листопада <a href="https://www.unn.com.ua/uk/news/1838488-oos-boyoviki-9-raziv-obstrilyali-ukrayinski-pozitsiyi-3">збройні формування</a> Російської Федерації 9 разів порушили режим припинення вогню.</p>
    </article>
  </body>
</html>