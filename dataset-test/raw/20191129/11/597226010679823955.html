<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082256-16-rchna-kremenchuzhanka-syade-na-25-rokv-za-umisne-vbivstvo-vtchima.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="16-річна кременчужанка «сяде» на 2,5 роки за умисне вбивство вітчима"/>
    <meta property="og:description" content="Дівчина вдарила чоловіка у груди ножем у відповідь на зауваження щодо куріння цигарок 16-річна кременчужанка сяде за ґрати за умисне вбивство свого вітчима, про що інформує прокуратура Полтавської"/>
  </head>
  <body>
    <article>
      <h1>16-річна кременчужанка «сяде» на 2,5 роки за умисне вбивство вітчима</h1>
      <address><time datetime="2019-11-29T11:13:00+00:00">29 Nov 2019, 11:13</time> by <a rel="author">Катерина Турубара</a></address>
      <p>
        <b>Дівчина вдарила чоловіка у груди ножем у відповідь на зауваження щодо куріння цигарок</b>
      </p>
      <p>16-річна кременчужанка сяде за ґрати за <a href="https://www.telegraf.in.ua/topnews/10076034-15-letnyaya-kremenchuzhanka-zarezala-otchima.html">умисне вбивство свого вітчима</a>, про що інформує прокуратура Полтавської області.</p>
      <p>Досудове розслідування встановило, що вбивство сталося у лютому цього року у квартирі, де мешкали вітчим та падчерка. Чоловік зробив зауваження дівчині щодо куріння цигарок. <a href="https://www.telegraf.in.ua/accidents/10076086-nepovnoltnya-kremenchuzhanka-zarzala-vtchima-cherez-yogo-zauvazhennya-schodo-palnnya-prokuratura.html">У відповідь</a> вона схопила ножа та вдарила ним вітчима у груди. Від отриманої рани 34-річний потерпілий помер на місці.</p>
      <blockquote>
        <a href="https://www.telegraf.in.ua/topnews/10076419-vbivstvo-u-kremenchuc-15-rchna-pdozryuvana-zhnka-ta-sestra-ubitogo-rozpovli-podrobic-zlochinu.html">Вбивство у Кременчуці: 15-річна підозрювана, жінка та сестра убитого розповіли подробиці злочину</a>
      </blockquote>
      <p>Під час винесення вироку Автозаводський районний суд врахував обставини, що пом’якшують покарання, а саме: вчинення злочину неповнолітньою внаслідок збігу тяжких сімейних обставин та сприяння його розкриттю. 16-річну кременчужанку засудили за умисне вбивство (ч. 1 ст. 115 КК України) до 2 років 6 місяців позбавлення волі.</p>
      <p>Вирок суду поки що не набув законної сили.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>