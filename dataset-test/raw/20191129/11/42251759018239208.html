<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315982-Emeri-je-bivsi-Ljumberg-privremeno-resenje.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T11:16:00+00:00"/>
    <meta property="og:title" content="Emeri je bivši, Ljumberg privremeno rešenje!"/>
    <meta property="og:description" content="Unai Emeri više nije menadžer Arsenala!"/>
  </head>
  <body>
    <article>
      <h1>Emeri je bivši, Ljumberg privremeno rešenje!</h1>
      <h2>Unai Emeri više nije menadžer Arsenala!</h2>
      <address><time datetime="2019-11-29T11:16:00+00:00">29 Nov 2019, 11:16</time> by <a rel="author">Maja Todić</a></address>
      <figure>
        <img src="https://sportklub.rs/Picture/170423/jpeg/Unai-Emeri"/>
        <figcaption>
          <cite>Harriet Lander/Getty Images</cite>
        </figcaption>
      </figure>
      <p>Na sastanku uprave kluba, odlučeno je u petak da Unai Emeri više nije menadžer Arsenala.</p>
      <p>Arsenal je otkaz treneru potvrdio uz dodatak da je sa njim otkaz dobio i ceo stručni štab.</p>
      <p><i>"Najiskrenije se zahvaljujemo Unaiju i njegovim kolegama na svemu što su uradili za klub kako bi ga vratili na nivo koji želimo i zahtevamo. Želimo mu uspeh u nastavku karijere",</i> poručio je direktor Arsenala <b>Džoš Kroenke.</b></p>
      <p>Emeri je u Arsenal došao pre 18 meseci, a presudio mu je niz od sedam mečeva bez pobede i na kraju poraz od Ajntrahta u Ligi Evrope 2:1.</p>
      <p>Pod Emerijevim vođstvom ove sezone je Arsenal zabeležio najlošiju seriju rezultata još od 1992 gdoine.</p>
      <p><i>"Odluka je doneta na osnovu rezultata koji nisu ni blizu onome što se u klubu zahteva. Zamolili smo Fredija Ljumberga da preuzme brigu nad prvim timom kao privremeni trener. Imamo puno poverenje u njega"</i>, navodi se dalje u saopštenju kluba.</p>
      <p><i>"Potraga za novim menadžerom je u toku i kada taj proces bude završen oglasićemo se zvaničnim saopštenjem"</i>, zaključeno je u saopštenju.</p>
      <p>Prethodnih dana kao glavni kandidati za mesto menadžera Arsenala pominjani su menadžer Vulverhemptona Nuno Espirito Santo, koji verovatno neće napustiti svoj sadašnji posao, Maurisio Poketino što je takođe prilično nerealno kao i još neka trenerska imana, ali ko će zapravo naslediti Emerija ostaje da vidimo verovatno uskor.</p>
      <p>Za sada se zna da će Ljumberg voditi tim na gostovanju Noriču u nedelju.</p>
    </article>
  </body>
</html>