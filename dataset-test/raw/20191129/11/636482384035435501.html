<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/viitoarea-nora-a-premierului-albaniei-a-murit-la-cutremur-impreuna-cu-parintii-si-fratele-20101292"/>
    <meta property="og:site_name" content="Cancan.ro"/>
    <meta property="article:published_time" content="2019-11-29T11:24:17+00:00"/>
    <meta property="og:title" content="Viitoarea noră a premierului Albaniei a murit la cutremur, împreună cu părinţii şi fratele"/>
    <meta property="og:description" content="Printre victimele cutremurului devastator care a lovit Albania în noaptea de luni spre marţi se află şi cea care ar fi trebuit să fie viitoarea noră a"/>
  </head>
  <body>
    <article>
      <h1>Viitoarea noră a premierului Albaniei a murit la cutremur, împreună cu părinţii şi fratele</h1>
      <address><time datetime="2019-11-29T11:24:17+00:00">29 Nov 2019, 11:24</time> by <a rel="author">Loredana T.</a></address>
      <p>Printre victimele cutremurului devastator care a lovit Albania în noaptea de luni spre marţi se află şi cea care ar fi trebuit să fie viitoarea noră a premierului acestei ţări. Informaţia a fost confirmată de surse diplomatice de la Tirana, pentru CNN.</p>
      <p>Kristi Reci, logodnica fiului premierului Albaniei, a murit în timpul cutremurului, alături de părinţii şi fratele ei. Gregor Rama, fiul şefului Executivului de la Tirana, Edil Rama, a publicat un mesaj pe contul său de Instagram în care scrie că „<i><b>printre nenumăratele victime ale tragediei se numără şi cea mai apropiată persoană mie, alîături de fratele, mama şi tatăl său</b></i>„, adăugând că „<i><b>cei patru au fost găsiţi sub dărâmături</b></i>„.</p>
      <p>Cel puţin 40 de persoane au murit în urma seismului care a afectat cel mai mult oraşele Durres şi Thumane.</p>
      <p>În urma cutremurului de magnitidinea 6,4 de marţi, care a avut loc înainte de zori – cel mai puternic seism în această ţară din Balcani de mai multe decenii -, clădiri s-au surpat ca nişte castele de cărţi, prinzând victime sub munţi de moloz. Premierul Edi Rama a proclamat „<i><b>starea de urgenţă la Thumane şi la Durres</b></i>„, pe o perioadă de 30 de zile. „<i><b>Prioritatea este salvarea vieţii oamenilor</b></i>„, a declarat el.</p>
    </article>
  </body>
</html>