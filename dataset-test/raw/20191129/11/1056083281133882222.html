<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805253/%DA%A9%D8%A7%D9%84%D8%AF%D8%B1%D9%88%D9%86-%D8%A8%D8%B1%D8%AE%DB%8C-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A7%D8%B2-%D8%A8%D8%A7%D8%B2%DB%8C-%D9%86%DA%A9%D8%B1%D8%AF%D9%86-%D9%86%D8%A7%D8%B1%D8%A7%D8%AD%D8%AA-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:29:59+00:00"/>
    <meta property="og:title" content="کالدرون: برخی بازیکنان از بازی نکردن ناراحت هستند"/>
    <meta property="og:description" content="سرمربی تیم فوتبال پرسپولیس می‌گوید اینکه برخی از بازیکنانش به خاطر قرار نگرفتن در ترکیب ناراحت هستند، طبیعی است."/>
  </head>
  <body>
    <article>
      <h1>کالدرون: برخی بازیکنان از بازی نکردن ناراحت هستند</h1>
      <address><time datetime="2019-11-29T11:29:59+00:00">29 Nov 2019, 11:29</time> by <a rel="author">محمدرضا بلندی</a></address>
      <p>سرمربی تیم فوتبال پرسپولیس می‌گوید اینکه برخی از بازیکنانش به خاطر قرار نگرفتن در ترکیب ناراحت هستند، طبیعی است.</p>
      <p>به گزارش ایسنا، گابریل کالدرون، سرمربی تیم فوتبال پرسپولیس در نشست خبری پیش از دیدار با نساجی اظهار کرد: این بازی هم مثل بازی‌های قبل خیلی بسته و سخت خواهد بود. ما باید سه امتیاز را به دست بیاوریم. بازیکنان هم این را می‌دانند. بازیکنان با روحیه خیلی بالایی کار می‌کنند و می‌دانم که تمام توانشان را در این بازی می‌گذارند.</p>
      <p>او درباره شایعه‌ای که این روزها درباره احتمال کم کاری برخی بازیکنان تیمش مطرح شده بود توضیح داد: بازیکنانی که در زمین هستند که همیشه با تمام توان بازی می‌کنند. آن‌ها روحیه و رفتار فوق‌العاده‌ای دارند که باید به آن‌ها تبریک بگوییم. ممکن است بازیکنانی که بازی نمی‌کنند از این شرایط نارارحت باشند. مسلما بازیکنانی هستند که بازی نمی‌کنند و از این شرایط ناراحت هستند و این عادی است. این‌جا اولویت با باشگاه است. همه بازیکنان مهم هستند چون ما یک رقابت طولانی داریم.</p>
      <p>کالدرون اضافه کرد: من بازی‌های دوستانه زیادی قبل از فصل در نظر گرفتم و همه بازی کردند. هر وقت که فرصتی داشته باشند باید خوشان را نشان دهند. اکثر بازیکنان فوق‌العاده هستند. حتی زمانی هم که دریافتی مالی نداشتند با تمام وجود تلاش کردند. آن‌ها طرفداران را دوست دارند و مبارزه برای تیم از همه چیز مهم‌تر است.</p>
      <p>ادامه دارد...</p>
    </article>
  </body>
</html>