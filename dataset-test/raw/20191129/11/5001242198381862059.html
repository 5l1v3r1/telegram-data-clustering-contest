<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/eisigitria-1o-diethnes-symposio-orthodoxon-psaltrion-chrysoyla-tasolamproy/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-29T11:01:44+00:00"/>
    <meta property="og:title" content="Εισηγήτρια στο 1ο Διεθνές Συμποσίο Ορθόδοξων Ψαλτριών η Χρυσούλα Τασολάμπρου"/>
    <meta property="og:description" content="Ολοκληρώθηκαν οι εργασίες του 1ου Συμποσίου Ορθόδοξων Ψαλτριών &amp; του 1ου Φεστιβάλ Χορών Ψαλτριών «Αγία Καικιλία» που πραγματοποιήθηκε στον Βόλο"/>
  </head>
  <body>
    <article>
      <h1>Εισηγήτρια στο 1ο Διεθνές Συμποσίο Ορθόδοξων Ψαλτριών η Χρυσούλα Τασολάμπρου</h1>
      <address><time datetime="2019-11-29T11:01:44+00:00">29 Nov 2019, 11:01</time> by <a rel="author">ΣΥΝΕΙΔΗΣΗ</a></address>
      <p>Ολοκληρώθηκαν οι εργασίες του <b>1<sup>ου</sup> Συμποσίου Ορθόδοξων Ψαλτριών &amp; του 1<sup>ου</sup> Φεστιβάλ Χορών Ψαλτριών «Αγία Καικιλία» </b>που πραγματοποιήθηκε στον Βόλο το τριήμερο 22-24 Νοεμβρίου 2019. Το Συμπόσιο συνδιοργάνωσε η Ακαδημία Θεολογικών Σπουδών Βόλου και ο Χορός Ψαλτριών «Αι Άδουσαι», ενώ η όλη διοργάνωση τέθηκε υπό την αιγίδα της Ιεράς Μητροπόλεως Δημητριάδος και Αλμυρού και του Μητροπολίτη κ. Ιγνατίου. Την καλλιτεχνική διεύθυνση της διοργάνωσης ανέλαβε η Δρ. Σέβη Μαζέρα-Μάμαλη, δομεστίκαινα του Χορού Ψαλτριών «Αι Άδουσαι».</p>
      <p>Η επίσημη έναρξη του Συμποσίου πραγματοποιήθηκε το απόγευμα της Παρασκευής 22 Νοεμβρίου, στο Συνεδριακό Κέντρο Θεσσαλίας στα Μελισσιάτικα Βόλου, ανήμερα της εορτής της Αγίας Καικιλίας, προστάτιδας της μουσικής. Έλαβαν χώρα επιστημονικές εισηγήσεις και Εργαστήρια καθώς και συναυλία για το <b>1<sup>ο</sup> Φεστιβάλ Χορών Ψαλτριών</b> πραγματοποιήθηκε στο Θέατρο Παλαιάς Ηλεκτρικής Βόλου, παρουσία του Σεβ. Μητροπολίτη Δημητριάδος κ. Ιγνατίου</p>
      <p>Στο συμπόσιο πήραν μέρος περίπου 80 ψάλτριες και χορωδίες Ψαλτριών από διάφορα μέρη της Ελλάδας, καθώς και ψάλτριες απεσταλμένες από την Ιερά Μητρόπολη Αργυροκάστρου. Έλαβαν επίσης μέρος καθηγήτριες βυζαντινής μουσικής, ψάλτριες, μαθήτριες Σχολών Βυζαντινής Μουσικής, φοιτήτριες των Τμημάτων Ψαλτικής και των Μουσικών Τμημάτων. Εισηγήσεις και ολιγόλεπτες ανακοινώσεις πραγματοποίησαν καθηγήτριες Μουσικών Τμημάτων των Πανεπιστημίων της χώρας, διδακτόρισσες, υποψήφιες διδακτόρισσες, κάτοχοι μεταπτυχιακών τίτλων μουσικολογίας.</p>
      <p>Με την παρουσία της και με την εισήγησή της λάμπρυνε τη διοργάνωση η Αγρινιώτισσα Χρυσούλα Τασολάμπου, Καθηγήτρια Βυζαντινής Μουσικής, Ιδρύτρια του «Διεθνούς Σώματος Ιεροψαλτριών στη Βυζαντινή Μουσική», με τίτλο εισήγησης «Η γυναικεία ψαλτική τέχνη και η αναγκαιότητά της στις Ορθόδοξες Εκκλησίες του εξωτερικού».</p>
      <figure>
        <img src="http://sinidisi.gr/wpress/wp-content/uploads/2019/11/tasolamprou.png"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/allileggyi-se-gynaikes-prosfyges-paidia-anoichti-agkalia-xenona-filoxenias-kakopoiimenon-gynaikon-dimoy-agrinioy/"/>
        <a href="http://sinidisi.gr/agrinio-ekdromi-4oy-dimotikoy-scholeioy-stin-athina-deite-to-programma/"/>
        <a href="http://sinidisi.gr/tis-10-oi-synallages-koinoy-ti-dyo-agrinioy-tin-tetarti-4-dekemvrioy/"/>
        <a href="http://sinidisi.gr/tin-tetarti-synedriasi-dimotikoy-symvoylioy-ta-panepistimiaka-tmima-agrinioy/"/>
        <a href="http://sinidisi.gr/o-g-papanastasioy-tin-eklogi-d-s-tis-kede-dilono-paron-se-kalesma-tis-topikis-aytodioikisis-foto/"/>
        <a href="http://sinidisi.gr/agrinio-parasyrsi-traymatismos-pezoy-stin-odo-dagkli-deite-foto/"/>
      </related>
    </article>
  </body>
</html>