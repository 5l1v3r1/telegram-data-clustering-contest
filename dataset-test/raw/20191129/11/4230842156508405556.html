<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-bojovyky-vklyuchyly-do-skladu-dnr-usyu-donetsku-oblast/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T11:36:21+00:00"/>
    <meta property="og:title" content="Бойовики включили до складу “ДНР” усю Донецьку область"/>
    <meta property="og:description" content="У так званій Народній Раді “ДНР” ухвалили “закон”, який визначає “кордон” квазіреспубліки на всій території Донецької області."/>
  </head>
  <body>
    <article>
      <h1>Бойовики включили до складу “ДНР” усю Донецьку область</h1>
      <address>
        <time datetime="2019-11-29T11:36:21+00:00">29 Nov 2019, 11:36</time>
      </address>
      <p>У так званій Народній Раді “ДНР” ухвалили “закон”, який визначає “кордон” квазіреспубліки на всій території Донецької області.</p>
      <p>29 листопада у “ДНР” так звана Народна Рада ухвалила “закон”, який регулює “кордон” квазіреспубліки.</p>
      <p>Згідно з ним, “кордон ДНР” встановлений на всій території Донецької області.</p>
      <p>Таким чином квазіреспубліка нібито не забуває про людей, які “проживають на території, тимчасово підконтрольній Україні”.</p>
      <p>
        <b>Читайте: </b>
        <a href="https://fakty.com.ua/ua/ukraine/20191008-predstavnyky-l-dnr-zminyly-pozytsiyu-shhodo-domovlenostej-u-minsku-razumkov/">Представники “Л/ДНР” змінили позицію щодо домовленостей у Мінську — Разумков</a>
      </p>
      <p>“Голова Народної Ради” Володимир Бідевка вважає, що закон не суперечить Мінським домовленостям.</p>
      <p>Досі у “ДНР” не було жодних “нормативних актів”, які б регулювали прикордонну політику квазіреспубліки.</p>
      <p>До слова, голова МЗС Росії Сергій Лавров заявив, що під час зустрічі лідерів країн нормандської четвірки російська сторона <a href="https://fakty.com.ua/ua/svit/20191127-putin-vymagatyme-vid-zelenskogo-pryamyh-peregovoriv-z-bojovykamy-dnr-i-lnr/">вимагатиме від України почати прямі переговори з бойовиками</a> “ДНР” та “ЛНР”.</p>
      <p>Лавров також очікує, що президент України Володимир Зеленський під час відповідної зустрічі повідомить свій план виконання Мінських домовленостей.</p>
      <p><b>Джерело:</b> <a href="https://dan-news.info/politics/parlament-dnr-prinyal-zakon-o-gosudarstvennoj-granice-respubliki.html">ДАН</a></p>
    </article>
  </body>
</html>