<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/29/pogljad/polityka/sluha-narodu-ta-skandaly-chomu-partiya-porozi-kryzy"/>
    <meta property="og:site_name" content="Слово і Діло"/>
    <meta property="article:published_time" content="2019-11-29T11:00:01+00:00"/>
    <meta property="og:title" content="«Слуга народу» та скандали: чому партія на порозі кризи"/>
    <meta property="og:description" content="Нещодавно нардеп Ганна Скороход анонсувала вихід 11 народних депутатів зі Слуги народу. Арахамія відповів, що не знає про такі наміри народних обранців."/>
  </head>
  <body>
    <article>
      <h1>«Слуга народу» та скандали: чому партія на порозі кризи</h1>
      <address><time datetime="2019-11-29T11:00:01+00:00">29 Nov 2019, 11:00</time> by <a rel="author">Андрій Дуда</a></address>
      <p>
        <b>Нещодавно нардеп Ганна Скороход анонсувала вихід 11 народних депутатів зі «Слуги народу». У свою чергу, глава фракції Давид Арахамія відповів, що не знає про такі наміри народних обранців. Проте, депутати СН <a href="https://www.slovoidilo.ua/2019/11/22/ogljad/polityka/merezhi-obhovoryuyut-skandal-nardepom-ivanisovym">дедалі частіше потрапяють у різні історії</a>, а часом навіть починають потроху саботувати важливі для президента рішення. Політолог Андрій Дуда в коментарі «Слово і Діло» висловив думку про те, що партія на порозі кризи.</b>
      </p>
      <p>За словами політолога, наразі можна спостерігати кілька тенденцій. Від початку було зрозуміло, що СН не можна ідентифікувати як партію, а ймовірніше, як набір випадкових людей, зазначив він.</p>
      <p>«<i>Немає жодної муніципальної ініціативи: зборів, громадських слухань, – нічого подібного немає. Партії як такої не існує. Це своєрідна формація, подібна партії, яка була проведена до парламенту</i>», – прокоментував Дуда.</p>
      <p>Політолог підкреслив, що сукупність випадкових людей у фракції, без попередньої обробки кандидатур, завжди призводить до того, що за деякий час спливають різні факти про тих, кого взяли в команду: хтось сидів за зґвалтування, хтось брав участь в координації «тітушок».</p>
      <p>Андрій Дуда також звернув увагу, що у фракції зібралися люди з різними ідеологічними поглядами, іноді кардинально протилежними.</p>
      <related>
        <a href="https://www.slovoidilo.ua/2019/07/29/infografika/polityka/piarnyky-fotohrafy-zhurnalisty-profesiyi-ta-osvita-novoobranyx-nardepiv"/>
      </related>
      <p>«<i>Вочевидь, що є патрональна відмінність. Ті, хто просувають список, мають сильний вплив. Група, яка пройшла за квотою Коломойського, сильніша, більш організаційні депутати і, звісно, вони ведуть свою лобістську діяльність, через що виникають конфлікти</i>», – зазначив Дуда.</p>
      <p>Політолог зауважив, що всередині СН є група, яка вірна Зеленському та намагається забезпечувати голосування в парламенті. Однак це також призводить до того, що такі, як Юзик, потрапляють у скандальні ситуації.</p>
      <p>На думку політолога, незважаючи на те, що Зеленський провів велику групу монобольшості, президент її не контролює. Підтвердженням цьому є факт того, що досі не змогли просунути ефективних механізмів протидії неперсональному голосуванню.</p>
      <p>«<i>Слуга народу» не має жодної партійної політики, жодної партійної дисципліни</i>», – резюмував політолог Андрій Дуда.</p>
      <p>Більш докладно про те, чи загрожує «Слузі народу» розкол, читайте в авторському матеріалі за <a href="https://www.slovoidilo.ua/2019/11/18/kolonka/serhei-berezhnoi/polityka/frakcziya-shvydku-ruku.-scenariyi-rozpadu-monobilshosti">посиланням.</a></p>
      <p>Подивитися, хто за професією і освітою обрані народні депутати, можна <a href="https://www.slovoidilo.ua/2019/07/29/infografika/polityka/piarnyky-fotohrafy-zhurnalisty-profesiyi-ta-osvita-novoobranyx-nardepiv">тут</a>.</p>
      <p>Відзначимо, «Слово і Діло» склало <a href="https://www.slovoidilo.ua/2019/08/01/infografika/polityka/kyyanyn-vyshhoyu-osvitoyu-portret-typovoho-sluhy-narodu">портрет типового «слуги народу».</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/kolonka/serhei-berezhnoi/polityka/frakcziya-shvydku-ruku.-scenariyi-rozpadu-monobilshosti"/>
        <a href="https://www.slovoidilo.ua/2019/07/29/infografika/polityka/piarnyky-fotohrafy-zhurnalisty-profesiyi-ta-osvita-novoobranyx-nardepiv"/>
        <a href="https://www.slovoidilo.ua/2019/08/01/infografika/polityka/kyyanyn-vyshhoyu-osvitoyu-portret-typovoho-sluhy-narodu"/>
        <a href="https://www.slovoidilo.ua/2019/11/22/ogljad/polityka/merezhi-obhovoryuyut-skandal-nardepom-ivanisovym"/>
        <a href="https://www.slovoidilo.ua/2019/11/15/novyna/polityka/razumkov-prokomentuvav-skandal-skoroxod"/>
      </related>
    </article>
  </body>
</html>