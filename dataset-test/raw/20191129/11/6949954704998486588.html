<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/magazin/hirek/2019/11/29/kozos_gyarat_epit_a_bmw_es_a_great_wall/"/>
    <meta property="og:site_name" content="totalcar"/>
    <meta property="article:published_time" content="2019-11-29T11:24:00+00:00"/>
    <meta property="og:title" content="Közös gyárat épít a BMW és a Great Wall"/>
    <meta property="og:description" content="Ma jelentették be a közös projektet, amelynek keretében 650 millió euróból építenek új üzemet Sanghaj mellett."/>
  </head>
  <body>
    <article>
      <h1>Közös gyárat épít a BMW és a Great Wall</h1>
      <address><time datetime="2019-11-29T11:24:00+00:00">29 Nov 2019, 11:24</time> by <a rel="author">Andróczi Balázs</a></address>
      <p>A BMW új partnerével elektromos autók gyártására alkalmas üzemet alapít, ahol BMW, Mini és Great Wall villanyautókat gyártanak majd. Nem is keveset, a tervek szerint évi 160 ezer autó előállítására rendezkednek be.</p>
      <figure>
        <img src="https://kep.index.hu/1/0/3056/30561/305616/30561645_5a841efc170ab5e9844d6ca79ed1a78b_wm.jpg"/>
        <figcaption>
          <a href="https://galeria.totalcar.hu/hirek/2011/02/23/mini_rocketman/?currpic=1960732">Galéria: Mini Rocketman [26 kép]</a>
        </figcaption>
      </figure>
      <p>Ez is mutatja, hogy viszonylag nagy projektről van szó. A két gyártó összesen mintegy 650 millió eurót költ az új üzem felépítésére Sanghajtól nem messze, összesen 3000 főnek teremtve ezzel munkahelyet ezzel. A tervek szerint 2022-től kezdődhet a termelés.</p>
      <p>A kínai szabályok már most is kötelezően előírják a gyártóknak, hogy eladásaik hány százalékát kell kitenniük az úgynevezett új energiával működő járműveknek. Leginkább az elektromos járművek férnek bele ebbe a fogalomba, így az eladások és a nyereséges működés érdekében minden fontosabb gyártó nagy erőkkel szervezi a kínai villanyautó-gyártását. A szabályok szerint 2025-re már minden ötödik Kínában értékesített autónak null-emissziósnak kell lennie.</p>
    </article>
  </body>
</html>