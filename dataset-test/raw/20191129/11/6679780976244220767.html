<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/elleptek-varosi-hivatalt-naka-sok-polgarmester-szerint-nem-veletlen-akcio-volt"/>
    <meta property="og:site_name" content="Paraméter"/>
    <meta property="article:published_time" content="2019-11-29T11:33:00+00:00"/>
    <meta property="og:title" content="Ellepték a városi hivatalt a NAKA-sok, a polgármester szerint nem véletlen akció volt"/>
    <meta property="og:description" content="Magastátra város városi hivatalában tartott razziát a Nemzeti Bűnüldözési Ügynökség (NAKA) csütörtökön."/>
  </head>
  <body>
    <article>
      <h1>Ellepték a városi hivatalt a NAKA-sok, a polgármester szerint nem véletlen akció volt</h1>
      <h2>Magastátra város városi hivatalában tartott razziát a Nemzeti Bűnüldözési Ügynökség (NAKA) csütörtökön.</h2>
      <address>
        <time datetime="2019-11-29T11:33:00+00:00">29 Nov 2019, 11:33</time>
      </address>
      <p>A rendőrök reggel 8 óra körül hatoltak be a hivatalba. Ján Mokoš polgármester szerint a rendőrök három területről kértek anyagokat. A hatóság főként szerződéseket, faktúrákat, a közvilágítás felújítását és a városi parkoló bérletét érintő dokumentációkat ellenőrizte.</p>
      <p>A polgármester szerint nem véletlen akcióról van szó. „Az emberek többsége, úgy a városban, mint a hivatalban, felelősségteljes munkát végez és igyekszik a legjobb eredményeket elérni. Véleményem szerint ez az akció a jövőbeli polgármesteri székért és más pozíciókért folyó harc kezdete” – nyilatkozta a noviny.sk-nak Mokoš.</p>
      <p><a href="https://www.noviny.sk/krimi/492031-naka-zasahovala-v-tatrach-prekvapili-zamestnancov-mestskeho-uradu">noviny.sk</a>/para</p>
    </article>
  </body>
</html>