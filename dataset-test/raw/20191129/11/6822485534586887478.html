<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T11:12:00+00:00"/>
    <meta property="og:title" content="آغاز بارش‌ها در نیمه شرقی از سه شنبه"/>
    <meta property="og:description" content="به گزارش تسنیم، بر اساس نقشه‌های همدیدی و آینده نگری سازمان هواشناسی امروز در برخی مناطق استان‌های واقع در غرب، استان‌های واقع در زاگرس مرکزی بارش باران و در ارتفاعات و مناطق سردسیر بارش برف پیش بینی شده است. "/>
  </head>
  <body>
    <article>
      <h1>آغاز بارش‌ها در نیمه شرقی از سه شنبه</h1>
      <address>
        <time datetime="2019-11-29T11:12:00+00:00">29 Nov 2019, 11:12</time>
      </address>
      <p>سازمان هواشناسی با اشاره به بارش برف و باران طی امروز در نوار غربی اعلام کرد: با ورود سامانه بارشی جدید علاوه بر نوار غربی در نوار شرقی برف و باران می‌بارد.</p>
      <p>به گزارش تسنیم، بر اساس نقشه‌های همدیدی و آینده نگری سازمان هواشناسی امروز در برخی مناطق استان‌های واقع در غرب، استان‌های واقع در زاگرس مرکزی بارش باران و در ارتفاعات و مناطق سردسیر بارش برف پیش بینی شده است. </p>
      <p>در شمالغرب و استان‌های واقع در دامنه‌های جنوبی البرز غربی و مرکزی بارش پراکنده باران و در ارتفاعات بارش برف پیش‌بینی می‌شود.</p>
      <p>روزهای شنبه و یکشنبه در اکثر مناطق کشور جو پایدار و در شهرهای صنعتی و پر جمعیت همراه با غبار پیش بینی می‌شود.روز دوشنبه سامانه بارشی وارد کشور شده که باعث بارش برف و باران و کاهش نسبی دما در استان‌های واقع در شمالغرب، غرب، جنوب غرب، سواحل شمالی، استان‌های واقع در دامنه‌های جنوبی البرز مرکزی و دامنه‌های زاگرس مرکزی می‌شود.</p>
      <p>سازمان هواشناسی اعلام کرده روز سه شنبه سامانه بارشی به غیر از شمالغرب، همچنان در مناطق ذکر شده فعال بوده و بخش‌هایی از شمالشرق و شرق کشور را در بر خواهد گرفت.</p>
    </article>
  </body>
</html>