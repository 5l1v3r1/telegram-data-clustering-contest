<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-conosce-un-uomo-in-chat-ma-diventa-il-suo-incubo-32enne-arrestato-per-atti-persecutori.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-29T11:28:06+00:00"/>
    <meta property="og:title" content="Roma. Conosce un uomo in chat ma diventa il suo incubo: 32enne arrestato per atti persecutori"/>
    <meta property="og:description" content="È finito l’incubo, per una donna di 36 anni, iniziato un mese fa: dopo aver incontrato un uomo che aveva conosciuto in chat, gli ha detto di non provare nessun interesse e di voler instaurare con lui solo un rapporto di amicizia. Il 32enne non l’ha presa bene ed ha iniziato a perseguitarla tempestandola di […]"/>
  </head>
  <body>
    <article>
      <h1>Roma. Conosce un uomo in chat ma diventa il suo incubo: 32enne arrestato per atti persecutori</h1>
      <address><time datetime="2019-11-29T11:28:06+00:00">29 Nov 2019, 11:28</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/arresto-polizia.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>È finito l’incubo, per una donna di 36 anni, iniziato un mese fa: dopo aver incontrato un uomo che aveva conosciuto in chat, gli ha detto di non provare nessun interesse e di voler instaurare con lui solo un rapporto di amicizia. Il 32enne non l’ha presa bene ed ha iniziato a perseguitarla tempestandola di messaggi, chiamate e videochiamate a qualsiasi ora del giorno e della notte, minacciandola che, se non avesse più risposto, si sarebbe presentato al negozio dove lavorava, diffamandola davanti alle sue colleghe fino a farle perdere il posto di lavoro.</p>
      <p>Minacce che M.M. ha poi messo in pratica presentandosi quotidianamente di fronte all’esercizio commerciale. </p>
      <p>Dopo l’ennesima visita all’esterno del negozio, quando l’uomo le ha lasciato un bigliettino minatorio sul parabrezza della macchina, la vittima ha avuto il coraggio di chiamare il 112 e di segnalare il suo stalker.</p>
      <p>Immediatamente sono arrivati gli agenti della Polizia di Stato dei commissariati di Sant’Ippolito e San Lorenzo, che lo hanno bloccato mentre cercava di allontanarsi.</p>
      <p>M.M., romano ma residente a Cisterna di Latina, è stato accompagnato negli uffici di Polizia per ulteriori accertamenti, nel corso dei quali, sul suo cellulare, sono stati trovati tutti i messaggi inviati alla donna.</p>
      <p>Su disposizione del Magistrato di turno, l’arrestato è stato accompagnato presso il carcere di Regina Coeli, a disposizione dell’Autorità Giudiziaria.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/omicidio-luca-sacchi-svolta-nelle-indagini-5-arresti-nei-guai-anche-la-fidanzata-foto-e-video.html"/>
        <a href="https://www.ilcorrieredellacitta.com/news/politica/ostia-presentata-proposta-di-legge-per-listituzione-di-comune-autonomo.html"/>
        <a href="https://www.ilcorrieredellacitta.com/news/tecnologia/vere-imprese-ecco-i-3-vincitori-della-prima-edizione.html"/>
        <a href="https://www.ilcorrieredellacitta.com/news/roma-operazione-coca-express-consegnavano-la-droga-a-domicilio-arrestati-3-pluripregiudicati.html"/>
        <a href="https://www.ilcorrieredellacitta.com/news-anzio/anzio-affidata-la-nuova-gestione-della-piscina-comunale-previsti-interventi-straordinari-per-circa-2-milioni-e-mezzo-di-euro.html"/>
        <a href="https://www.ilcorrieredellacitta.com/news/roma-conosce-un-uomo-in-chat-ma-diventa-il-suo-incubo-32enne-arrestato-per-atti-persecutori.html"/>
      </related>
    </article>
  </body>
</html>