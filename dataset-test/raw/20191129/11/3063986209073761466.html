<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/Islamic-lifestylie/2019/11/29/844925"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T11:48:00+00:00"/>
    <meta property="og:title" content="শিরক থেকে মুক্তিলাভের দোয়া"/>
    <meta property="og:description" content="শিরক পিপীলিকার পদধ্বনির চেয়েও সূক্ষ্ম, যা থেকে মুক্ত থাকা অত্যন্ত কঠিন। রাসুল (সা.) তাঁর প্রিয় সাহাবিদের এমন একটি দোয়া শিখিয়ে গেছেন, যা দৈনিক পড়লে যে কেউ মাত্র কয়েক সেকেন্ডেই শিরকমুক্ত হয়ে যেতে পারেন। দোয়াটি হলো : উচ্চারণ : ‘আল্লাহুম্মা ইন্নি আউজুবিকা আন উশরিকা বিকা ওয়া আনা আ’লামু, ওয়া আসতাগফিরুকা লিমা লা আ’লামু’। অর্থ : ‘হে আল্লাহ! আমি সজ্ঞানে তোমার সাথে শিরক করা থেকে তোমার কাছে আশ্রয় চাই এবং যা আমার অজ্ঞাত, তা থেকেও তোমার কাছে ক্ষমা চাই।’ উপকার : মাকিল ইবনে ইয়াসার (রা.) থেকে বর্ণিত, আমি আবু বকর সিদ্দিক (রা.)-এর সঙ্গে রাসুল (সা.)-এর কাছে গেলাম। তিনি বলেন, হে আবু বকর! নিশ্চয়ই শিরক পিপীলিকার পদচারণ থেকেও সন্তর্পণে তোমাদের মধ্যে লুকিয়ে থাকে। আবু বকর (রা.) বলেন, কারো আল্লাহর সঙ্গে অপর কিছুকে উপাস্যরূপে গণ্য করা ছাড়াও কি শিরক আছে? রাসুল (সা.) বলেন, সেই সত্তার শপথ, যাঁর হাতে আমার প্রাণ! শিরক পিপীলিকার পদধ্বনির চেয়েও সূক্ষ্ম। আমি কি তোমাকে এমন কিছু শিখিয়ে দেব না, যা বললে তুমি সব শিরক থেকে মুক্ত হয়ে যাবে? তিনি বলেন, তুমি বলো, ‘হে আল্লাহ! আমি সজ্ঞানে তোমার সঙ্গে শিরক করা থেকে তোমার কাছে আশ্রয় চাই এবং যা আমার অজ্ঞাত,…"/>
  </head>
  <body>
    <article>
      <h6 class="kicker">উপকারী দোয়া</h6>
      <h1>শিরক থেকে মুক্তিলাভের দোয়া</h1>
      <address><time datetime="2019-11-29T11:48:00+00:00">29 Nov 2019, 11:48</time> by <a rel="author">কালের কণ্ঠ অনলাইন</a></address>
      <p>শিরক পিপীলিকার পদধ্বনির চেয়েও সূক্ষ্ম, যা থেকে মুক্ত থাকা অত্যন্ত কঠিন। রাসুল (সা.) তাঁর প্রিয় সাহাবিদের এমন একটি দোয়া শিখিয়ে গেছেন, যা দৈনিক পড়লে যে কেউ মাত্র কয়েক সেকেন্ডেই শিরকমুক্ত হয়ে যেতে পারেন। দোয়াটি হলো :</p>
      <p><b>উচ্চারণ :</b> ‘আল্লাহুম্মা ইন্নি আউজুবিকা আন উশরিকা বিকা ওয়া আনা আ’লামু, ওয়া আসতাগফিরুকা</p>
      <p>লিমা লা আ’লামু’।</p>
      <p><b>অর্থ :</b> ‘হে আল্লাহ! আমি সজ্ঞানে তোমার সাথে শিরক করা থেকে তোমার কাছে আশ্রয় চাই এবং যা আমার অজ্ঞাত, তা থেকেও তোমার কাছে ক্ষমা চাই।’</p>
      <p>উপকার : মাকিল ইবনে ইয়াসার (রা.) থেকে বর্ণিত, আমি আবু বকর সিদ্দিক (রা.)-এর সঙ্গে রাসুল (সা.)-এর কাছে গেলাম। তিনি বলেন, হে আবু বকর! নিশ্চয়ই শিরক পিপীলিকার পদচারণ থেকেও সন্তর্পণে তোমাদের মধ্যে লুকিয়ে থাকে। আবু বকর (রা.) বলেন, কারো আল্লাহর সঙ্গে অপর কিছুকে উপাস্যরূপে গণ্য করা ছাড়াও কি শিরক আছে? রাসুল (সা.) বলেন, সেই সত্তার শপথ, যাঁর হাতে আমার প্রাণ! শিরক পিপীলিকার পদধ্বনির চেয়েও সূক্ষ্ম। আমি কি তোমাকে এমন কিছু শিখিয়ে দেব না, যা বললে তুমি সব শিরক থেকে মুক্ত হয়ে যাবে? তিনি বলেন, তুমি বলো, ‘হে আল্লাহ! আমি সজ্ঞানে তোমার সঙ্গে শিরক করা থেকে তোমার কাছে আশ্রয় চাই এবং যা আমার অজ্ঞাত, তা থেকেও তোমার কাছে ক্ষমা চাই।’ (আদবুল মুফরাদ, হাদিস : ৭২১)</p>
    </article>
  </body>
</html>