<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/zanetti-nei-giorni-scorsi-missione-a-lima-per-lucas-martinez-quarta-l-ag-a-gennaio-in-europa-e-possibile-324327"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T11:27:49+00:00"/>
    <meta property="og:title" content="Zanetti, nei giorni scorsi missione a Lima per Lucas Martínez Quarta. L'ag.: &quot;A gennaio in Europa? È possibile&quot;"/>
    <meta property="og:description" content="&quot;Cercheremo di dare la priorità al progetto sportivo rispetto a quello economico. Non lo porterò al primo club in Europa pronto a mettere soldi&quot;. Questa la certezza..."/>
  </head>
  <body>
    <article>
      <h1>Zanetti, nei giorni scorsi missione a Lima per Lucas Martínez Quarta. L'ag.: "A gennaio in Europa? È possibile"</h1>
      <address><time datetime="2019-11-29T11:27:49+00:00">29 Nov 2019, 11:27</time> by <a rel="author">Stefano Bertocchi</a></address>
      <p>"Cercheremo di dare la priorità al progetto sportivo rispetto a quello economico. Non lo porterò al primo club in Europa pronto a mettere soldi". Questa la certezza espressa dall'agente <b>Gonzalo Goñi </b>riguardo la situazione di <b>Lucas Martínez Quarta</b>, promettente difensore del River Plate finito nel mirino di <b>Inter, Benfica</b> e <b>Celta Vigo:</b> "Lucas ha un passaporto comunitario e il River deve vendere. Ecco perché vedo possibile andare in Europa a gennaio. Può succedere" assicura ai microfoni di <i>Infobae</i>.</p>
      <p>Secondo quanto riferito da<i> TyC Sports,</i> il club nerazzurro avrebbe mosso passi concreti nelle ultime settimane grazie all'importante lavoro del vice president <b>Javier Zanetti, </b>partito alla volta di Lima per la finale di Copa Libertadores vinta poi dal Flamengo anche per portare avanti i colloqui già iniziati con il rappresentante del difensore. Il classe '96 - si legge - ha una <b>clausola rescissoria che ammonta a 22 milioni di dollari. </b></p>
    </article>
  </body>
</html>