<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tamil.adaderana.lk/news.php?nid=122746"/>
    <meta property="og:site_name" content="tamil.adaderana.lk"/>
    <meta property="article:published_time" content="2019-11-29T11:14:00+00:00"/>
    <meta property="og:title" content="கொத்மலை நீர்த்தேக்கத்தில் சிறுமியின் சடலம் மீட்பு"/>
    <meta property="og:description" content="-மலையக நிருபர் கிரிஷாந்தன்-"/>
  </head>
  <body>
    <article>
      <h1>கொத்மலை நீர்த்தேக்கத்தில் சிறுமியின் சடலம் மீட்பு</h1>
      <address>
        <time datetime="2019-11-29T11:14:00+00:00">29 Nov 2019, 11:14</time>
      </address>
      <p>பூண்டுலோயா பொலிஸ் பிரிவுக்குட்பட்ட கொத்மலை நீர்த்தேக்கத்தில் நேற்று மதியம் சிறுமியின் சடலம் மீட்கப்பட்டுள்ளதாக பொலிஸார் தெரிவித்தனர். பொது மக்கள் வழங்கிய தகவலின் அடுத்தே இச்சடலம் கண்டு பிடிக்கப்பட்டுள்ளது. <br/><br/>பொலிஸார் மற்றும் பொது மக்களின் உதவியுடன் மீட்கப்பட்ட இச்சடலத்தை மரண விசாரணைகளின் பின் வைத்திய பரிசோதனைக்காக நாவலப்பிட்டி வைத்தியசாலைக்கு அனுப்பி வைக்கப்படவுள்ளதாக பொலிஸார் தெரிவித்தனர். <br/><br/>பூண்டுலோயா - ஹதூனுவாவ, வட்டாந்தர பகுதியை சேர்ந்த 18 வயதுடைய சிறுமி எனவும், கடந்த 27 ஆம் திகதி காலை முதல் காணாமல் போய் இருந்ததாகவும், பொலிஸாருக்கு தகவல் தெரிவித்துள்ளனர். இந்நிலையில், நேற்று (28) மதியம் சிறுமி சடலமாக மீட்கப்பட்டார். <br/><br/>இவ்வாறு சடலமாக மீட்கப்பட்டவர் சானிக்கா மதுஷானி ஏக்கநாயக்க (வயது – 18) என அடையாளம் காணப்பட்டுள்ளார். <br/><br/>இப்பெண் தற்கொலை செய்து கொண்டாரா அல்லது கொலை செய்யப்பட்டு நீர் தேக்கத்தில் எறியப்பட்டுள்ளாரா என்பது தொடர்பாக பொலிஸார் புலன் விசாரணைகளை ஆரம்பித்துள்ளனர். <br/><br/>இச்சம்பவம் தொடர்பான மேலதிக விசாரைணைகளை பூண்டுலோயா பொலிஸார் மேற்கொண்டு வருகின்றனர்.</p>
      <p>
        <b>-மலையக நிருபர் கிரிஷாந்தன்-</b>
      </p>
    </article>
  </body>
</html>