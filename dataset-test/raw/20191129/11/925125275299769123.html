<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/inter-stoja-i-kova-del-c-erikseno-paraso/73475"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-29T11:17:08+00:00"/>
    <meta property="og:title" content="&quot;Inter&quot; stoja į kovą dėl C. Erikseno parašo"/>
    <meta property="og:description" content="Milano &quot;Inter&quot; papildė Europos klubų gretas, kurie artėjančią vasarą už dyką tikisi prisivilioti Christianą Erikseną."/>
  </head>
  <body>
    <article>
      <h1>"Inter" stoja į kovą dėl C. Erikseno parašo</h1>
      <address>
        <time datetime="2019-11-29T11:17:08+00:00">29 Nov 2019, 11:17</time>
      </address>
      <p>Milano "Inter" papildė Europos klubų gretas, kurie artėjančią vasarą už dyką tikisi prisivilioti Christianą Erikseną.</p>
      <p>27-erių metų dano kontraktas su Londono "Tottenham" komanda baigiasi kitų metų vasarą. Klubai su futbolininku gali pradėti vesti derybas jau artėjančiame sausio mėnesio transferų lange.</p>
      <p>Neatmetama, kad danas gali išvykti jau žiemą, tačiau po Jose Mourinho atvykimo tokia galimybė yra maža.</p>
      <p>"Calciomercato" teigia, kad "Inter" komandai prisivilioti žaidėjo lengva nebus, mat jis kol kas pirmenybę teikia Ispanijos ir Prancūzijos klubams.</p>
      <p>Vieša paslaptis, kad jo paslaugomis domisi Madrido "Real" klubas, savo šansais tiki ir kitos komandos – PSG bei Turino "Juventus".</p>
      <p>C. Eriksenas šį sezoną yra sužaidęs 16 rungtynių, įmušęs du įvarčius bei atlikęs tiek pat rezultatyvių perdavimų.</p>
    </article>
  </body>
</html>