<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/handbal/wk-debutante-wetering-20-wacht-nog-op-ontgroening/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T11:37:10+00:00"/>
    <meta property="og:title" content="WK-debutante Van Wetering (20) wacht nog op ontgroening"/>
    <meta property="og:description" content="Of Bo van Wetering last heeft van een jetlag nu ze voor het WK handbal in Japan zit? Ze zegt van niet. Toch weet de 20-jarige debutante op een eindtoernooi niet meer wanneer ze nou precies aan de andere kant van de wereld aangekomen is. â€œDonderdag kwamen we aan. Of vrijdag? Ik weet het nietâ€¦"/>
  </head>
  <body>
    <article>
      <h1>WK-debutante Van Wetering (20) wacht nog op ontgroening</h1>
      <address><time datetime="2019-11-29T11:37:10+00:00">29 Nov 2019, 11:37</time> by <a rel="author">Martijn Baars</a></address>
      <p>
        <b>Of Bo van Wetering last heeft van een jetlag nu ze voor het WK handbal in Japan zit? Ze zegt van niet. Toch weet de 20-jarige debutante op een eindtoernooi niet meer wanneer ze nou precies aan de andere kant van de wereld aangekomen is.</b>
      </p>
      <p>"Donderdag kwamen we aan. Of vrijdag? Ik weet het niet meer", lacht ze als Sportnieuws.nl haar belt. "Ik werd wel veel wakker de eerste nachten, maar echt last van een jetlag had ik niet. Gelukkig viel het mee." Vanwege het grote tijdsverschil en dus de mogelijkheid op een jetlag, vloog de Nederlandse ploeg vorige week woensdag al naar Japan.<br/><br/><b>Ontgroening</b><br/>Als nieuweling in de selectie is Van Wetering nog niet ontgroend, zoals dat bij veel andere sporten vaak wel gebeurt. "Ik hoef als jonkie gelukkig niet van alles te doen. Ook niet de hele dag koffie halen ofzo. Nog niet alvast, misschien komt dat nog", lacht Van Wetering. <i>Als haar ploeggenoten dit maar niet lezen...</i><br/><br/><b>Druk</b><br/>Nieuw of niet, eenmaal aangekomen zit de druk er wel op. De nieuwe bondscoach Emmanuel Mayonnade <a href="https://sportnieuws.nl/overig/handbal/bondscoach-handbalsters-vlak-wk-team-nog-klaar-toernooi/">verwacht weinig van zijn verjongde ploeg</a>, maar ontkomt niet aan het feit dat het WK iets meer dan een half jaar voor de start van de Olympische Spelen in Tokio is. Nederland moet eigenlijk bij de beste 6 eindigen op het WK, om mee te mogen doen aan de olympische kwalificatietoernooien. Van Wetering blijft vrolijk: "Ik voel niet echt druk. Alleen zenuwen en spanning."<br/><br/><b>'Dat is echt super'</b><br/>In een loodzware eerste poule op het WK begint Nederland zaterdagochtend (10.00 uur Nederlandse tijd) met de wedstrijd tegen SloveniÃ«. Zelfs aan de andere kant van de wereld wordt Van Wetering in de zaal gesteund door familie. "Mijn vader en broer komen kijken. Dat is echt super. Dit WK wordt natuurlijk niet even om de hoek gespeeld, dus het is heel mooi dat ze er zijn."</p>
      <figure>
        <img src="https://sportnieuws.nl/app/uploads/2019/11/VanWetering.jpg"/>
      </figure>
      <figure>
        <img src="http://b.scorecardresearch.com/p?c2=11464450&amp;ns_site=total&amp;nb_01=de+Persgroep+Nederland&amp;nb_02=de_persgroep_nederland_advertising&amp;nb_11=web&amp;nb_12=Sportnieuws.nl&amp;nb_21=20191129&amp;nb_25=Sportnieuws.nl&amp;nb_27=Sport+en+gaming&amp;nb_28=article&amp;nb_29=general"/>
      </figure>
      <hr/>
      <h4>Lees ook</h4>
      <figure>
        <img src="https://sportnieuws.nl/app/uploads/2019/11/imageName161172450_original-95x60.jpg"/>
      </figure>
      <h4>
        <a href="https://sportnieuws.nl/overig/handbal/contract-groener-1-jaar-verlengd-duitse-handbalsters/">Contract Groener met 1 jaar verlengd bij Duitse handbalsters</a>
      </h4>
      <p>29/11/19, 11:23</p>
      <figure>
        <img src="https://sportnieuws.nl/app/uploads/2019/11/Sportnieuws-Thumbnail-ESTAVANA-95x60.jpg"/>
      </figure>
      <h4>
        <a href="https://sportnieuws.nl/video/wtf-handbalsters-krijgen-wk-les-japanse-toiletten/">ðŸŽ¥ | WTF! Handbalsters krijgen voor WK les over Japanse toiletten: Estavana is er blij mee ðŸš½</a>
      </h4>
      <p>22/11/19</p>
      <hr/>
      <h3>Top 5 best gelezen</h3>
      <h3>Net binnen</h3>
      <ul>
        <li>1<a href="https://sportnieuws.nl/voetbal/amateurvoetbal/fc-lienden-aan-rand-afgrond/">FC Lienden aan de rand van de afgrond 12:55</a></li>
        <li>2<a href="https://sportnieuws.nl/overig/handbal/wk-debutante-wetering-20-wacht-nog-op-ontgroening/">WK-debutante Van Wetering (20) wacht nog op ontgroening 12:37</a></li>
        <li>3<a href="https://sportnieuws.nl/voetbal/buitenland/ancelotti-moet-opvolger-emery-worden-arsenal/">Ancelotti moet opvolger van Emery worden bij Arsenal 12:23</a></li>
        <li>4<a href="https://sportnieuws.nl/voetbal/buitenland/klopp-en-guardiola-engelse-hall-fame-ongelofelijke-eer/">Klopp en Guardiola in Engelse Hall of Fame: â€˜Ongelofelijke eerâ€™ 12:17</a></li>
        <li>5<a href="https://sportnieuws.nl/voetbal/binnenland/ziyech-traint-groep-mee-en-moet-vrezen-twente/">Ziyech traint niet met de groep mee en moet vrezen voor Twente-uit 12:16</a></li>
      </ul>
    </article>
  </body>
</html>