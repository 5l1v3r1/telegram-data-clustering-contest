<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/29/dnr-uhvalyla-zakon-pro-derzhkordon-vyrishyly-vklyuchyty-vsyu-donetsku-oblast/"/>
    <meta property="og:site_name" content="Рубрика"/>
    <meta property="article:published_time" content="2019-11-29T11:19:14+00:00"/>
    <meta property="og:title" content="&quot;ДНР&quot; ухвалила &quot;закон&quot; про держкордон: вирішили включити всю Донецьку область"/>
    <meta property="og:description" content="Так звана “Народна Рада” самопроголошеної “ДНР” ухвалила “закон” про державний кордон. Ним межа “ДНР” визначена по всій території Донецької області станом на 2014-ий рік. Про це пише інформаційний ресурс бойовиків ДАН. Так званий “закон” одноголосно підтримали в обох читаннях. “У цьому законі не забуті люди, які проживають на території, тимчасово підконтрольної Україні”, — сказав так […]"/>
  </head>
  <body>
    <article>
      <h1>"ДНР" ухвалила "закон" про держкордон: вирішили включити всю Донецьку область</h1>
      <address><time datetime="2019-11-29T11:19:14+00:00">29 Nov 2019, 11:19</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/5d2a9cc305a23a4ab63597d1017dc330-860x580-c-1.jpg"/>
      </figure>
      <p>
        <b>
          <b>Так звана “Народна Рада” самопроголошеної “ДНР” ухвалила “закон” про державний кордон. Ним межа “ДНР” визначена по всій території Донецької області станом на 2014-ий рік.</b>
        </b>
      </p>
      <p>Про це пише інформаційний ресурс бойовиків ДАН.</p>
      <p>Так званий “закон” одноголосно підтримали в обох читаннях.</p>
      <p>“У цьому законі не забуті люди, які проживають на території, тимчасово підконтрольної Україні”, — сказав так званий “голова донецького парламенту” Володимир Бідевка.</p>
      <p>Він вважає, що до моменту завершення війни “кордон” проходитиме по лінії зіткнення. У його розумінні, це не суперечить Мінським угодам.</p>
      <p>Як зазначив ініціатор “законопроєкту” Віталій Кравець, цей “закон” також визначить “порядок позначення і захисту кордону республіки”.</p>
      <p>Досі в самопроголошеній республіці не було ніяких нормативних актів, які б регулювали питання прикордонної політики.</p>
      <p>Нагадаємо, що <a href="https://rubryka.com/2019/11/25/vatazhok-dnr-prysvoyiv-aktyvy-ahmetova/">ватажок “ДНР” присвоїв активи Ахметова.</a></p>
    </article>
  </body>
</html>