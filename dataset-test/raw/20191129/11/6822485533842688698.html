<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T11:34:00+00:00"/>
    <meta property="og:title" content="فرمانده عملیات تجاوز به طبس مُرد +عکس"/>
    <meta property="og:description" content="فرمانده آمریکایی عملیات حمله به طبس برای آزادی کارمندان لانه جاسوسی آمریکا در ایران، مُرد."/>
  </head>
  <body>
    <article>
      <h1>فرمانده عملیات تجاوز به طبس مُرد +عکس</h1>
      <address>
        <time datetime="2019-11-29T11:34:00+00:00">29 Nov 2019, 11:34</time>
      </address>
      <p>فرمانده آمریکایی عملیات حمله به طبس برای آزادی کارمندان لانه جاسوسی آمریکا در ایران، مُرد.</p>
      <p>به گزارش فارس،</p>
      <p>«جیمز اِل. هالووی» فرمانده پیشین نیروی دریایی ارتش آمریکا و سرکرده نیروهای عملیات حمله به طبس در سال ۱۳۵۹ ، شامگاه گذشته (پنجشنبه)‌ در سن نود و هفت سالگی مُرد.</p>
      <p>به نوشته روزنامه «نیویورک تایمز» هالووی با درجه نظامی دریاسالار (ادمیرال) در نبردهای ویتنام، کره و جنگ جهانی دوم شرکت داشت و در زمان سه رئیس‌جمهور آمریکا، فرماندهی نیروی دریایی این کشور را برعهده داشت.</p>
      <p>وی در سال آوریل ۱۹۸۰بعد از دستور «جیمی کارتر» رئیس‌جمهور آمریکا برای اجرای عملیاتی مخفیانه جهت آزادی اعضای بازداشت‌شده لانه جاسوسی این کشور در ایران، نقشه‌ای را برای تجاوز به خاک ایران و صحرای طبس برنامه‌ریزی کرده و خود فرماندهی اجرای آن را برعهده گرفت.</p>
      <p>عملیات حمله به طبس با اسم رمز «پنجه عقاب» قرار بود روز ۴ اردیبهشت ۱۳۵۹ (۲۴ آوریل ۱۹۸۰) با استفاده از پیشرفته‌‏ترین امکانات نظامی آمریکا اجرایی شود اما نیروهای آمریکایی- شامل ۱۳۲ نیروی هظامی، ۸ فروند بالگرد و سه فروند هواپیمای باربری هرکولس C130 - پس از استقرار در طبس و قبل از حرکت به تهران به حوادث مختلفی مبتلا شده و در اجرای مأموریت شکست خوردند.</p>
      <p>در گزارشی که درباره شکست خوردن این عملیات نوشته شده، آمده است که دستگاه هیدرولیک یکی از بالگردها از کار افتاد، بالگرد دیگر بر اثر طوفان شن و عدم دید کافی به هنگام جابجایی با یکی از هواپیماهای هرکولس برخورد کرده و هر دو وسیله نقلیه آتش گرفت و در نتیجه آن ۸ نفر از نظامیان آمریکایی در شعله‌های آتش سوختند.</p>
      <p>سال گذشته نیز «هارولد براون»، وزیر دفاع پیشین آمریکا (۱۹۷۷ تا ۱۹۸۱) که دستور اجرای عملیات طبس را صادر کرده بود، ر سن ۹۱ سالگی فوت کرد.</p>
      <figure>
        <img src="https://cdn.mashreghnews.ir/d/2019/11/29/4/2656519.jpg"/>
      </figure>
      <figure>
        <img src="https://cdn.mashreghnews.ir/d/2019/11/29/4/2656520.jpg"/>
      </figure>
    </article>
  </body>
</html>