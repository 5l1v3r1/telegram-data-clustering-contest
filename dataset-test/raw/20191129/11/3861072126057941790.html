<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/praso-pagalbos-ieskant-mylimo-augintinio-suni-pasisavino-vagys/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-29T11:14:00+00:00"/>
    <meta property="og:title" content="Prašo pagalbos ieškant mylimo augintinio: šunį pasisavino vagys"/>
    <meta property="og:description" content="Interneto platybėse plinta prašymas padėti surasti mylimą šunį, kurį, jo šeimininkų teigimu, pavogė plikas vyriškis bei juodaplaukė moteris. ,,Vakar, lapkričio 28-ąją, tėtis ėjo į Rimkuose esančią ,,Maximą“, o kartu vedėsi ir mūsų š"/>
  </head>
  <body>
    <article>
      <h1>Prašo pagalbos ieškant mylimo augintinio: šunį pasisavino vagys</h1>
      <address>
        <time datetime="2019-11-29T11:14:00+00:00">29 Nov 2019, 11:14</time>
      </address>
      <p>
        <i>Interneto platybėse plinta prašymas padėti surasti mylimą šunį, kurį, jo šeimininkų teigimu, pavogė plikas vyriškis bei juodaplaukė moteris.</i>
      </p>
      <p>,,Vakar, lapkričio 28-ąją, tėtis ėjo į Rimkuose esančią ,,Maximą“, o kartu vedėsi ir mūsų šunį. Norėdamas eiti apsipirkti, jis šunį pririšo prie parduotuvės. Vienu metu prie tėčio priėjo moteris ir paklausė, ar jis neturi 50 centų. Tėtis atsakė, kad ne, bet, kaip matyti iš parduotuvę stebinčių kamerų, ta moteris kartu su savo draugu ir pavogė mūsų augintinį – vos tėtis įėjo į parduotuvę, jie nusinešė jį.</p>
      <p>Kamerų užfiksuotas vaizdas nepalieka jokių abejonių, jog šunį paėmė plikas vyras ir stambi, tamsių plaukų moteris“, - situaciją portalui jonavoszinios.lt nupasakojo augintinio netekusi jonavietė Ieva.</p>
      <p>Apie įvykį pranešta ir policijos pareigūnams, tačiau vos Ieva paskelbė apie vagystę internete, ji sulaukė jonaviečių žinučių, kuriose teigiama, jog lygiai taip pat apibūdinama pora Jonavoje vagiliauja jau ne pirmą kartą. Atsirado ir asmenų, kurie tikina, jog vakar apie 20.30 val. iš pažiūros panašią porą, nešiną juodu šuneliu, matė P. Vaičiūno gatvėje.</p>
      <p>Jonaviečiai labai prašo žmonių nelikti abejingais. Jei žinote, kur yra jų augintinis ar turite bet kokios naudingos informacijos, galite ją perduoti policijos pareigūnams arba pačiai Ievai tel.nr.: 863626753.</p>
      <p>Taip pat kreipiamasi ir į vagystę įvykdžiusius asmenis – jei šie gražins šunį, jo šeimininkai žada atsiimti pareiškimą, pateiktą policijos pareigūnams.</p>
      <h3>Nuotraukų galerija</h3>
      <figure>
        <img src="https://www.jonavoszinios.lt/file/2019/11/29/received_544884512910966_3.jpeg"/>
        <figcaption>Prašo pagalbos ieškant mylimo augintinio: šunį pasisavino vagys</figcaption>
      </figure>
    </article>
  </body>
</html>