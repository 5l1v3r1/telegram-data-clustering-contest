<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550865.html/%D8%A2%D8%BA%D8%A7%D8%B2-%D8%AA%D8%B5%D9%88%DB%8C%D8%B1%D8%A8%D8%B1%D8%AF%D8%A7%D8%B1%DB%8C-%D8%B3%D8%B1%DB%8C%D8%A7%D9%84-%D8%AC%D8%AF%DB%8C%D8%AF-%D8%A7%D8%A8%D9%88%D8%A7%D9%84%D9%82%D8%A7%D8%B3%D9%85-%D8%B7%D8%A7%D9%84%D8%A8%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="آغاز تصویربرداری سریال جدید ابوالقاسم طالبی"/>
    <meta property="og:description" content="تهیه‌کننده و کارگردان سریال &quot;طلاق&quot; ترجیح داد از سوژه و داستان صحبت نکند و به روزهای تصویربرداری‌اش در تهران بسنده کرد."/>
  </head>
  <body>
    <article>
      <h1>آغاز تصویربرداری سریال جدید ابوالقاسم طالبی</h1>
      <address>
        <time datetime="2019-11-29T11:09:00+00:00">29 Nov 2019, 11:09</time>
      </address>
      <p>تهیه‌کننده و کارگردان سریال "طلاق" ترجیح داد از سوژه و داستان صحبت نکند و به روزهای تصویربرداری‌اش در تهران بسنده کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ چند ماه قبل حسین کرمی رئیس سابق مرکز سیمافیلم با اشاره به سریال‌ها و مجموعه‌های جدیدی که در دستور کار است، نام ابوالقاسم طالبی را به عنوان کارگردان سریالی تلویزیون بر زبان آورد. سریالی که نامش "طلاق" است و در ابتدا قرار بوده به شبکه نمایش خانگی برود. سریالی که فعلاً ۳۵ قسمتی است و در صف سریال‌های الف فاخر تلویزیون از آن یاد می‌شود.</p>
      <p>تیم کاری ابوالقاسم طالبی و "طلاق" تلویزیون کار تصویربرداری را در تهران جلو می‌برند؛ نکته‌ای کوتاه که طالبی تهیه‌کننده و کارگردان این سریال در اختیار خبرنگار تسنیم  قرار داد و البته به این نکته اشاره کرد که در حال پیگیری بازیگران‌اند؛ بخشی به پروژه پیوسته‌اند و بخشی هم در حال شناسایی و بستن قراردادند. لوکیشن‌ها و ارزیابی‌های نهایی کار هم به زودی اطلاع‌رسانی خواهند شد.   داستان کار جدید ابوالقاسم طالبی به روز است و نام موقت "طلاق" دارد؛ او درباره این سریال گفته بود که از خردادماه سال ۹۵ مشغول تحقیق و نگارش فیلمنامه بوده است. کارگردانی که دو سریال خاطرانگیز "به کجا چنین شتابان" و "بازگشت پرستوها" را برای تلویزیون ساخته که در دهه‌های ۷۰ و ۸۰ پخش شد. حالا این سومین سریال طالبی به حساب می‌آید که در دهه ۹۰ برای سیما ساخته می‌شود.   طالبی در گفت‌وگوی کوتاه هم ترجیح داد فعلاً درباره موضوع سریال صحبتی نکند تا کار به جایی مشخص برسد؛ همان‌گونه که پیش‌تولید و کلید خوردن کار هم در سکوت خبری انجام شد و احتمالاً مثل کارهای دیگر ابوالقاسم طالبی که به سوژه‌های حساسی می‌پرداخت این سریال به روز هم چنین قالب و شرایطی داشته باشد.   البته که حسین کرمی درباره "طلاق" ابوالقاسم طالبی گفته بود موضوعی اجتماعی دارد که به اتفاقات روز اجتماعی می‌پردازد.باید منتظر بمانیم و ببینیم در کنار "جشن سربرون" مجتبی راعی، این پروژه جدید تلویزیون چه زمانی به آنتن خواهد رسید.   منبع: تسنیم انتهای پیام/</p>
    </article>
  </body>
</html>