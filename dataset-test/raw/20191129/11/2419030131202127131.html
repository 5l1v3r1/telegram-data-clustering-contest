<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191129/minister-zet-militair-niet-in-voor-politiewerk/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-29T11:00:21+00:00"/>
    <meta property="og:title" content="Minister: zet militair niet in voor politiewerk"/>
    <meta property="og:description" content="DEN HAAG (ANP) - Voor politiewerk moeten voorlopig geen militairen worden ingezet, vindt justitieminister Ferd Grapperhaus. Een drietal gemeenten dringt daarop aan, maar de minister wil de personeelstekorten eerst op andere manieren het hoofd bieden."/>
  </head>
  <body>
    <article>
      <h1>Minister: zet militair niet in voor politiewerk</h1>
      <address><time datetime="2019-11-29T11:00:21+00:00">29 Nov 2019, 11:00</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Voor politiewerk moeten voorlopig geen militairen worden ingezet, vindt justitieminister Ferd Grapperhaus. Een drietal gemeenten dringt daarop aan, maar de minister wil de personeelstekorten eerst op andere manieren het hoofd bieden.</b>
      </p>
      <p>“We moeten politietaken wel politietaken laten”, zegt Grapperhaus. “We kunnen daar ook nog een hoop maatregelen in verzinnen met elkaar.” Een gemeente die om agenten verlegen zit, kan “een extra beroep” doen op de landelijke eenheid. En politiemensen worden overgeheveld van plaatsen waar ze gemist kunnen worden naar plaatsen waar de nood het hoogst is. Bovendien kan de politie mensen zonder politieopleiding inzetten voor werk waarvoor die scholing niet vereist is, zegt de minister.</p>
      <p>“Daar moeten we mee beginnen”, vindt Grapperhaus. “Dan kunnen we altijd nog zien of er wellicht een noodgreep nodig is. Maar zover ben ik nog niet.”</p>
    </article>
  </body>
</html>