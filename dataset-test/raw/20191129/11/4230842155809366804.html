<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191129-kvasnyevskyj-rozpoviv-chomu-syna-bajdena-vzyaly-v-burisma/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T11:39:05+00:00"/>
    <meta property="og:title" content="Кваснєвський розповів, чому сина Байдена взяли в Burisma"/>
    <meta property="og:description" content="Хантера Байдена взяли в компанію Burisma завдяки його імені."/>
  </head>
  <body>
    <article>
      <h1>Кваснєвський розповів, чому сина Байдена взяли в Burisma</h1>
      <address>
        <time datetime="2019-11-29T11:39:05+00:00">29 Nov 2019, 11:39</time>
      </address>
      <p>Хантера Байдена взяли в компанію Burisma завдяки його імені.</p>
      <p>Екс-президент Польщі та член наглядової ради української газової компанії Burisma Олександр Кваснєвський розповів, що Хантера Байдена взяли в компанію через його ім’я.</p>
      <blockquote>– Я розумію, що якщо хтось просить мене брати участь в якомусь проекті, то це не тільки тому, що я такий хороший, але й тому, що я Кваснєвський і колишній президент Польщі. І все це взаємопов’язано. Без імені – ти ніхто. Бути Байденом непогано. Це гарне ім’я, – сказав він.</blockquote>
      <p>За його словами, Байден був активним членом ради директорів і допомагав компанії. Він провів дослідження і представив унікальну перспективу компанії для США, зокрема в області корпоративного управління, ринків капіталу та обладнання для газового буріння.</p>
      <p>
        <b>Читайте:</b>
        <a href="https://fakty.com.ua/ua/ukraine/20191106-tramp-proponuvav-ukrayini-391-mln-za-rozsliduvannya-proty-syna-bajdena-sondlend/"> Трамп пропонував Україні $391 млн за розслідування проти сина Байдена – Сондленд</a>
      </p>
      <p>Кваснєвський додав, що члени Burisma ніколи не намагалися використовувати Байдена, щоб отримати схвалення адміністрації Барака Обами, коли його батько Джо Байден був віце-президентом.</p>
      <p>Він зазначив, що члени компанії ніколи не питали його про батька, а той ніколи не говорив.</p>
      <p>Нагадаємо, на початку листопада генеральний прокурор Руслан Рябошапка заявив, що <a href="https://fakty.com.ua/ua/ukraine/20191106-spravy-burisma-ne-isnuye-ryaboshapka/">справи Burisma не існує</a>. За його словами, ГПУ проводить аудит, за результатами якого буде підраховано кількість справ, в яких фігурує слово Burisma.</p>
    </article>
  </body>
</html>