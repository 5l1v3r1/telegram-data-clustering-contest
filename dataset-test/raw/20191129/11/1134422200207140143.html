<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/mostantol-olyanokkal-is-jatszhatsz-a-the-dark-pictures-man-of-medannal-akik-nem-vettek-meg-a-jatekot"/>
    <meta property="og:site_name" content="Game Channel"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="Mostantól olyanokkal is játszhatsz a The Dark Pictures: Man of Medan-nal, akik nem vették meg a játékot"/>
    <meta property="og:description" content="A The Dark Pictures: Man of Medan egyáltalán nem lett egy rossz játék, de igazi esszenciáját akkor érezhetjük, ha kooperatív módban állunk..."/>
  </head>
  <body>
    <article>
      <h1>Mostantól olyanokkal is játszhatsz a The Dark Pictures: Man of Medan-nal, akik nem vették meg a játékot</h1>
      <address><time datetime="2019-11-29T11:13:00+00:00">29 Nov 2019, 11:13</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>A <a href="http://www.gamechannel.hu/jatekok/the-dark-pictures/3577">The Dark Pictures: Man of Medan</a> egyáltalán nem lett egy rossz játék, de igazi esszenciáját akkor érezhetjük, ha kooperatív módban állunk neki a nagy kalandnak, azonban ennek eddig volt egy akadálya: csak akkor működött, ha mindkét félnek megvolt a játék.</b> <br/>Ezt a szabályt írták felül a fejlesztők a legújabb frissítéssel, aminek részeként érkezett az alkotásba egy Friend's Pass névre keresztelt lehetőség, aminek a lényege röviden az, hogy egy olyan embert is lehetőségünk nyílik meghívni a játékba a kooperatív mód élvezetére, aki korábban nem vásárolta meg a játékot. <br/><br/>A meghívó <b>kizárólag egyetlen embernek szól, és csak a Shared Story mód egyszeri átélésére jogosítja fel az illetőt</b>, érdekessége pedig, hogy a Friend's Pass azoknak is jár majd, akik januárig megvásárolják a játékot, tehát célirányosan is mehet majd a beruházás.</p>
    </article>
  </body>
</html>