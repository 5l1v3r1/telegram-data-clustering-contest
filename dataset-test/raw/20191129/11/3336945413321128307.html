<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hd.se/2019-11-29/snoblandat-regn-sol-och-minusgrader-vantar-skaningar-i"/>
    <meta property="og:site_name" content="HD"/>
    <meta property="article:published_time" content="2019-11-29T11:05:00+00:00"/>
    <meta property="og:title" content="Snöblandat regn, sol och minusgrader väntar skåningar i helgen"/>
    <meta property="og:description" content="Meteorologen: ”Det blir inte den vintrigaste känslan, men en försmak av vintern.”"/>
  </head>
  <body>
    <article>
      <h1>Snöblandat regn, sol och minusgrader väntar skåningar i helgen</h1>
      <h2>Det gråmulna skånska vädret ger lagom till helgen vika till förmån för...<br/>... snöblandat regn och hala vägar.<br/>– Det blir inte den vintrigaste känslan, men en försmak av vintern, säger Malva Lindborg, meteorolog på SMHI.</h2>
      <address><time datetime="2019-11-29T11:05:00+00:00">29 Nov 2019, 11:05</time> by <a rel="author">Kenan Habul</a></address>
      <p>På fredagsförmiddagen kom nederbörd i form av snö över skånska inlandet och snöblandat regn utmed kusten i Skåne.</p>
      <figure>
        <img src="https://images.hdsydsvenskan.se/980x588/6QgKLuOFne7c2XxgXQp-8c6uBkw.jpg"/>
        <figcaption>Bild: Hussein El-alawi</figcaption>
      </figure>
      <p>– Efter att snön drar bort blir det soligt och betydligt kallare, strax över noll under lördag och söndag, säger Malva Lindborg.</p>
      <p>En kall luft norrifrån sveper över Skåne under helgen.</p>
      <p>– Man ska vara försiktig i trafiken på fredagen och natten mot lördagen. Det kan bli blött på vägarna, säger Malva Lindborg.</p>
      <p>När den riktiga vintern kommer till Skåne är ännu oklart.</p>
      <p>– Den kalla luften lär dröja sig kvar några dagar in på nästa veckan. Efteråt är det svårt att göra exakta prognoser, säger Malva Lindborg.</p>
    </article>
  </body>
</html>