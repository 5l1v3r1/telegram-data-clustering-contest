<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/region/268428.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-29T11:30:00+00:00"/>
    <meta property="og:title" content="Бюджетникам Чернігова з 2020 року підвищать заробітні плати"/>
    <meta property="og:description" content="Учора, 28 листопада, депутати міської ради Чернігова прийняла бюджет міста на 2020 рік. Доходи міського бюджету передбачаються в сумі 2 млрд 686 млн гривень, видатки – на такому ж рівні."/>
  </head>
  <body>
    <article>
      <h1>Бюджетникам Чернігова з 2020 року підвищать заробітні плати</h1>
      <address>
        <time datetime="2019-11-29T11:30:00+00:00">29 Nov 2019, 11:30</time>
      </address>
      <p>
        <b>Учора, 28 листопада, депутати міської ради Чернігова прийняла бюджет міста на 2020 рік. Доходи міського бюджету передбачаються в сумі 2 млрд 686 млн гривень, видатки – на такому ж рівні.</b>
      </p>
      <p>Міський кошторис враховує підняття з початку року нижньої планки нарахованих заробітних плат працівникам бюджетної сфери міста до 5,5 тис. грн, повідомляють у прес-службі міської ради.</p>
      <p>У загальному обсязі видатків найбільшу частину займає галузь освіти – 41,7%, охорони – 9,9%, житлово-комунальне господарство – 13%, утримання дорожньо-транспортного господарства – 14%. Галузі освіти й охорони здоров’я, як і в поточному році, частково будуть утримуватися також за рахунок субвенції з держбюджету.</p>
      <p>43% загального обсягу видатків – це заробітна плата чернігівців у всіх галузях.</p>
      <p>Бюджет розвитку на 2020 рік складатиме 507,7 млн грн. Із них: 169 млн грн передбачено спрямовувати на житлово-комунальну галузь, 88 млн грн – на транспорт, транспортне та дорожнє господарство, 79 млн грн – внески у статутні капітали комунальних підприємств, 53,7 млн грн – охорону здоров’я, 76,1 млн грн – освіту. </p>
    </article>
  </body>
</html>