<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77869-Postup-policie-pri-vysetrovani-vrazdy-Violy-presetri-kontrola-vraj-nebolo-vsetko-v-poriadku"/>
    <meta property="og:site_name" content="REFRESHER"/>
    <meta property="article:published_time" content="2019-11-29T11:49:00+00:00"/>
    <meta property="og:title" content="Postup polície pri vyšetrovaní vraždy Violy prešetrí kontrola, vraj nebolo všetko v poriadku"/>
    <meta property="og:description" content="Predtým, ako vyšetrovatelia obhliadli širšie okolie miesta, kde našli Violu, pracovníci prístavu tam odstraňovali náletovú zeleň."/>
  </head>
  <body>
    <article>
      <h1>Postup polície pri vyšetrovaní vraždy Violy prešetrí kontrola, vraj nebolo všetko v poriadku</h1>
      <address><time datetime="2019-11-29T11:49:00+00:00">29 Nov 2019, 11:49</time> by <a rel="author">Viktor Kniš</a></address>
      <p>
        <b>Predtým, ako vyšetrovatelia obhliadli širšie okolie miesta, kde našli Violu, pracovníci prístavu tam odstraňovali náletovú zeleň.</b>
      </p>
      <p>Tragická smrť <b>34-ročnej učiteľky angličtiny Violy</b> od začiatku vyvoláva v širokej verejnosti pochybnosti. Polícia argumentuje, že o vražde informovala po dlhšom čase pre to, aby páchateľovi nedala náskok konkrétnymi informáciami z vyšetrovania. <a href="https://www.tvnoviny.sk/domace/1983525_s-vysetrovanim-vrazdy-violy-nie-je-vsetko-v-poriadku-postup-policie-preveri-kontrola">Televízii Markíza</a> sa podarilo zistiť aj ďalšie informácie v súvislosti s vyšetrovaním, na základe ktorých bude nariadená kontrola krajským riaditeľom prešetrovať postupy zložiek zákona v tomto prípade. </p>
      <p>Markíza od diváka zistila, že pár dní po tom, čo polícia našla Violu neďaleko prístavu, robili pracovníci prístavu v okolí veľké upratovanie. Odstraňovali náletovú zeleň a okrem toho vykonávali jesenné upratovanie aj pracovníci mesta. Až po tom, presne po 11 dňoch, prišli vyšetrovatelia obhliadať širšie okolie miesta tragickej udalosti.</p>
      <related>
        <a href="https://refresher.sk/77571-Stovky-ludi-zapalili-sviecku-za-Violu-studenti-na-jej-pamiatku-rozsvietili-celu-Mlynsku-dolinu"/>
      </related>
      <p><i>„Keby tu páchateľ aj zanechal nejaké stopy, kriminalisti mali mimoriadne sťaženú úlohu,“</i> konštatuje televízia podľa ktorej tento postup kritizuje aj bývalý dlhoročný vyšetrovateľ.</p>
      <p>Ďalšie informácie zatiaľ dostupné nie sú, polícia však už skôr avizovala, že si uvedomuje, že všetky aktuality o priebehu môže sledovať aj vrah, a preto si bude dávať pozor na to, čo zverejní. </p>
      <related>
        <a href="https://refresher.sk/77707-Policia-postupuje-vo-vysetrovani-vrazdy-Violy-Macakovej-Vratili-sa-do-pristavu-komunikuju-s-ludmi-s-ktorymi-bola-v-kontakte"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76135-Vykradli-zlatnictvo-v-nakupnom-centre-v-Lamaci-Lupeznici-si-zobrali-sperky-v-celkovej-hodnote-pol-miliona-eur"/>
        <a href="https://refresher.sk/76628-V-Starej-trznici-v-centre-Bratislavy-horelo"/>
        <a href="https://refresher.sk/76687-Rodina-mala-oslavu-a-sledovala-futbalovy-zapas-Neznamy-utocnik-ich-prepadol-a-zacal-strielat-4-ludi-zabil"/>
        <a href="https://refresher.sk/76564-V-autobuse-napadli-mladi-agresori-starsi-manzelsky-par-zenu-udierali-do-tvare-Dnes-sa-postavili-pred-sud"/>
        <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"/>
        <a href="https://refresher.sk/76779-Utocnik-zabil-syna-byvaleho-prezidenta-Nemecka-pocas-prednasky-Dobodal-ho-na-smrt-pred-ocami-verejnosti"/>
        <a href="https://refresher.sk/76948-Policia-o-pripade-usmrtenia-Violy-Utocnik-nie-je-seriovym-pachatelom"/>
        <a href="https://refresher.sk/77571-Stovky-ludi-zapalili-sviecku-za-Violu-studenti-na-jej-pamiatku-rozsvietili-celu-Mlynsku-dolinu"/>
      </related>
    </article>
  </body>
</html>