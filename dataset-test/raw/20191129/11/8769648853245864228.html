<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/consell-enviat-foment-carta-demanar-nova-dia-ampliacio-nord-port-valencia"/>
    <meta property="og:site_name" content="Diari La Veu"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="El Consell ja ha enviat a Foment la carta per a demanar una nova DIA per a l'ampliació nord del port de València"/>
    <meta property="og:description" content="Oltra assegura que la Conselleria de Política Territorial i Agricultura tenen el mateix discurs respecte a la Declaració d'Impacte Ambiental"/>
  </head>
  <body>
    <article>
      <h1>El Consell ja ha enviat a Foment la carta per a demanar una nova DIA per a l'ampliació nord del port de València</h1>
      <h2>Oltra assegura que la Conselleria de Política Territorial i Agricultura tenen el mateix discurs respecte a la Declaració d'Impacte Ambiental</h2>
      <address><time datetime="2019-11-29T11:56:00+00:00">29 Nov 2019, 11:56</time> by <a rel="author">DLV</a></address>
      <p>VALÈNCIA (EP). La vicepresidenta i portaveu del Consell, Mónica Oltra, ha explicat que ja <a href="https://www.diarilaveu.com/abalos-desdiu-consell-afirma-foment-correspon-decidir-sobre-dia-lampliacio-port">s'ha enviat al Ministeri de Foment</a> la carta que en el seu moment es va remetre al de Transició Ecològica demanant una nova Declaració d'Impacte Ambiental (DIA) de <a href="https://www.diarilaveu.com/ampliacio-port-avanca-obstacles-tres-mesos-accio-politica-efectiva">l'ampliació de la terminal nord del port de València</a>.<br/><br/>Així s'ha pronunciat en la roda de premsa posterior al ple del Consell en ser preguntada sobre si existeixen diferents posicions al si del govern valencià entorn de la necessitat d'eixa DIA, concretament entre la Conselleria d'Agricultura, Desenvolupament Rural, Emergència Climàtica i Transició Ecològica i la de Política Territorial.<br/><br/>Aquest tema, ha subratllat Oltra, l'ha parlat amb el conseller de Política Territorial, Arcadi Españaa i tots dos tenen el mateix discurs, al mateix temps que ha explicat que l'acció del Consell és "tant el que es fa des d'Agricultura com des de Política Territorial".<br/><br/>Ha defensat que "no hi ha cap contradicció" entre el conseller España i ella perquè, a més, no ha "escoltant mai ni llegit al conseller dir que no és favorable a una nova DIA, mai", i parla "sovint" amb ell. "Cada departament actua en funció de les seues competències, unes són d'Agricultura i unes altres de Política Territorial", ha dit, i la primera "entén tècnicament que ha d'haver-hi, per les característiques de l'obra, una nova DIA, també per les afectacions que pot haver-hi a les platges de València i al Parc Natural de l'Albufera". Per això, <a href="https://www.diarilaveu.com/molla-ministeri-declaracio-impacte-ambiental-port-valencia">va remetre la carta a Transició Ecològica.</a><br/><br/>Que cada conseller faça les seues funcions, ha precisat, "no vol dir que cadascun vaja al seu aire". "Ací no anem al nostre aire, anem a les nostres competències i es prenen decisions en cada conselleria en funció de les competències, que és el que ha ocorregut en aquest cas".<br/><br/>Preguntada sobre si no creu que seria més convenient un acord del Consell per a efectuar eixa sol·licitud al govern espanyol, ha explicat que aquest tipus de comunicacions no passen pel ple de l'executiu valencià perquè els acords del Consell "estan reglats" i no es pot portar qualsevol assumpte. "Cartes als ministeris s'envien tots els dies: si hagueren de passar per acord del Consell, no faríem una altra cosa", ha agregat.<br/><br/>"Hi poden haver diferents visions d'una qüestió? Poden haver-n'hi, però cadascú actua conforme a les seues competències i en una situació d'harmonia també perquè, al final, això està en l'àmbit competencial en el qual està el port, que no és el de la Generalitat. La Generalitat no pot agafar i dir 'faré la DIA' perquè, si no, ja l'hauria feta. El govern instarà l'Estat", ha ressaltat.</p>
      <related>
        <h4>Les més llegides</h4>
        <a href="https://www.diarilaveu.com/no-son-les-ajudes-es-el-valencia"/>
        <a href="https://www.diarilaveu.com/premsa-valenciana-i-en-valencia-per-conviccions"/>
        <a href="https://www.diarilaveu.com/emergencies-avisa-temporal-pluja-vent-dilluns"/>
        <a href="https://www.diarilaveu.com/jardi-illes-calor-alternatives-asfalt-valencia"/>
        <a href="https://www.diarilaveu.com/centre-del-carme-acollira-el-vihsibles-festival-proxim-juny"/>
      </related>
    </article>
  </body>
</html>