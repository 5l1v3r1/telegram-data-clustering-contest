<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/technology/zo-kan-de-stad-van-de-toekomst-eruitzien"/>
    <meta property="og:site_name" content="DutchCowboys"/>
    <meta property="article:published_time" content="2019-11-29T11:15:00+00:00"/>
    <meta property="og:title" content="Zo kan de stad van de toekomst eruitzien"/>
    <meta property="og:description" content="Technologie zorgt ervoor dat steden veranderen, we gaan steeds meer richting 'smart cities' in de nabije toekomst. Oracle laat zien hoe dat eruitziet!"/>
  </head>
  <body>
    <article>
      <h1>Zo kan de stad van de toekomst eruitzien</h1>
      <address><time datetime="2019-11-29T11:15:00+00:00">29 Nov 2019, 11:15</time> by <a rel="author">Irene Boskma</a></address>
      <p>In de stad van de toekomst wordt vuilnis door een robotgestuurde wagen opgehaald, vindt dagelijks geautomatiseerd crowd management plaats en maken we nog veel meer gebruik van zonne-energie. <a href="https://www.oracle.com/nl/index.html">Oracle</a> laat op een bijzondere manier zien hoe die toekomstige stad eruitziet. Het bouwde namelijk <a href="https://www.oracle.com/applications/primavera/solutions/smart-city-projects/">Proxima Smart City</a>, een slimme stad gebouwd met Legoblokjes, wat dient als ‘prototype’ voor de stad van de toekomst.</p>
      <p>Uiteraard wordt er slim gebruik gemaakt van de Oracle Cloud Services. Je kunt misschien wel uren kijken naar deze ‘stad’, want je ontdekt steeds iets nieuws. Wat ons betreft een heel slim idee van Oracle om op deze manier te demonstreren wat er allemaal mogelijk is.</p>
      <figure>
        <img src="https://www.dutchcowboys.nl/uploads/images/oracle-smart-city-lego.jpeg"/>
      </figure>
      <h3>Een speciale ‘city app’</h3>
      <p>In de Legostad rijdt een robot rond, Mr. Cozmo, die dagelijks inlogt op een speciale ‘city app’. Hiermee kan gebruik worden gemaakt van allerlei slimme services die op het platform ontsloten zijn. Iedere keer wanneer er de robot het platform bezoekt, worden er suggesties gedaan die aansluiten op de eigen voorkeuren en het profiel.</p>
      <h3>Robotgestuurde vuilniswagen</h3>
      <p>Het vuilnis wordt in Proxima opgehaald door een robotgestuurde vuilniswagen. In de Legostad zien we dat de robot zijn afval in een speciale ‘smart prullenbak’ stort, die via een QR-code te openen is. De vuilnisophaaldienst krijgt een melding als de prullenbak vol is en de dichtstbijzijnde robotgestuurde vuilniswagen pikt het op en brengt het naar de vuilstortplaats. In de tussentijd krijgt Mr. Cozmo een e-mail die hem de details geeft over zijn vuilnis en eventueel meteen een factuur stuurt. In de nagebouwde Lego-stad wordt dit gedemonstreerd door een robotgestuurd wagentje die inderdaad een blokje vuilnis ophaalt en het naar de vuilstort brengt.</p>
      <figure>
        <img src="https://www.dutchcowboys.nl/uploads/images/stad-van-de-toekomst.jpeg"/>
      </figure>
      <h3>Bijna alles wordt slimmer en gemakkelijker</h3>
      <p>In de stad van de toekomst worden veel dingen een stuk gemakkelijker voor je gemaakt. Wie op zoek is naar een parkeerplaats bedient in de auto met zijn stem de smart city app. Een slimme chatbot stuurt gedetailleerde informatie toe over alle beschikbare parkeerplaatsen in de buurt en laat via een live camera zien waar die plekken zich precies bevinden.</p>
      <p>In de city app zie je trouwens ook allerlei gedetailleerde informatie over openbare plekken in de stad. Waar wegafzettingen zijn en actuele verkeersopstoppingen bijvoorbeeld en hoe het is gesteld met de luchtkwaliteit en veiligheid in de stad. Slimme verlichting gaat automatisch aan en uit gedurende de dag. De lantaarnpalen maken gebruik van zonne-energie.</p>
      <figure>
        <img src="https://www.dutchcowboys.nl/uploads/images/smart-city-oracle.jpeg"/>
      </figure>
      <h3>Slimme stad voor toeristen</h3>
      <p>Ook als toerist profiteer je in de toekomst van allerlei slimme innovaties. Zelf door steden navigeren en informatie achterhalen via QR-codes. Op die manier hoef je nooit meer achter een gids met vlaggetje aan te wandelen. Wij zagen het Mondriaan-museum in de Nederlandse nagebouwde Legostad staan, waar informatie over schilderijen achterhaald kan worden door het scannen van de QR-codes.</p>
      <p>Het is natuurlijk afwachten hoe steden er in de toekomst uit gaan zien. Toch zijn er nu al zoveel innovaties die daadwerkelijk worden toegepast, dat die Legostad best wel eens een realistisch beeld kan scheppen van een gemiddelde stad over een jaar of 5. Bekijk hieronder hoe Proxima eruitziet.</p>
      <figure>
        <iframe src="https://www.youtube.com/embed/Hs7aVvEAjRU" width="480" height="270" data-service="Youtube" scrolling="no"/>
      </figure>
      <related>
        <h4>Lees ook:</h4>
        <a href="https://www.dutchcowboys.nl/marketing/klantgericht-ondernemen-wat-levert-dit-je-op"/>
        <a href="https://www.dutchcowboys.nl/technology/de-voordelen-van-een-samenwerking-tussen-mens-en-machine"/>
        <a href="https://www.dutchcowboys.nl/automotive/elektrische-modellen-volvo-zijn-geverifieerd-door-blockchain"/>
      </related>
    </article>
  </body>
</html>