<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/workplace/49691/windows-10-bug-bevriest-thunderbolt-randapparatuur/"/>
    <meta property="og:site_name" content="Techzine"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="Windows 10-bug bevriest Thunderbolt-randapparatuur"/>
    <meta property="og:description" content="Wie z’n pc al eens opstartte om vervolgens te ontdekkend dat randapparatuur aangesloten via Thunderbolt niet meer werkt, is niet alleen. Microsoft laat weten dat het om een gekende bug gaat die de meeste versies van Windows 10 treft. Wie z’n pc Windows pc opstart vanuit een bepaalde ‘powerstate’, kan van tijd tot tijd ontdekkend […]"/>
  </head>
  <body>
    <article>
      <h1>Windows 10-bug bevriest Thunderbolt-randapparatuur</h1>
      <address><time datetime="2019-11-29T11:35:00+00:00">29 Nov 2019, 11:35</time> by <a rel="author">Michaël Aussems</a></address>
      <p>
        <b>Wie z’n pc al eens opstartte om vervolgens te ontdekkend dat randapparatuur aangesloten via Thunderbolt niet meer werkt, is niet alleen. Microsoft laat weten dat het om een gekende bug gaat die de meeste versies van Windows 10 treft.</b>
      </p>
      <p>Wie z’n pc Windows pc opstart vanuit een bepaalde ‘powerstate’, kan van tijd tot tijd ontdekkend dat randapparatuur aangesloten via Thunderbolt niet meer werkt. Denk daarbij bijvoorbeeld aan muis en toetsenbord verbonden via een usb C/Thunderbolt-dock. De bug gaat al even mee en wordt nu officieel door Microsoft gecommuniceerd.</p>
      <p>Het probleem doet zich voor wanneer je een computer opstart vanuit de S5-powerstate. Dat is een diepe slaapstand waarbij het lijkt alsof je computer is uitgeschakeld, terwijl dat niet het geval is. Is ook fastboot ingeschakeld, en heb je meerdere toestellen verbonden met de laptop of desktop, dan kan het dat Windows 10 zich verslikt. Het resultaat daarvan is dat aangesloten apparaten niet meer werken. Dat weet <a href="https://www.zdnet.com/article/windows-10-bug-warning-devices-on-thunderbolt-dock-can-fail-after-pc-wakes/">ZDNet</a> op gezag van Microsoft.</p>
      <h3>Herstart</h3>
      <p>De toestellen even uittrekken en opnieuw verbinden helpt niet. Via apparaatbeheer zal je bovendien zien dat ze wel degelijk verbonden zijn, maar werken doen ze niet. De enige oplossing is een volwaardige herstart van je systeem. Een ramp is dat niet, maar de situatie is best vreemd en frustrerend, zeker voor wie ermee geconfronteerd werd zonder op de hoogte te zijn van de bug.</p>
      <p>Microsoft zegt dat versie van Windows 10 van 1709 tot 1909 getroffen zijn. Wat de oorzaak is, vertelt de Windowsbouwer niet. Van een patch is evenmin sprake. Microsoft geeft eerder een heads-up, en gaat verder niet in op het probleem. Word je er zelf mee geconfronteerd, dan weet je nu op z’n minst dat de fout bij Microsoft ligt, en dat een reboot de enige remedie is.</p>
    </article>
  </body>
</html>