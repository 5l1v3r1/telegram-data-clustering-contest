<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/29/governatore-regione-nassiriya-si-dimette_5c3e7e53-01d2-4345-9c10-95a4e52bc19b.html"/>
    <meta property="og:site_name" content="ANSA.it"/>
    <meta property="article:published_time" content="2019-11-29T11:15:00+00:00"/>
    <meta property="og:title" content="Governatore regione Nassiriya si dimette"/>
    <meta property="og:description" content="Il governatore iracheno della regione meridionale di Dhi Qar, con capoluogo Nassiriya, teatro nelle ultime 24 ore di sanguinosi scontri tra forze di sicurezza e manifestanti antigovernativi, ha annunciato le sue dimissioni in dissenso col governo centrale ... (ANSA)"/>
  </head>
  <body>
    <article>
      <h1>Governatore regione Nassiriya si dimette</h1>
      <h2>Ieri uccisi una trentina di manifestanti</h2>
      <address><time datetime="2019-11-29T11:15:00+00:00">29 Nov 2019, 11:15</time> by <a rel="author">Redazione ANSA</a></address>
      <p>(ANSA) - BEIRUT, 29 NOV - Il governatore iracheno della regione meridionale di Dhi Qar, con capoluogo Nassiriya, teatro nelle ultime 24 ore di sanguinosi scontri tra forze di sicurezza e manifestanti antigovernativi, ha annunciato le sue dimissioni in dissenso col governo centrale di Baghdad. Ieri a Nassiriya sono state uccise una trentina di manifestanti, molti dei quali raggiunti con colpi letali sparati dall'esercito alla testa e al petto. Lo riferiscono media iracheni e panarabi, precisando che il governatore Adel Dakhili si è dimesso affermando in un comunicato che "lo spargimento di sangue è stato causato da forze venute fuori dalla regione di Dhi Qar e senza che il governo centrale informasse le autorità locali".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>