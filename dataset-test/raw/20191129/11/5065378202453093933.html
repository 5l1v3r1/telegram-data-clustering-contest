<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1033389/opekepe-simera-i-megali-pliromi-ton-120-ekat-eyro-stoys-agrotes"/>
    <meta property="og:site_name" content="Newsbomb"/>
    <meta property="article:published_time" content="2019-11-29T11:34:48+00:00"/>
    <meta property="og:title" content="ΟΠΕΚΕΠΕ: Σήμερα η μεγάλη πληρωμή των 120 εκατ. ευρώ στους αγρότες"/>
    <meta property="og:description" content="ΟΠΕΚΕΠΕ | Αγρότες - Όλες οι ειδήσεις: Το πλήρες χρονοδιάγραμμα πληρωμών του ΟΠΕΚΕΠΕ γνωστοποιήθηκε από τη νέα διοίκηση του Οργανισμού"/>
  </head>
  <body>
    <article>
      <h1>ΟΠΕΚΕΠΕ: Σήμερα η μεγάλη πληρωμή των 120 εκατ. ευρώ στους αγρότες</h1>
      <h2>ΟΠΕΚΕΠΕ | Αγρότες - Όλες οι ειδήσεις: Το πλήρες χρονοδιάγραμμα πληρωμών του ΟΠΕΚΕΠΕ γνωστοποιήθηκε από τη νέα διοίκηση του Οργανισμού</h2>
      <address><time datetime="2019-11-29T11:34:48+00:00">29 Nov 2019, 11:34</time> by <a rel="author">Γιάννης Φιλιππάκος</a></address>
      <p>Ειδικότερα, ο νέος πρόεδρος του ΟΠΕΚΕΠΕ, Γρηγόρης Βάρρας και ο νέος αντιπρόεδρος Δημήτρης Μελάς σημείωσαν ότι έως σήμερα (Παρασκευή 29/11) θα καταβληθούν οι πληρωμές στους δικαιούχους των αγροπεριβαλλοντικών (περιλαμβάνονται και τα <b>βιολογικά για φυτική, ζωική παραγωγή, μείωση Νιτρορύπανσης, σπάνιες φυλές</b> κ.ά.), που αντιστοιχούν σε ποσό ύψους άνω των 120 εκατομμυρίων ευρώ.</p>
      <p>
        <b>
          <i>Δείτε όλες τις τελευταίες <a href="https://www.newsbomb.gr/oles-oi-eidhseis">Ειδήσεις</a> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>Η καταβολή της εκκαθάρισης της <b>Βασικής Ενίσχυσης</b> (το υπόλοιπο 30%) μαζί με <b>«Πράσινη Ενίσχυση», Νέους Αγρότες και εθνικό απόθεμα</b> αναμένεται να καταβληθεί έως τις 23/12 το αργότερο ημέρα Δευτέρα.</p>
      <p>Δεν αποκλείεται όμως να πραγματοποιηθεί και την Παρασκευή 20/12 ώστε να εξυπηρετηθούν οι δικαιούχοι άλλων τραπεζών που δεν είναι στην Πειραιώς.</p>
      <p>Η <b>Εξισωτική</b> θα καταβληθεί μία ημέρα μετά την πληρωμή της εκκαθάρισης της Βασικής Ενίσχυσης (δηλαδή ή στις 23/12 ή στις 24/12).</p>
    </article>
  </body>
</html>