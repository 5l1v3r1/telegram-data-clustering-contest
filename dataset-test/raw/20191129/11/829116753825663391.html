<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-mate-kinevette-gothar-aldozatat.html"/>
    <meta property="og:site_name" content="Origo"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="Máté Gábor kinevette Gothár Péter áldozatát a szexuális zaklatás után"/>
    <meta property="og:description" content="A Katona igazgatója mindenkinek azt mondta, vagy aláírják a titoktartási szerződést, vagy repülnek."/>
  </head>
  <body>
    <article>
      <h1>Máté Gábor kinevette Gothár Péter áldozatát a szexuális zaklatás után</h1>
      <address><time datetime="2019-11-29T11:32:00+00:00">29 Nov 2019, 11:32</time> by <a rel="author">Origo</a></address>
      <p>
        <b>A Katona József Színház igazgatója, Máté Gábor szerdán egy balliberális propagandalapnak, a 24-nek azt nyilatkozta, hogy rögtön a barátja, Gothár Péter szexuálisa zaklatása után értesült az esetről, és utána is járt a dolgoknak. Először a sértettel beszélt, majd megkereste Gothárt, aki bocsánatot kért az áldozattól. Máté nyilatkozatával azonban teljes mértékben ellentétes információk birtokába jutott a <a href="https://www.ripost.hu/sztar/huha/kitalalt-a-katona-egyik-muvesze-ezt-mondta-mate-gaborrol-2180611/">Ripost</a>. A színház egyik művészétől úgy tudja lap, hogy a Katona igazgatója csak kinevette az áldozatot, majd amikor nagy lett a botrány, mindenkivel titoktartási szerződést íratott alá. </b>
      </p>
      <p><b>Máté Gábor</b> szerdán először szólalt meg a Katona József Színházban kirobbant szexuális zaklatási botrányról. Többek között olyan cinikus mondatokat mondott, mint például, hogy akár el is sumákolhatták volna, mit művelt a barátja, <b>Gothár Péter</b> a folyosón vagy éppen a takarásban, de végül – egy év késés után – mégis kiálltak a nyilvánosság elé.</p>
      <figure>
        <img src="https://cdn.nwmgroups.hu/s/img/i/1911/20191127gothar-peter-mate-gabor-katona.jpg?w=644&amp;h=429"/>
        <figcaption>Gothár Péter és Máté Gábor<cite>Forrás: MTI</cite></figcaption>
      </figure>
      <p>A Ripost egy katonás forrásból egészen másmilyen verzióról <a href="https://ripost.hu/politik/harcel/mate-gabor-megtorte-a-csendet-gothar-peter-zaklatasi-botranyarol-2178969/">értesült</a>: </p>
      <p>
        <mark>a zaklatást intellektuális kielégülésként emlegető igazgató először csak nevetve legyintett Gothár szexuális zaklatására. </mark>
      </p>
      <p><i>„Amikor egy évvel ezelőtt először szóltak Máté Gábornak, ő csak nevetett a dolgon! Aztán persze, miután többször is felhozták, mit művelt Gothár, határozottan kijelentette, hogy erről az esetről senki nem tudhat, nem kerülhet nyilvánosságra. Innentől kezdve felgyorsultak az események..."</i> – mondta a lapnak a Katona egyik művésze.</p>
      <p>A neve elhallgatását kérő színész Máté Gábor azon állítását is cáfolta, hogy nem íratott alá titoktartási szerződést. </p>
      <blockquote>Máté mindenkit behívatott az irodájába, így kezdődött a nap. Majd mindenkivel közölte, hogy vagy aláírják a titoktartási szerződést, vagy repülnek </blockquote>
      <p>– közölte az informátor.</p>
      <p>A színészek persze aláírták, hiszen a megélhetésük forgott kockán. Úgy tudni, <br/><mark>azóta is félnek. </mark></p>
      <p>A Ripost a hvg alapján azt írja, </p>
      <aside>Gothár színpadra lépés előtt hátulról megölelt egy színésznőt, és megfogta a nemi szervét. </aside>
      <p>Az esetet egy szemtanú jelentette, Gothár pedig végül bocsánatot kér.</p>
      <p>Később, amikor a vezetőség nem akarta elengedni a művészeit a Szegedi Szabadtéri Játékokra, mert a darabot <b>Kerényi Miklós Gábor</b> rendezte, aki korábban egy hasonló Metoo-ügyben volt érintett, valaki felvetette, hogy </p>
      <aside>a Katona vezetősége a saját háza táján is söprögethetne.</aside>
    </article>
  </body>
</html>