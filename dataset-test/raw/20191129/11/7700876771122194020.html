<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/29/domande-dasilo-nel-2019-su-72500-domande-esaminate-nellanno-quelle-res/153439/"/>
    <meta property="og:site_name" content="VITA"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="Domande d'asilo: nel 2019 su 72.500 domande esaminate nell’anno, quelle respinte sono state l’80%"/>
    <meta property="og:description" content="Al Festival della Migrazione presentato il report 2019 di Fondazione Migrantes. Calano drasticamente sia gli arrivi che l’accettazione delle domande d’asilo. Fra i 71.000 nuovi immigrati caduti in situazione di irregolarità in Italia fra giugno 2018 e giugno 2019, sono 18.000 i casi attribuibili al Decreto Sicurezza"/>
  </head>
  <body>
    <article>
      <h1>Domande d'asilo: nel 2019 su 72.500 domande esaminate nell’anno, quelle respinte sono state l’80%</h1>
      <address><time datetime="2019-11-29T11:09:00+00:00">29 Nov 2019, 11:09</time> by <a rel="author">Redazione</a></address>
      <p>
        <b>Al Festival della Migrazione presentato il report 2019 di Fondazione Migrantes. Calano drasticamente sia gli arrivi che l’accettazione delle domande d’asilo. Fra i 71.000 nuovi immigrati caduti in situazione di irregolarità in Italia fra giugno 2018 e giugno 2019, sono 18.000 i casi attribuibili al Decreto Sicurezza</b>
      </p>
      <p>Promuovere e mantenere alta l’attenzione su un diritto, quello alla protezione internazionale, che oggi sembra sempre più sotto attacco in Europa e in Italia. È l’obiettivo del Rapporto che, per il terzo anno consecutivo, la Fondazione Migrantes dedica al mondo del richiedenti asilo e rifugiati.</p>
      <p><b>Il testo, dal titolo Il diritto d’asilo. Report 2019: non si tratta solo di migranti. L’Italia che resiste,. L’Italia che accoglie</b> (a cura di M. Molfetta e C. Marchetti, Editrice Tau 2019, pp. 270), è stato presentato a Modena nell’ambito del Festival della Migrazione (www.festivalmigrazione.world) venerdì 29 novembre.</p>
      <p><b>Sono circa 81.000 i migranti e rifugiati arrivati in Europa attraverso il Mediterraneo da gennaio a ottobre 2019 </b>(dati provvisori; con gli arrivi via terra in Grecia e in territorio spagnolo il totale è di 98.000 persone). Si tratta di un dato in diminuzione, a seguito dell’accordo “UE-Turchia” del 2016 e del memorandum Italia-Libia del 2017. <b>In diminuzione anche il numero assoluto dei morti/dispersi, con un aumento però dell’inci-denza rispetto agli arrivi, in particolare nel Mediterraneo centrale: da 1 ogni 40 del 2016 a 1 ogni 18 nel 2019</b>.</p>
      <p>Nonostante ripetute dichiarazioni circa nuove ondate di sbarchi,<b> l’anno sembra avviato a concludersi con un totale di arrivi in Italia di migranti e rifugiati via mare ai livelli minimi: 9.648 quelli registrati a fine ottobre (-56% rispetto allo stesso periodo 2018, nel quadro di un trend di drastica riduzione iniziato nel 2017). In forte calo nel 2019 anche i richiedenti asilo registrati: 26.997 alla fine di settembre (dato provvisorio, contro i 43.965 dello stesso periodo del 2018),</b> provenienti da Pakistan, Nigeria, Bangladesh, El Salvador, Perù, Ucraina, Marocco, Senegal, Albania e Venezuela.</p>
      <p><b>Consistente il numero di coloro che sono arrivati in Friuli-Venezia Giulia dalla tormentata “rotta” balcanica via terra: 5.526 fra il 1° gennaio e il 15 settembre</b>.</p>
      <p>Riguardo alle domande d’asilo, <b>nel 2018 le Commissioni territoriali italiane hanno riconosciuto uno dei tre benefici di protezione (status di rifugiato, protezione sussidiaria e protezione umanitaria) a poco più di 31 mila persone, contro le 34 mila circa del 2017 </b>e le quasi 37 mila del 2016. Il dato parziale per il 2019 (che ha registrato la quasi-scomparsa della protezione umanitaria) è pari a 14.000. <b>Su circa 72.500 domande esaminate nell’anno, quelle respinte sono state l’80%, l’11% le concessioni dello status di rifugiato, il 7% della protezione sussidiaria e appena l’1,5% della protezione umanitaria.</b></p>
      <p><b>Fra i 71.000 nuovi immigrati caduti in situazione di irregolarità in Italia fra giugno 2018 e giugno 2019, sono 18.000 i casi attribuibili al Decreto Sicurezza</b>. A giugno 2019 il numero degli irregolari presenti in Italia è stimabile dunque in 620.000 persone.</p>
      <p>“La sfida delle migrazioni oggi non riguarda solo l’accoglienza, ma la capacità di costruire un Paese dove le diversità, la presenza di persone di paesi, culture e religioni diverse, sappiano comporsi in una realtà più ricca”, ricorda <b>don Giovanni De Robertis, Direttore Generale della Fondazione Migrantes della Cei</b>, sottoli-neando che “per troppo tempo forse abbiamo pensato che fosse sufficiente salvare chi annegava (e pur-troppo invece continua ad annegare nell’indifferenza di tanti) e portarlo in qualche porto italiano”. Questo, rileva, “è solo il primo passo” in quanto, come ribadisce papa Francesco, è necessario anche “proteggere, promuovere, integrare”. “Senza queste azioni - conclude il Direttore Migrantes - non c’è neanche vera acco-glienza”.</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/28/soccorsi-in-mare-se-neanche-i-giudici-fanno-fact-checking/153434/"/>
        <a href="http://www.vita.it/it/article/2019/11/27/vuoi-assumere-un-migrante-lavvocato-risponde-in-24h/153403/"/>
        <a href="http://www.vita.it/it/article/2019/11/18/e-ufficiale-anche-per-laccademia-le-ong-non-sono-un-pull-factor/153309/"/>
        <a href="http://www.vita.it/it/article/2019/11/15/alpine-refugees-le-alpi-da-trappola-a-rifugio-per-migranti/153295/"/>
      </related>
    </article>
  </body>
</html>