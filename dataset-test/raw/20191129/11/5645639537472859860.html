<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/redmi-note-8t-novy-kral-stredni-tridy-od-xiaomi-sponzorovany-clanek/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-29T11:17:26+00:00"/>
    <meta property="og:title" content="Redmi Note 8T – nový král střední třídy od Xiaomi"/>
    <meta property="og:description" content="Nejnovější smartphone značky Redmi nabízí podporu pro bezkontaktní platby NFC a čtyři foťáky na zadní straně. Chcete vynikající fotomobil s funkcemi vyšší třídy za cenu i pod pět tisíc? I tak by se dal představit nový model Redmi Note 8T, který je nástupce velmi populárního Redmi Note 7. Jak je u Xiaomi a její dceřiné značky […]"/>
  </head>
  <body>
    <article>
      <h6 class="kicker">sponzorovaný článek</h6>
      <h1>Redmi Note 8T – nový král střední třídy od Xiaomi</h1>
      <address><time datetime="2019-11-29T11:17:26+00:00">29 Nov 2019, 11:17</time> by <a rel="author" href="https://dotekomanie.cz/author/sponzorovanyclanek/" target="_blank">Sponzorovaný článek</a></address>
      <p>
        <i>Nejnovější smartphone značky Redmi nabízí podporu pro bezkontaktní platby NFC a čtyři foťáky na zadní straně.</i>
      </p>
      <p>Chcete vynikající fotomobil s funkcemi vyšší třídy za cenu i pod pět tisíc? I tak by se dal představit nový model Redmi Note 8T, který je nástupce velmi populárního Redmi Note 7. Jak je u Xiaomi a její dceřiné značky Redmi zvykem, je i u modelu Redmi Note 8T kladen důraz především na dobrý poměr ceny a výkonu.</p>
      <p>Novinka je dostupná v paměťových kombinacích 3 GB RAM a 32 GB, a 4 GB RAM a 64, respektive 128 GB, přičemž toto interní úložiště je ještě dále rozšiřitelné prostřednictvím microSD karet. Zařízení zakoupíte již od <a href="https://www.xiaomi-czech.cz/eshop/Katalog-produktu/Mobilni-telefony/Xiaomi-Redmi-Note/Redmi-Note-8T/"><b>4 990</b> Kč (3/32 GB)</a>, <a href="https://www.xiaomi-czech.cz/eshop/Katalog-produktu/Mobilni-telefony/Xiaomi-Redmi-Note/Redmi-Note-8T/"><b>5 490</b> Kč (4/64 GB)</a>, resp. <a href="https://www.xiaomi-czech.cz/eshop/Katalog-produktu/Mobilni-telefony/Xiaomi-Redmi-Note/Redmi-Note-8T/"><b>5 990</b> Kč (4/128 GB)</a>.</p>
      <figure>
        <img src="https://dotekomanie.cz/wp-content/uploads/2019/11/fotografie41_49033410911_o-8390x7677x.jpg"/>
      </figure>
      <h3>Fotoaparát bez kompromisů</h3>
      <p>Na zadní straně Redmi Note 8T se nachází fotoaparát s celkově čtyřmi snímači, z nichž ten primární má již „tradičně“ (tedy dle aktuálního trendu) rozlišení 48 Mpx (clonové číslo f/1.8), přičemž v tomto případě jde o model Samsung ISOCELL GM1; doplněný je pak o 8Mpx širokoúhlý snímač zabírající úhel 120 stupňů (f/2.2), 2Mpx makro a 2Mpx doplňkový senzor (v obou případech f/2.4). Tomuto hardwarovému vybavení pomáhá umělá inteligence, duální LED blesk či optická stabilizace obrazu. Přední fotoaparát pro autoportréty je osazený 13MPx snímačem se světelností f/2.0.</p>
      <h4>LCD displej s brilantními barvami</h4>
      <p>Novinka je vybavena tzv. in-cell LCD displejem o úhlopříčce 6,3 palce a rozlišení Full HD+ (2 340 x 1 080 pixelů), který nabízí poměr stran 19,5:9 a především pokrytí 84 procent barevné škály NTSC, což zaručuje skutečně věrné podání barev. Obraz je pak dokonale ostrý díky jemnosti 409 ppi. Tento osvědčený displej zařízení přebírá ze svého sesterského modelu Redmi Note 8.</p>
      <h4>Moderní design s extra porcí ochrany</h4>
      <p>Jak je již zvykem, nabízí novinka po stránce materiálů kombinaci kovu a skla. Ze všech stran je přitom chráněna ochranným sklem Gorilla Glass 5, které jí poskytuje extra porci ochrany. Velikostně zařízení taktéž kopíruje aktuální trendy a jeho rozměry tedy činí 158,3 x 75,3 x 8,4 mm s hmotností 190 gramů.</p>
      <p>Smartphone Redmi Note 8T je dostupný v modrém (Starscape Blue), bílém (Moonlight White) a šedém (Moonshadow Grey) barevném provedení, přičemž první dvě zmíněné varianty nabídnou gradientní (tedy přechodové) barvy na zadním panelu.</p>
      <figure>
        <img src="https://dotekomanie.cz/wp-content/uploads/2019/11/fotografie29_49033411721_o-5160x4849x-scaled.jpg"/>
      </figure>
      <h4>Kombinace výkonu a baterie s velkou kapacitou</h4>
      <p>Redmi Note 8T je založen na mobilní platformě Qualcomm<sup> </sup>Snapdragon<sup> </sup>665, díky čemuž se může chlubit velice slušnou rychlostí a plynulostí a vylepšenou podporou umělé inteligence, což ocení například uživatelé funkcí jako AI Beautify nebo Google Lens.</p>
      <p>Novinka disponuje vysokokapacitní baterií s hodnotou 4 000 mAh, která navíc podporuje 18W technologii rychlonabíjení Quick Charge 3.0 prostřednictvím konektoru USB typu C.</p>
      <h4>Rozšířené možnosti konektivity</h4>
      <p>Telefon běží na operačním systému Android 9 Pie s uživatelským rozhraním MIUI 10 a nabízí širokou konektivitu. Kromě zmíněného NFC pro bezdrátové platby a univerzálním rozhraní USB typu C jsou tu čtečka otisků prstů a snímání tváře, dual SIM, Bluetooth 4.2, Wi-Fi, GPS, infraport a 3,5mm jack na sluchátka, který už v dnešní době vůbec není samozřejmostí. Xiaomi však na rady svých zákazníků dá, a tak připravuje mobilní telefony s optimálním mixem výkonu, funkcí a ceny, mezi které patří i nový Redmi Note 8T.</p>
    </article>
  </body>
</html>