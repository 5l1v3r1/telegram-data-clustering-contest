<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-katastrofa-samolotu-mig-29-pod-paslekiem-prokuratura-stawia-,nId,3361203"/>
    <meta property="og:site_name" content="RMF24"/>
    <meta property="article:published_time" content="2019-11-29T11:28:31+00:00"/>
    <meta property="og:title" content="Katastrofa samolotu MiG-29 pod Pasłękiem. Prokuratura stawia zarzuty"/>
    <meta property="og:description" content="Są zarzuty narażenia na utratę życia i nieumyślnego spowodowanie śmierci pilota samolotu MiG-29, który rozbił się w okolicach Pasłęka w lipcu 2018 roku- dowiedział się reporter RMF FM."/>
  </head>
  <body>
    <article>
      <h1>Katastrofa samolotu MiG-29 pod Pasłękiem. Prokuratura stawia zarzuty</h1>
      <address><time datetime="2019-11-29T11:28:31+00:00">29 Nov 2019, 11:28</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>Są zarzuty narażenia na utratę życia i nieumyślnego spowodowanie śmierci pilota samolotu MiG-29, który rozbił się w okolicach Pasłęka w lipcu 2018 roku- dowiedział się reporter RMF FM.</b>
      </p>
      <figure>
        <img src="https://i.iplsc.com/przygotowania-do-podniesienia-i-transportu-wraku-samolotu-mi/0009FAXEAS5B4P8Y-C123-F4.jpg"/>
        <figcaption>Przygotowania do podniesienia i transportu wraku samolotu MiG-29 z terenów 22 Bazy Lotnictwa Taktycznego w miejscowości Sakówko<cite>/ Tomasz Waszczuk /PAP</cite></figcaption>
      </figure>
      <p>Podejrzani to dwaj cywile byli już pracownicy <b>Wojskowych Zakładów Lotniczych w Bydgoszczy</b>. Jak ustalił reporter RMF FM Krzysztof Zasada - pracowali przy remoncie systemów ucieczkowych w myśliwcach. <b>Odpowiadali za skonstruowanie specjalnego pierścienia w fotelu katapultowym</b>. Wszystko wskazuje na to, że właśnie jego wadliwa konstrukcja <b>przyczyniła się śmierci pilota, którego katapulta nie zadziałała właściwie</b>. Pierścień wytworzono ze zbyt twardego metalu. Obaj mężczyźni nie przyznali się do zrzutów.</p>
      <p>Prokuratura bada teraz, czy odpowiedzialność za śmierć pilota poniesie także ktoś z wojskowych, <b>kto odbierał po remoncie samoloty</b>. Poza tym, otwarta wciąż zostaje kwestia samych przyczyn katastrofy.</p>
      <p><b>NIE PRZEGAP:</b> <a href="https://www.rmf24.pl/fakty/polska/news-migi-29-wznowily-loty,nId,3359512"><u><b>MiGi-29 wznowiły loty</b></u></a></p>
      <h4>Katastrofa pod Pasłękiem</h4>
      <h3>
        <a href="https://www.rmf24.pl/foto/zdjecie,iId,2544881,iAId,299575">Katastrofa wojskowego MIG-a 29 pod Pasłękiem (15 zdjęć)</a>
      </h3>
      <slideshow>
        <figure>
          <img src="https://i.iplsc.com/katastrofa-wojskowego-mig-a-29-pod-paslekiem/0007GOEZ7FJGO3DL-C322.jpg"/>
          <figcaption>Opis / fot. Tomasz Waszczuk / PAP</figcaption>
        </figure>
        <figure>
          <img src="https://i.iplsc.com/katastrofa-wojskowego-mig-a-29-pod-paslekiem/0007GOF38C00281I-C322.jpg"/>
          <figcaption>Opis / fot. Tomasz Waszczuk / PAP</figcaption>
        </figure>
        <figure>
          <img src="https://i.iplsc.com/katastrofa-wojskowego-mig-a-29-pod-paslekiem/0007GOF55I6C84U1-C322.jpg"/>
          <figcaption>Opis / fot. Tomasz Waszczuk / PAP</figcaption>
        </figure>
        <figure>
          <img src="https://i.iplsc.com/katastrofa-wojskowego-mig-a-29-pod-paslekiem/0007GOF1ATAY197A-C322.jpg"/>
          <figcaption>Opis / fot. Tomasz Waszczuk / PAP</figcaption>
        </figure>
        <figure>
          <img src="https://i.iplsc.com/katastrofa-wojskowego-mig-a-29-pod-paslekiem/0007GOF452WFEQIE-C322.jpg"/>
          <figcaption>Opis / fot. Tomasz Waszczuk / PAP</figcaption>
        </figure>
      </slideshow>
      <p>
        <a href="https://www.rmf24.pl/foto/zdjecie,iId,2544881,iAId,299575">+ 11</a>
      </p>
      <p>Do katastrofy samolotu MiG-29 z 22 Bazy Lotnictwa Taktycznego doszło w nocy z 5 na 6 lipca 2018 roku. Maszyna spadła na pole uprawne pod Pasłękiem w województwie warmińsko-mazurskim.<b> Zginął jej pilot</b>.</p>
      <p>Lot odbywał się w ramach nocnych szkoleń. Według ustaleń reporterów RMF FM pilot <b>zgłaszał problemy techniczne </b>-  nie mógł zapanować nad samolotem. Od dowództwa dostał wyraźne polecenie, aby się katapultował. 33-letni porucznik katapultował się w okolicach miejscowości Sakówko, ale jego spadochron się nie otworzył. Niestety nie przeżył wypadku. Jego ciało znaleziono około 200 metrów od wraku.</p>
      <h4>Zginął doświadczony pilot</h4>
      <p>"Pilot posiadał ponad 800 godzin wylatanych w powietrzu w tym ponad 500 godzin na MiG-29, na których pełnił dyżury bojowe" - poinformował tuż po katastrofie resort obrony narodowej. Samolot, który się rozbił miał numer boczny 4301. Maszyna została pozyskana za symboliczne <b>1 euro we wrześniu 2003 roku.</b> Wiadomo, że płatowiec pochodzi z lat 1988-1989. Maszyna była modernizowana, wymieniono między innymi silnik.</p>
      <p><b>ZOBACZ RÓWNIEŻ:</b> <a href="https://www.rmf24.pl/fakty/polska/news-onet-mig-29-wroca-do-latania-lecz-wojsko-nie-sprawdzilo-ich-,nId,2942580"><u><b>Onet: MiG-29 wrócą do latania, lecz wojsko nie sprawdziło ich silników</b></u></a></p>
      <h4>Mig-29 - samoloty sowieckiej produkcji</h4>
      <p>Samolot odrzutowy MiG-29 zaprojektowano z ZSRR w 1972 roku. Pierwsze egzemplarze weszły do służby 14 lat później. </p>
      <p>Zgodnie z przeznaczeniem jest lekkim myśliwcem frontowym. <b>Seryjną produkcję zakończono w roku 1990</b>. Podstawowe osiągi samolotu to: prędkość maksymalna 2,3 Ma, czyli 2445 km/h/, pułap 17500 m, zasięg 1750 km (2100 km ze zbiornikiem dodatkowym). Uzbrojenie: działko kaliber 30 mmm, kierowane i niekierowane rakiety oraz bomby o łącznym ciężarze, w zależności od wersji, od 2000 kg do 5500 kg. </p>
      <p>Przed katastrofą Siły Powietrzne RP użytkowały 31 bojowych i szkolno-bojowych MiG-29. Są na wyposażeniu 22. Bazy Lotnictwa Taktycznego w Malborku oraz 23. w Mińsku Mazowieckim.</p>
    </article>
  </body>
</html>