<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/711413"/>
    <meta property="og:site_name" content="ישראל היום"/>
    <meta property="article:published_time" content="2019-11-29T11:39:05+00:00"/>
    <meta property="og:title" content="ארדואן נפגש עם מנהיג הכורדים בעיראק"/>
    <meta property="og:description" content="הפגישה המחישה את הנתק בין מנהיגי הכורדים בסוריה לאלה שבטורקיה • בפגישה נכח ראש סוכנות המודיעין הטורקיהמזרח התיכון"/>
  </head>
  <body>
    <article>
      <h1>ארדואן נפגש עם מנהיג הכורדים בעיראק</h1>
      <h2>נשיא טורקיה אירח את ראש ממשלת האוטונומיה הכורדית בעיראק ברזאני באנקרה • הפגישה ממחישה את הנתק בין ברזאני לכורדים בסוריה וטורקיה</h2>
      <address><time datetime="2019-11-29T11:39:05+00:00">29 Nov 2019, 11:39</time> by <a rel="author" href="https://www.israelhayom.co.il/writer_articles?tid=70071" target="_blank">דין שמואל אלמס</a></address>
      <p>פגישה חריגה באנקרה: נשיא טורקיה רג'פ טאייפ ארדואן אירח אתמול (חמישי) לפגישה רשמית את ראש ממשלת האוטונומיה הכורדית בעיראק, מסרור ברזאני. בפגישה, שנמשכה שעה, נכחו גם שר החוץ הטורקי <a href="https://www.israelhayom.co.il/article/711253">מבלוט צ'בושולו</a>, וראש סוכנות המודיעין הטורקית (MIT), האקאן פידאן.</p>
      <p>הפגישה ממחישה את הנתק בין ברזאני לכורדים בסוריה, והיא מתווספת להצהרתו מוקדם יותר אתמול, בסיום פגישתו עם צ'בושולו: "אני מתנגד לנוכחות לוחמי PKK בסינג'אר ובאזורים נוספים בעיראק". החלטתו של ברזאני תקל על המלחמה שמנהלת טורקיה נגד ה-PKK, המחתרת הכורדית בטורקיה. </p>
      <p>על פי נתוני אנקרה, כ-40 אלף טורקים נהרגו בפיגועים שביצעה ה-PKK וזאת בעקבות דיכוי הכורדים במדינה. בשלוש השנים האחרונות, מאז ניסיון ההפיכה הכושל בטורקיה ב-2016, חלה הדרדרות של ממש ביחס השלטון המרכזי באנקרה כלפי המיעוט הכורדי במדינה. בין השאר, ראשי ערים שנבחרו בקלפי הוחלפו באשמת "קשר לארגוני טרור". </p>
      <p>במקביל לכך, החלה טורקיה במבצע צבאי רחב היקף, "<a href="https://www.israelhayom.co.il/article/700273">מעיין השלום</a>", בצפון סוריה, במטרה לדחוק משם את לוחמי ה-YPG, המחתרת הכורדית בסוריה, בשל קשרי ה-YPG ל-PKK.</p>
    </article>
  </body>
</html>