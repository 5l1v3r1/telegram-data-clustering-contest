<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/247156/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-29T11:18:58+00:00"/>
    <meta property="og:title" content="ประกาศเตือนฉบับสุดท้าย! 9 จังหวัดระวังฝนถล่ม"/>
    <meta property="og:description" content="“กรมอุตุนิยมวิทยา” ประกาศเตือนฝนตกหนักภาคใต้และคลื่นลมแรงบริเวณอ่าวไทย ฉบับที่ 25"/>
  </head>
  <body>
    <article>
      <h1>ประกาศเตือนฉบับสุดท้าย! 9 จังหวัดระวังฝนถล่ม</h1>
      <address><time datetime="2019-11-29T11:18:58+00:00">29 Nov 2019, 11:18</time> by <a rel="author" href="https://www.thebangkokinsight.com/author/siree/" target="_blank">Siree Osiri</a></address>
      <p>
        <b>“กรมอุตุนิยมวิทยา” ประกาศเตือนฝนตกหนักภาคใต้และคลื่นลมแรงบริเวณอ่าวไทย ฉบับที่ 25</b>
      </p>
      <p>ประกาศกรมอุตุนิยมวิทยา ฝนตกหนักภาคใต้และคลื่นลมแรงบริเวณอ่าวไทย (มีผลกระทบจนถึงวันที่ 30 พฤศจิกายน 2562) ฉบับที่ 25 ลงวันที่ 29 พฤศจิกายน 2562</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%81%E0%B8%A3%E0%B8%A1%E0%B8%AD%E0%B8%B8%E0%B8%95%E0%B8%B82911621.png"/>
      </figure>
      <p>คลื่นลมบริเวณอ่าวไทยตอนบนตั้งแต่จังหวัดสุราษฎร์ธานีขึ้นมามีคลื่นสูงประมาณ 2 เมตร ส่วนอ่าวไทยตอนล่างตั้งแต่จังหวัดนครศรีธรรมราชลงไปมีคลื่นสูง 2-4 เมตร บริเวณที่มีฝนฟ้าคะนองมีคลื่นสูงมากกว่า 4 เมตร ขอให้ประชาชนบริเวณชายฝั่งภาคใต้ฝั่งตะวันออกระวังอันตรายจากคลื่นที่พัดเข้าหาฝั่ง ส่วนชาวเรือควรเดินเรือด้วยความระมัดระวังและเรือเล็กบริเวณอ่าวไทยควรงดออกจากฝั่งในระยะนี้</p>
      <p>
        <b>ในช่วงวันที่ 29-30 พฤศจิกายน 2562 ภาคใต้บริเวณจังหวัดนครศรีธรรมราช พัทลุง สงขลา ปัตตานี ยะลา นราธิวาส ตรัง กระบี่ และสตูล มีฝนตกหนักบางพื้นที่ ขอให้ประชาชนในบริเวณดังกล่าวระวังอันตรายจากฝนตกหนัก</b>
      </p>
      <p>ทั้งนี้เนื่องจากมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังแรง สำหรับคลื่นลมบริเวณอ่าวไทยตอนล่างมีกำลังแรงต่อเนื่อง</p>
      <p>
        <b>อนึ่ง ในช่วงวันที่ 3-7 ธันวาคม 2562 บริเวณความกดอากาศสูงหรือมวลอากาศเย็นกำลังแรงอีกระลอกหนึ่งจากประเทศจีนจะแผ่ลงมาปกคลุมประเทศไทยตอนบน ทำให้บริเวณดังกล่าวมีอากาศหนาวเย็นลง ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น ส่งผลให้คลื่นลมบริเวณอ่าวไทยตั้งแต่จังหวัดสุราษฎร์ธานีลงไปมีกำลังแรงตลอดช่วง</b>
      </p>
      <p>จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F247156%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/247196/"/>
        <a href="https://www.thebangkokinsight.com/247186/"/>
        <a href="https://www.thebangkokinsight.com/247136/"/>
        <a href="https://www.thebangkokinsight.com/247026/"/>
      </related>
    </article>
  </body>
</html>