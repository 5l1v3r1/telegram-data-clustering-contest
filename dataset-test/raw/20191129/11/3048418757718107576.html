<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/29/dierenorganisaties-gaan-aangifte-tegen-ferd-grapperhaus-doen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-29T11:42:00+00:00"/>
    <meta property="og:title" content="Dierenorganisaties gaan aangifte tegen Ferd Grapperhaus doen"/>
    <meta property="og:description" content="Minister: Dit is de wereld op z'n kop"/>
  </head>
  <body>
    <article>
      <h1>Dierenorganisaties gaan aangifte tegen Ferd Grapperhaus doen</h1>
      <h2>Minister: Dit is de wereld op z'n kop</h2>
      <address><time datetime="2019-11-29T11:42:00+00:00">29 Nov 2019, 11:42</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Justitieminister Ferd Grapperhaus vindt het “de wereld op zijn kop” als dierenrechtenorganisaties aangifte tegen hem doen omdat hij boeren zou hebben aangemoedigd tot geweld tegen activisten. Zijn woorden eerder deze week op een bijeenkomst van de Producenten Organisatie Varkenshouderij zijn bovendien “nogal verwrongen weergegeven”, aldus de bewindsman. Grapperhaus zou in een speech hebben opgeroepen tot eigenrichting. “Volgens <a href="https://www.pigbusiness.nl/artikel/227639-minister-grapperhaus-activisten-saboteren-slopen-vernielen-en-moeten-achter-tralies-of-land-uit/?fbclid=IwAR3hfUW5H9MWqSPuetNMZEAMfYpy68_wrx_Vdvgew79i4eqr8XW03sAklFA">het live-blog van de bijeenkomst</a> vindt minister Grapperhaus het bijvoorbeeld geen probleem om een hogedrukspuit op activisten te zetten. Dit is echter extreem gevaarlijk”, aldus de dierenrechtenorganisaties in een gezamenlijke verklaring.</p>
      <p>De minister zegt dat hij dat zeker niet op die manier heeft bedoeld. Wel vindt hij dat veehouders zich op hun eigen erf moeten kunnen verdedigen. “Als je belaagd wordt door honderd mensen, dan kan ik me voorstellen dat je die met de hogedrukspuit van je af probeert te houden. Dat is gewoon water, daar word je een beetje nat van en dan word je misschien een metertje achterover geblazen.”</p>
      <p>Grapperhaus spreekt ook tegen dat hij ertoe heeft opgeroepen de auto’s van activisten op platte karren af te voeren. Hij heeft naar eigen zeggen juist benadrukt dat boeren die op hun eigen erf worden belaagd, niet voor eigen rechter moeten gaan spelen. “Haal altijd de politie of een deurwaarder erbij”, aldus de minister.</p>
      <p>De dierenrechtenorganisaties stellen verder dat klimaat- en dierenactivisten anders worden behandeld dan demonstrerende veeboeren. “Deze ongelijkheid uit zich vooral in het verschil in politieoptreden bij demonstraties, maar ook in de reactie van minister Grapperhaus op de acties”, aldus de organisaties.</p>
      <p>Er wordt nog bekeken waarvan precies aangifte zal worden gedaan, aldus de organisaties, waaronder Animal Rights, Comité Dierennoodhulp, Een DIER Een VRIEND, Rechten voor al wat leeft, en Even geen Vlees.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>