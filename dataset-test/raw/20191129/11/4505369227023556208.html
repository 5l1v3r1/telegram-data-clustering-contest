<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/barna-ciolos-si-orban-au-discutat-despre-un-candidat-comun-la-primaria-capitalei_499802.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T11:41:20+00:00"/>
    <meta property="og:title" content="Barna, Cioloş şi Orban au discutat despre un candidat comun la Primăria Capitalei"/>
    <meta property="og:description" content="Dan Barna şi Dacian Cioloş, liderii Alianţei USR-PLUS, au discutat cu Ludovic Orban, preşedintele PNL, despre posibilitatea unui candidat comun la alegerile pentru Primăria Capitalei."/>
  </head>
  <body>
    <article>
      <h1>Barna, Cioloş şi Orban au discutat despre un candidat comun la Primăria Capitalei</h1>
      <address><time datetime="2019-11-29T11:41:20+00:00">29 Nov 2019, 11:41</time> by <a rel="author" href="https://plus.google.com/111472426902661327443" target="_blank">Ionela Marcu</a></address>
      <p>Dan Barna şi Dacian Cioloş, liderii Alianţei USR-PLUS, au discutat cu Ludovic Orban, preşedintele PNL, despre posibilitatea unui candidat comun la alegerile pentru Primăria Capitalei.</p>
      <p><b>"Am mai discutat şi despre alegerile locale, foarte important subiect: necesitatea de a avea un candidat comun la Bucureşti, au fost abordate şi diversele scenarii: alegeri primare, sondaje, instrumentele de care dispunem pentru a avea capacitatea să ajungem la un candidat comun împotriva doamnei Firea, lucrul acesta fiind evident coroborat cu perspectiva de a avea sau nu alegeri în două tururi",</b> a declarat vineri Dan Barna, liderul USR, după o întâlnire cu Dacian Cioloş, preşedibtele PLUS, şi premierul Ludovic Orban, preşedintele PNL.</p>
      <p>Alianţa USR-PLUS a anunţat, marţi, că va propune candidaţi unici la alegerile locale din 2020 în Bucureşti şi în toată ţara, iar candidaţii vor fi aleşi în lunile următoare. La Bucureşti, alegerea va fi făcută între Nicuşor Dan, candidatul promovat de USR, şi Vlad Voiculescu, promovat de PLUS. Ciprian Ciucu, PNL, vrea şi el să candideze la Primăria Capitalei.</p>
      <p><b>"PLUS l-a propus candidat pe Vlad Voiculescu, USR va propune un candidat la începutul lunii decembrie. Nicușor Dan poate fi un potențial candidat, el trebuie să se înscrie în procesul Alianței USR PLUS de desemnare a candidatului unic pentru primăria București",</b> au mai transmis reprezentanţii Alianţei 2020 USR-PLUS.</p>
      <p>Ciprian Ciucu, consilier municipal PNL, vrea să fie candidatul liberal la Primăria Capitalei. Nu este prima dată când îşi anunţă intenţia. Tot el a venit cu ideea unei confruntări în trei, Ciprian Ciucu, Nicuşor Dan şi Vlad Voiculescu, astfel încât Alianţa USR-PLUS şi PNL să aibă un singur candidat, cu şanse de a o învinge pe Gabriela Firea, candidatul PSD la Primăria Capitalei.</p>
      <h3>Citeşte şi: <a href="https://www.romaniatv.net/nicusor-dan-vlad-voiculescu-si-ciprian-ciucu-vor-sa-se-lupte-cu-gabriela-firea-pentru-primaria-capitalei_499425.html">Nicuşor Dan, Vlad Voiculescu şi Ciprian Ciucu vor să se lupte cu Gabriela Firea pentru Primăria Capitalei</a> </h3>
      <p> </p>
    </article>
  </body>
</html>