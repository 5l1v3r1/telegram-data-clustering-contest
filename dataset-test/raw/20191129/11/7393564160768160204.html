<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2588638/u-lvovi-pokazut-najkrasi-reklamni-roboti-z-festivalu-cannes-lions"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-29T11:34:00+00:00"/>
    <meta property="og:title" content="У Львові покажуть найкращі рекламні роботи з фестивалю Cannes Lions"/>
    <meta property="og:description" content="У Львові покажуть вражаючі роботи міжнародного фестивалю креативності Cannes Lions"/>
  </head>
  <body>
    <article>
      <h1>У Львові покажуть найкращі рекламні роботи з фестивалю Cannes Lions</h1>
      <address><time datetime="2019-11-29T11:34:00+00:00">29 Nov 2019, 11:34</time> by <a rel="author">Євгенія Пласконь</a></address>
      <p>
        <i>7 грудня у кінотеатрі Multiplex в СТРЦ "Spartak" покажуть роботи переможців найвідомішого міжнародного фестивалю креативності Cannes Lions (Канські леви, колишній міжнародний фестиваль реклами).</i>
      </p>
      <p>Як повідомили 032.ua у кінотеатрі, шедеври реклами та креативності показуватимуть в лише в HD. Квитки та розклад показів уже доступні на сайті та в мобільному додатку компанії.</p>
      <figure>
        <img src="https://s.032.ua/section/newsInText/upload/images/news/intext/000/051/499/screenshot-mailgooglecom-20191129-121710_5de0f030085c8.png"/>
      </figure>
      <p>Подивитися сеанс рекомендують усім, хто цінує якісний та яскравий креатив, непересічні короткометражні роботи та бездоганну режисуру. Невід’ємними складовими кожного із цих витворів мистецтва є сюжет та безкомпромісність виконання. Цьогорічну добірку шедеврів відрізняє ритмічність, музикальність та неординарність сюжетів, об'єднаних однією метою - перевернути уявлення про креативні комунікації та довести, що навіть комерційні історії можуть залишатися в пам’яті людей надовго.</p>
      <p>Покази організовує офіційне представництво фестивалю Cannes Lions в Україні ексклюзивно в мережі кінотеатрів Multiplex. Уже можна переглянути тізер:</p>
      <figure>
        <iframe src="https://www.youtube.com/embed/2kUNyPzIg9U" width="560" height="315" data-service="Youtube" scrolling="no"/>
      </figure>
      <p>Нагадаємо, у Львові стартувала "Чорна п'ятниця", сайт 032.ua <a href="https://www.032.ua/news/2587915/corna-patnica-u-lvovi-ostatocna-informacia-pro-znizki-ta-akcii-v-torgovih-centrah">розповідав</a> про акції та знижки в торгових центрах міста і не лише.</p>
    </article>
  </body>
</html>