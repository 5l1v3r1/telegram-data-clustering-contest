<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783848/%D8%A8%D8%A7%D8%B1%D9%86%D8%AF%DA%AF%DB%8C-%D8%AF%D8%B1-%D8%BA%D8%B1%D8%A8-%D8%AA%D9%87%D8%B1%D8%A7%D9%86-%D8%AA%D8%A7-%D8%AF%D9%88%D8%B4%D9%86%D8%A8%D9%87-%D8%A8%D8%A7%D8%B1%D8%B4-%D9%86%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:56:01+00:00"/>
    <meta property="og:title" content="هواشناسی اعلام کرد بارندگی در غرب/ تهران تا دوشنبه بارش ندارد"/>
    <meta property="og:description" content="سازمان هواشناسی اعلام کرد که امروز در بعضی نقاط استان های واقع در غرب، جنوب غرب و استان های واقع در زاگرس مرکزی بارش باران و در ارتفاعات و نقاط سردسیر بارش برف پیش بینی می شود."/>
  </head>
  <body>
    <article>
      <h1>هواشناسی اعلام کرد بارندگی در غرب/ تهران تا دوشنبه بارش ندارد</h1>
      <address><time datetime="2019-11-29T11:56:01+00:00">29 Nov 2019, 11:56</time> by <a rel="author" href="https://www.mehrnews.com/archive?jr=363" target="_blank">مسعود بربر</a></address>
      <p>مدیرکل پیش بینی و هشدار سریع سازمان هواشناسی در گفتگو با <a href="https://www.mehrnews.com/">خبرنگار مهر</a> اعلام کرد: امروز در بعضی نقاط استان های واقع در غرب، جنوب غرب و استان های واقع در زاگرس مرکزی بارش باران و در ارتفاعات و نقاط سردسیر بارش برف پیش بینی می شود.</p>
      <p>صادق ضیائیان افزود: همچنین در شمال غرب و استان های واقع در دامنه های جنوبی البرز غربی و مرکزی بارش پراکنده باران و در ارتفاعات بارش پراکنده برف پیش بینی می شود.</p>
      <p>وی ادامه داد: فردا شنبه و روز یکشنبه در غالب مناطق کشور جو پایدار و در شهرهای صنعتی و پرجمعیت هوای غبارآلود پیش بینی می شود اما از روز دوشنبه سامانه بارشی وارد کشور شده و سبب بارش باران و برف و کاهش نسبی دما در مناطق وسیعی از کشور خواهد شد.</p>
      <p>هوای تهران از امروز تا یکشنبه کمی ابری، همراه با غبار محلی و گاهی وزش باد پیش بینی شده و در سردترین ساعات طی این سه روز دمای ۶ درجه سانتیگراد را تجربه خواهد کرد. امشب شهرکرد با دمای منفی ۵ درجه سانتیگراد سردترین مرکز استان کشور خواهد بود.</p>
    </article>
  </body>
</html>