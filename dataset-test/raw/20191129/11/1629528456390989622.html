<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.idnes.cz/hokej/extraliga/ceske-budejovice-uzavreni-extraligy-stanovisko.A191129_517371_hokej_ten"/>
    <meta property="og:site_name" content="iDNES.cz"/>
    <meta property="article:published_time" content="2019-11-29T11:22:00+00:00"/>
    <meta property="og:title" content="Uzavření hokejové extraligy? V Českých Budějovicích nejsou proti"/>
    <meta property="og:description" content="Byla to zpráva, která vyděsila českobudějovické fanoušky. Hokejová extraliga se má uzavřít, a to možná už v této sezoně. Pro prvoligového lídra by to mohl být zásadní problém."/>
  </head>
  <body>
    <article>
      <h1>Uzavření hokejové extraligy? V Českých Budějovicích nejsou proti</h1>
      <address><time datetime="2019-11-29T11:22:00+00:00">29 Nov 2019, 11:22</time> by <a rel="author" href="https://www.idnes.cz/novinari/pavel-kortus.N4329" target="_blank">Pavel Kortus</a></address>
      <p>hokej - Tipsport extraliga 2019/2020 - 23:Kladno vs. Spartahokej - Tipsport extraliga 2019/2020 - 23:Pardubice vs. Plzeňhokej - Tipsport extraliga 2019/2020 - 23:Zlín vs. Litvínovhokej - Tipsport extraliga 2019/2020 - 23:K. Vary vs. Hr. Králové Byla to zpráva, která vyděsila českobudějovické fanoušky. Hokejová extraliga se má uzavřít, a to možná už v této sezoně. Pro prvoligového lídra by to mohl být zásadní problém.</p>
      <p>„Teď nemám žádné oficiální informace. Zaznamenal jsem pouze zprávy v médiích a na internetu. S naším klubem se o této věci nikdo nebavil, takže se nechci a nemohu vyjadřovat k něčemu, o čem nemám dost informací. K tomu se mohou vyjadřovat lidé na hokejovém svazu a z Asociace profesionálních klubů,“ uvedl generální manažer Motoru Stanislav Bednařík.</p>
      <p>Situace však není tak vážná, jak se zprvu zdálo. Minimálně v této sezoně by měl platit přímý postup do extraligy a naopak první ligu okusí nejhorší extraligový tým.</p>
      <p>„Podobné spekulace mě neděsí. Ty mě mohou začít strašit až v okamžiku, kdy budou známy podmínky uzavření a Motor by stál mimo, ale to snad nenastane,“ usměje se.</p>
      <p>O uzavření extraligy už se hovoří delší dobu. Českobudějovický Motor tento krok vítá. ¨</p>
      <p>„Uzavření extraligy je jeden z konceptů, který jsme minulý rok na podzim svazu předkládali. Byla to pro nás varianta číslo jedna. Číslo dvě přímý postup a sestup. Myšlenku uzavřené soutěže tedy podporujeme. Náš klub se uzavření extraligy rozhodně nebrání. Věřím, že případné přístupové podmínky splníme,“ dodal generální manažer Bednařík.</p>
    </article>
  </body>
</html>