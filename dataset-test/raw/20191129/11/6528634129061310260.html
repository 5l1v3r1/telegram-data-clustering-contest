<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/natale-coldiretti-stima-spesa-a-tavola-da-140-euro-a-famiglia"/>
    <meta property="og:site_name" content="FinanzaOnline"/>
    <meta property="article:published_time" content="2019-11-29T11:18:00+00:00"/>
    <meta property="og:title" content="Natale: Coldiretti stima spesa a tavola da 140 euro a famiglia"/>
    <meta property="og:description" content="Quest'anno gli italiani spenderanno 140 euro a famiglia per la tavola e i cibi di Natale, in linea con il dato dell’anno precedente. E’ quanto emerge da una analisi della …"/>
  </head>
  <body>
    <article>
      <h1>Natale: Coldiretti stima spesa a tavola da 140 euro a famiglia</h1>
      <address><time datetime="2019-11-29T11:18:00+00:00">29 Nov 2019, 11:18</time> by <a rel="author">Valeria Panigada</a></address>
      <p>Quest’anno gli italiani spenderanno 140 euro a famiglia per la tavola e i cibi di Natale, in linea con il dato dell’anno precedente. E’ quanto emerge da una analisi della Coldiretti sulla base della Xmas Survey della Deloitte. La spesa degli italiani per i cibi delle feste di fine 2019 è superiore del 7% rispetto ai 131 euro a famiglia messi a budget in media in Europa, dove gli spagnoli sono al vertice della classifica con una spesa di 173 euro a famiglia e in fondo ci sono i portoghesi con appena 107 euro. “Una tendenza che conferma la sempre maggiore attenzione per gli italiani alla convivialità che trova proprio nel Natale la sua massima espressione”, sottolinea Coldiretti. Non a caso un trend che si sta affermando – afferma la Coldiretti – è la preferenza accordata all’acquisto di prodotti Made in Italy, spesso legati al territorio, anche per aiutare l’economia nazionale e garantire maggiori opportunità di lavoro a sostegno della ripresa.</p>
    </article>
  </body>
</html>