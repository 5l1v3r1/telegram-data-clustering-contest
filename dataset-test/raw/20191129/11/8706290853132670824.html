<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/686837/6-chriseis-ton-filtron-kafe-pou-den-fantazeste"/>
    <meta property="og:site_name" content="enikos.gr"/>
    <meta property="article:published_time" content="2019-11-29T11:36:00+00:00"/>
    <meta property="og:title" content="6 χρήσεις των φίλτρων καφέ που δεν φαντάζεστε"/>
    <meta property="og:description" content="Γιατί με ένα φίλτρο μπορείτε να κάνετε πολλά περισσότερα από το να φτιάξετε..."/>
  </head>
  <body>
    <article>
      <h1>6 χρήσεις των φίλτρων καφέ που δεν φαντάζεστε</h1>
      <address>
        <time datetime="2019-11-29T11:36:00+00:00">29 Nov 2019, 11:36</time>
      </address>
      <p>Γιατί με ένα φίλτρο μπορείτε να κάνετε πολλά περισσότερα από το να φτιάξετε έναν καφέ.</p>
      <p>Πόσες φορές έχετε κολλήσει να τρίβετε ένα λεκέ στο τζάμι και να αντιστέκεται ή να σκέφτεστε πώς θα προστατέψετε το καλό σερβίτσιο. Ή μήπως σας τελείωσαν οι ταινίες της αποτρίχωσης; Το φίλτρο του καφέ έχει τη λύση για όλα αυτά.</p>
      <p><b>Καθαρά τζάμια </b>Αν έχετε ξεμείνει από ένα μαλακό πανί ή εφημερίδα και θέλετε να καθαρίσετε τα τζάμια ή το γυάλινο τραπεζάκι που έχει γεμίσει δαχτυλιές, πάρτε ένα φίλτρο γαλλικού καφέ και κάντε τη δουλειά σας. Το τζάμι, ο καθρέφτης και όλες οι επιφάνειες από γυαλί θα λάμψουν στο λεπτό.</p>
      <p><b>Σερβίτσια και ευαίσθητα αξεσουάρ</b> Θέλετε να μαζέψετε μετά τις γιορτές το καλό σερβίτσιο και δεν ξέρετε πώς να προστατέψετε κάθε κομμάτι του, ώστε να μην «τραυματιστεί»; Κανένα πρόβλημα. Χρησιμοποιήστε φίλτρα σαν διαχωριστικά ανάμεσά τους.</p>
      <p><b>Ανακύκλωση λαδιού </b>Το τηγάνισμα καλό είναι να το αποφεύγουμε όλοι, όμως σε περίπτωση που κάποια στιγμή ενδώσετε, μην ξεχνάτε ότι δεν πετάμε ποτέ το λάδι, αφού μπορεί να ανακυκλωθεί. Υπάρχουν μερικά σούπερ μάρκετ που παραλαμβάνουν λάδι τηγανίσματος για ανακύκλωση, έναντι μάλιστα χρηματικού αντιτίμου. Για να το παραδώσετε όμως καθαρό από τα κατάλοιπα του φαγητού που τηγανίστηκε, περάστε το πρώτα από ένα φίλτρο καφέ. Το ίδιο ισχύει για οποιοδήποτε υγρό θέλετε να φιλτράρετε και οι τρύπες από το σουρωτήρι είναι μεγάλες.</p>
      <p><b>Γρήγορη αποτρίχωση </b>Είστε έτοιμοι να κάνετε κερί στα φρύδια ή στα πόδια και ξαφνικά διαπιστώνετε ότι έχετε ξεμείνει από ταινίες; Κόψτε ένα φίλτρο σε μικρές λωρίδες και λύθηκε το πρόβλημα.</p>
      <p><b>Σερβίρετε τα σνακ σας</b> Ένας πολύ εύκολος τρόπος για να σερβίρετε τα σνακ σας είναι να τα βάζετε σε φίλτρα καφέ. Βάλτε τα ποπκόρν, τους ξηρούς καρπούς και τα πατατάκια σας και κεράστε με αυτά τους φίλους σας.</p>
      <p><b>Φτιάξτε το δικό σας τσά</b>ι Πάρτε βότανα της επιλογής σας και βάλτε τα μέσα σε ένα φίλτρο καφέ. Σφραγίστε το φίλτρο με λίγο σπάγγο. Βουτήξτε το φίλτρο σε μια κούπα ή ένα κατσαρολάκι ζεστό νερό και αφήστε το τσάι σας να γίνει. Μετά από 4-5 λεπτά βγάλτε το φίλτρο με τα βότανα και πετάξτε το. Το τσάι σας είναι έτοιμο.</p>
      <p>Πηγή: spirossoulis.com</p>
      <related>
        <h4>σχετικά άρθρα</h4>
        <a href="http://www.enikos.gr/society/685201/oi-7-enallaktikes-chriseis-tis-bananofloudas-pou-den-echete-skeft%0A%20%20%20%20%0A"/>
        <a href="http://www.enikos.gr/society/686795/lekkas-ston-realfm-den-yparchei-prognosi-seismon-einai-mia-karame%0A%20%20%20%20%0A"/>
        <a href="http://www.enikos.gr/society/686805/kykloforiaka-provlimata-sti-leoforo-vouliagmenis-chythike-elaiola%0A%20%20%20%20%0A"/>
        <a href="http://www.enikos.gr/society/686746/oi-akadimaikoi-zerefos-kai-synolakis-richnontai-sti-machi-gia-tin%0A%20%20%20%20%0A"/>
        <a href="http://www.enikos.gr/society/686767/se-koma-i-xadelfi-tis-megki-ntrio-meta-ton-seismo-stin-alvania-vi%0A%20%20%20%20%0A"/>
        <a href="http://www.enikos.gr/society/686765/nees-tourkikes-prokliseis-f-16-petaxan-pano-apo-to-makronisi-kai-%0A%20%20%20%20%0A"/>
        <a href="http://www.enikos.gr/society/686751/apergiakes-kinitopoiiseis-ergazomenon-tis-dei-syllalitirio-simera%0A%20%20%20%20%0A"/>
        <a href="http://www.enikos.gr/society/686747/lekkas-i-ektimisi-mou-einai-oti-den-tha-yparchei-synecheia-itan-e%0A%20%20%20%20%0A"/>
        <a href="http://www.enikos.gr/society/686753/trochaio-stin-kifisias-enas-travmatias-tora%0A%20%20%20%20%0A"/>
      </related>
    </article>
  </body>
</html>