<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/economie/abn-stopt-met-afgifte-doorlopend-krediet-1.1613845"/>
    <meta property="og:site_name" content="RD.nl"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="ABN stopt met afgifte doorlopend krediet"/>
    <meta property="og:description" content="ABN AMRO stopt per 9 december met het verstrekken van nieuwe doorlopende kredieten. Volgens een woordvoerster van de bank is er minder vraag naar nieuwe doorlopende kredieten en willen mensen meer aflossen om grip te houden op hun schulden."/>
  </head>
  <body>
    <article>
      <h1>ABN stopt met afgifte doorlopend krediet</h1>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author">ANP</a></address>
      <p>
        <b>ABN AMRO stopt per 9 december met het verstrekken van nieuwe doorlopende kredieten. Volgens een woordvoerster van de bank is er minder vraag naar nieuwe doorlopende kredieten en willen mensen meer aflossen om grip te houden op hun schulden.</b>
      </p>
      <p>Bij een doorlopend krediet wordt een maximum te lenen bedrag beschikbaar gesteld dat de consument kan opnemen wanneer dat nodig is. Dat hoeft niet volledig en er wordt alleen rente betaald over het deel van het krediet dat wordt opgenomen.</p>
      <p>Volgens Geld.nl is ABN AMRO de eerste Nederlandse grootbank die stopt met het verstrekken van nieuwe doorlopende kredieten. De financiële vergelijkingssite noemt dit „een positieve ontwikkeling”. „Een krediet waar je je leven lang opnieuw opnames uit kunt doen, vergt voor veel mensen te veel discipline, waardoor ze het nooit helemaal aflossen en het eigenlijk een doodlopend krediet wordt”, aldus Geld.nl.</p>
    </article>
  </body>
</html>