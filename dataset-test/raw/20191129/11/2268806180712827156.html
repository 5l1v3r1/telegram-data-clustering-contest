<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/athletics/britanskiyat-lekoatlet-mo-fara-shte-zashtitava-titlata-si-na-10-hilyadi-metra-v-tokio.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T11:45:08+00:00"/>
    <meta property="og:title" content="Британският лекоатлет Мо Фара ще защитава титлата си на 10 хиляди метра в Токио"/>
    <meta property="og:description" content="Четирикратният олимпийски шампион беше наблегнал на маратона през последните два сезона"/>
  </head>
  <body>
    <article>
      <h1>Британският лекоатлет Мо Фара ще защитава титлата си на 10 хиляди метра в Токио</h1>
      <address>
        <time datetime="2019-11-29T11:45:08+00:00">29 Nov 2019, 11:45</time>
      </address>
      <p>Британският лекоатлет Мо Фара ще защитава титлата си на 10 хиляди метра на Олимпийските игри в Токио догодина.</p>
      <p>36-годишният Фара се отказа от състезанията на писта след 2017 година, за да се концентрира в маратона. Той има златни олимпийски медали на 5 хиляди и 10 хиляди метра от Лондон 2012 и Рио де Жанейро 2016 и сега е решил отново да гони злато на писта.</p>
      <p>"Следващата година ще се върна на пистата и ще бягам 10,000 метра. За щастие не съм загубил скоростта си и ще тренирам здраво, за да видя какво мога да направя. Наистина съм развълнуван", сподели Фара.</p>
      <p>Фара, който има и шест световни титли на писта и до момента не е бягал маратон на голям форум, намекна по-рано през годината, че може да предприеме тази крачка. Той завърши осми на маратона на Чикаго през октомври, след като през 2018 година спечели на същото състезание още в третото си участие в маратона.  </p>
      <p>Британецът, който все пак трябва да покрие норматив за Олимпиадата в Токио, добави:</p>
      <p>"Беше вълнуващо да се състезавам в маратона през последните няколко години. Да спечеля маратона на Чикаго беше приятно и да завърша трети на маратона на Лондон беше добре".</p>
    </article>
  </body>
</html>