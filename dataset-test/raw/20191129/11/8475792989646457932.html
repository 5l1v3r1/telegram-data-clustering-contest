<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/halland/ungdomsmottagningen-varnar-for-man-som-staller-krankande-fragor"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T11:54:17+00:00"/>
    <meta property="og:title" content="Varning för man som ringer och ställer kränkande frågor"/>
    <meta property="og:description" content="En man som utger sig jobba på Ungdomsmottagningen har ringt upp en ungdom i Halmstad och ställt frågor av sexuell karaktär. Ungdomsmottagningen i Halmstad uppmanar nu de som drabbas att göra en polisanmälan."/>
  </head>
  <body>
    <article>
      <h1>Varning för man som ringer och ställer kränkande frågor</h1>
      <address><time datetime="2019-11-29T11:54:17+00:00">29 Nov 2019, 11:54</time> by <a rel="author">Mikael Gamm</a></address>
      <p>
        <b>En man som utger sig jobba på Ungdomsmottagningen har ringt upp en ungdom i Halmstad och ställt frågor av sexuell karaktär. Ungdomsmottagningen i Halmstad uppmanar nu de som drabbas att göra en polisanmälan.</b>
      </p>
      <p>Eva Thelander, avdelningschef på Ungdomsmottagningen i Halmstad, förklarar att man inte jobbar på det sättet.</p>
      <p>– Det handlar om väldigt ingående frågor som hur långt man kommit i puberteten och vad man har på sig för underkläder. Jag tycker det är förfärligt. Vi skulle aldrig någonsin ställa sådana här frågor, säger hon och kommer med ett råd till den som drabbas:</p>
      <p>– Rådet är att berätta om det för sina anhöriga och göra en polisanmälan.</p>
      <p>Avdelningschefen kan inte minnas att något liknande inträffat förut.</p>
    </article>
  </body>
</html>