<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805257/%D8%A8%D9%88%D9%86%D9%88%DA%86%DB%8C-%D8%AA%D8%A7%D8%AA%D9%86%D9%87%D8%A7%D9%85-%D8%AA%DB%8C%D9%85-%D8%A8%D8%B3%DB%8C%D8%A7%D8%B1-%D8%AE%D8%B7%D8%B1%D9%86%D8%A7%DA%A9%DB%8C-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:41:37+00:00"/>
    <meta property="og:title" content="بونوچی: تاتنهام تیم بسیار خطرناکی است"/>
    <meta property="og:description" content="لئوناردو بونوچی می گوید ترجیح می دهد در مرحله حذفی لیگ قهرمانان با تاتنهام روبرو نشود."/>
  </head>
  <body>
    <article>
      <h1>بونوچی: تاتنهام تیم بسیار خطرناکی است</h1>
      <address><time datetime="2019-11-29T11:41:37+00:00">29 Nov 2019, 11:41</time> by <a rel="author">مهرداد میرزایی</a></address>
      <p>لئوناردو بونوچی می گوید ترجیح می دهد در مرحله حذفی لیگ قهرمانان با تاتنهام روبرو نشود.</p>
      <p>به گزارش ایسنا و به نقل از گاتزتادلواسپورت، برتری یک بر صفر یوونتوس برابر اتلتیکومادرید باعث شد تا صعود تیم ایتالیایی به عنوان تیم نخست گروه به مرحله بعد قطعی شود و این تیم باید در مرحله یک هشتم نهایی با یک تیم دوم از گروه های هشت گانه غیر از گروه خود بازی کند. </p>
      <p>لئوناردو بونوچی درباره ادامه مسیر یوونتوس در لیگ قهرمانان اروپا گفت: تیمی که دوست ندارم با آن روبرو شویم تیم تاتنهام است. با آمدن مورینیو این تیم متحول شده است و فکر می کنم با تمام احترامی که برای پوچتینو قائل هستم تاتنهام الان تیم بسیار خطرناکی است. ما به هدف خودمان رسیدیم و توانستیم به عنوان تیم نخست راهی مرحله بعد شویم و الان تمام تمرکز ما روی لیگ است.</p>
      <p>او درباره اختلاف کریستیانو رونالدو و مائوریسیو ساری گفت: بین این دو صحبت شده است و مهمترین موضوع این است که وقتی بازیکنی از نظر فیزیکی آماده نیست بازیکنان دیگری داریم که بتوانند در ترکیب قرار بگیرند و وظیفه خود در گلزنی را انجام دهند. در این چند بازی اخیر اگر دیده باشید بازیکنان مختلف زیادی داشتیم که درخشیدند و خودشان را اثبات کردند. رونالدو هم یک بازیکن تیم است و حضور او باعث می شود رقابت در تیم بالا باشد و همه بازیکنان بخواهند در تیم بازی کنند.</p>
      <p>انتهای پیام</p>
    </article>
  </body>
</html>