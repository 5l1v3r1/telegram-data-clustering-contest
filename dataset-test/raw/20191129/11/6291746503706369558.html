<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/sinisa-mihajlovic-bologna-conferenza/"/>
    <meta property="og:site_name" content="Il Post"/>
    <meta property="article:published_time" content="2019-11-29T11:09:24+00:00"/>
    <meta property="og:title" content="La conferenza stampa di Sinisa Mihajlović con i medici che lo hanno curato"/>
    <meta property="og:description" content="«Mi sono rotto le palle di piangere», ha detto tra le altre cose l'allenatore serbo nella prima conferenza dopo le cure per la leucemia: sta bene ma occorre ancora cautela"/>
  </head>
  <body>
    <article>
      <h1>La conferenza stampa di Sinisa Mihajlović con i medici che lo hanno curato</h1>
      <h2>«Mi sono rotto le palle di piangere», ha detto tra le altre cose l'allenatore serbo nella prima conferenza dopo le cure per la leucemia: sta bene ma occorre ancora cautela</h2>
      <address>
        <time datetime="2019-11-29T11:09:24+00:00">29 Nov 2019, 11:09</time>
      </address>
      <p>Sinisa Mihajlović, allenatore serbo del Bologna, ha tenuto oggi una conferenza stampa nel centro sportivo del club con i medici dell’Ospedale Sant’Orsola che lo hanno seguito nelle cure dopo la leucemia acuta mieloide diagnosticatagli la scorsa estate: un modo per sancire il suo progressivo riavvicinamento al calcio. Le cure, infatti, procedono bene. Il recente trapianto di midollo osseo ha funzionato e non ci sono state complicazioni. Le sue condizioni sono soddisfacenti, ma occorre ancora molta cautela per via della fragilità del suo nuovo sistema immunitario: potrà riavvicinarsi alla squadra e al calcio, ma con ritmi ancora ridotti e senza frequentare posti affollati, stadi compresi, almeno per le prossime settimane.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fbfc1909official%2Fvideos%2F429334604409276%2F%3F__xts__%5B0%5D%3D68.ARBboC17keQ8datFnh29ul7by5zm0Rcb4_dl95Ttw4LHyT7hpJbycoT2nSFR8A5NZG3V6tZrNoRU1_T777hZ2Fe62CrqDgds71rkCdROggpdjNj1ZmL1AISvmL_ywPH7ZAAezh90dDHKDhCtBkHG4xxSkURJlc6d4dYzmXsWgE5MAykyBYxgYVczVfYfCKsjfrtzzTVz1WoxW8JMvangyPoLpRV4eaZOLP2b4BS2CXWIqSEKiWNOcSToVuLAnwQJpqTK2WUYDwKROIMmGx-0LtMuLvl3MC8nLdEN2PMRiMjHxJcOIlu8-5sgL2vLCsh-tr16UjhyDSFw2_mvGlzkxrM_kTQ8_9qj%26__tn__%3D-R&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p> </p>
      <p>Mihajlović ha ringraziato i dottori, il club, gli amici e la famiglia, commuovendosi più volte. Ha voluto mandare un messaggio di sostegno a tutti i malati che si stanno curando, dicendogli di non perdere mai la voglia di vivere. Ha parlato di tutte le fasi della malattia, di essere dimagrito nove chili e di aver perso il senso del gusto: tutte condizioni che però torneranno lentamente alla normalità. Dopo aver parlato degli ultimi mesi, ha detto di non voler sentire più parlare di malattia ed è passato ai temi calcistici, dicendo subito di essere «incazzato nero» per le recenti prestazioni deludenti del Bologna e di aver anche parlato con Zlatan Ibrahimović circa un un suo possibile trasferimento al Bologna: Mihajlović lo ritiene possibile.</p>
      <related>
        <h4>Articoli Correlati</h4>
        <a href="https://www.ilpost.it/2019/11/29/arsenal-unai-emery/"/>
        <a href="https://www.ilpost.it/2019/11/29/eniola-aluko-juventus/"/>
        <a href="https://www.ilpost.it/2019/11/29/migliori-invenzioni-2019-time/"/>
      </related>
    </article>
  </body>
</html>