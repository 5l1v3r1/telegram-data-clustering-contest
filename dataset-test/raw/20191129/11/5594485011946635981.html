<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/teror-patsient-bie-i-dushi-lekari-v-okrzhna-bolnitsa-sv-anna-sofiya-zakanva-se-da_news712056.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-29T11:24:00+00:00"/>
    <meta property="og:title" content="Терор: Пациент бие и души лекари в Окръжна болница „Св. Анна“-София, заканва се да..."/>
    <meta property="og:description" content="Размахвал белезници, а преди погрома сложил на камерите гумени ръкавици, за да не го снимат"/>
  </head>
  <body>
    <article>
      <h1>Терор: Пациент бие и души лекари в Окръжна болница „Св. Анна“-София, заканва се да...</h1>
      <h2>Размахвал белезници, а преди погрома сложил на камерите гумени ръкавици, за да не го снимат</h2>
      <address>
        <time datetime="2019-11-29T11:24:00+00:00">29 Nov 2019, 11:24</time>
      </address>
      <p>https://blitz.bg/kriminalni/teror-patsient-bie-i-dushi-lekari-v-okrzhna-bolnitsa-sv-anna-sofiya-zakanva-se-da_news712056.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1575017040-clipboard11.jpg"/>
        <figcaption>Снимка: БГНЕС</figcaption>
      </figure>
      <p><b>Лекари в болница „Св. Анна“-София са били обект на брутална агресия. Около 4 часа сутринта през нощта срещу петък в Клиниката по хирургия е извикана за консултация лекар от КАИЛ на болницата. Консултацията се е налагала заради лечението на тежко болен пациент, предава БГНЕС.</b><br/><br/>В това време друг пациент, който е приет в УМБАЛ „Св.Анна“-София за планова операция, започва да вилнее в коридора на Първо отделение на Клиника по хирургия.<br/><br/>Удря, блъска, души и обижда лекари и сестри, оплакаха се от лечебното заведение.<br/><br/>Размахва и белезници и заплашва с арест.<br/><br/>Предварително е сложил на камерите гумени ръкавици, с цел да предотврати видеозаснемането. Чупи и врата на клиниката.<br/><br/>Пострадалите лекари и сестри освен физически травми са в психически шок. Подадено е оплакване и тече разследване.<br/><br/>Ръководството на УМБАЛ „Св. Анна“-София категорично застава зад лекарите работещи в болницата и вярва, че спрямо виновника ще бъде приложена цялата сила на законите в България, заявяват от болницата. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>