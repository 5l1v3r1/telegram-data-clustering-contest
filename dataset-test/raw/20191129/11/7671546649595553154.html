<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915485"/>
    <meta property="og:site_name" content="Dnevnik"/>
    <meta property="article:published_time" content="2019-11-29T11:16:00+00:00"/>
    <meta property="og:title" content="#video Patti Smith na koncertu v Trstu recitirala Kosovela"/>
    <meta property="og:description" content="Ameriška kantavtorica Patti Smith je enega od dveh koncertov, ki ju je v začetku tedna v okviru turneje izvedla v Trstu, začela z poezijo Srečka Kosovela. Kot uvodno pesem v razprodanem gledališču Rossetti je recitirala Kosovelov Majhen plašč, poročajo mediji."/>
  </head>
  <body>
    <article>
      <h1>#video Patti Smith na koncertu v Trstu recitirala Kosovela</h1>
      <address><time datetime="2019-11-29T11:16:00+00:00">29 Nov 2019, 11:16</time> by <a rel="author">STA</a></address>
      <p>
        <b>Ameriška kantavtorica Patti Smith je enega od dveh koncertov, ki ju je v začetku tedna v okviru turneje izvedla v Trstu, začela z poezijo Srečka Kosovela. Kot uvodno pesem v razprodanem gledališču Rossetti je recitirala Kosovelov Majhen plašč, poročajo mediji.</b>
      </p>
      <p>Na tržaškem koncertu jo je na kitari in klavirju spremljal Tony Shanahan, nekdanji basist skupine Patti Smith Group. Odpela je tudi niz svojih najbolj znanih pesmi, Dancing Barefoot, Because the Night, Ghost Dance, Gloria, poleg Kosovelove pesmi je prebrala še nekaj Rilkejevih pesmi, koncert pa sklenila s skladbo People Have the Power, je zapisal časnik Delo.</p>
      <figure>
        <iframe src="https://www.youtube.com/embed/wNeb-uYUSuU" width="560" height="315" data-service="Youtube" scrolling="no"/>
      </figure>
      <p>Primorske novice pa so poročale, da je Kosovelovo pesem prebrala iz knjižice, ki ji jo je na prvem koncertu izročil njen oboževalec in ljubitelj Kosovela. Legendarna rockerica in pesnica jo je prebrala v angleščini.</p>
      <figure>
        <iframe src="https://www.youtube.com/embed/WLKmrxQ1O_E" width="560" height="315" data-service="Youtube" scrolling="no"/>
      </figure>
      <p>Kot sta še zapisala oba časnika, je na koncertih podprla mlade v boju proti podnebnim spremembam ter spomnila na žrtve v tržaški Rižarni in na nedavni potres v Albaniji.</p>
      <related>
        <h4>Preberite zadnje članke</h4>
        <a href="https://www.dnevnik.si/kartica/1042915647"/>
        <a href="https://www.dnevnik.si/1042915649/sport/hokej-na-ledu/kopitar-z-los-angelesom-do-zmage-proti-winnipegu"/>
        <a href="https://www.dnevnik.si/1042915645/slovenija/evangelicani-bodo-umestili-novo-cerkveno-vodstvo"/>
        <a href="https://www.dnevnik.si/1042915646/svet/benetke-z-referendumom-o-locitvi-od-mester"/>
      </related>
    </article>
  </body>
</html>