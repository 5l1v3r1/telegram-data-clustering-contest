<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/huawei-stoppar-chefer-som-forsvarade-kina-kan-i-dagslaget-inte-foretrada-huawei-sverige"/>
    <meta property="og:site_name" content="SVT Nyheter"/>
    <meta property="article:published_time" content="2019-11-29T11:09:39+00:00"/>
    <meta property="og:title" content="Efter SVT:s avslöjande: Chefer som försvarade Kinas politik stoppas från att företräda Huawei"/>
    <meta property="og:description" content="SVT:s avslöjande att två Huawei-chefer försvarat Kinas politik vid ett kundmöte får nu konsekvenser. Cheferna stoppas från att företräda Huawei Sverige, och bolaget ska även se över sina rutiner och sin kommunikation."/>
  </head>
  <body>
    <article>
      <h1>Efter SVT:s avslöjande: Chefer som försvarade Kinas politik stoppas från att företräda Huawei</h1>
      <address><time datetime="2019-11-29T11:09:39+00:00">29 Nov 2019, 11:09</time> by <a rel="author">Mikael Grill Pettersson, Fredrik Laurin</a></address>
      <slideshow>
        <figure>
          <img src="https://www.svtstatic.se/image/wide/992/24661782/1575026399"/>
          <figcaption>En av Huawei-cheferna hävdade att Kina inte blockerar internationella medier.<cite>Foto: Mark Schiefelbein/AP/TT</cite></figcaption>
        </figure>
        <figure>
          <img src="https://www.svtstatic.se/image/wide/992/24661118/1575023905"/>
          <figcaption>En av Huawei-cheferna hävdade att Kina inte blockerar internationella medier.<cite>Foto: SVT</cite></figcaption>
        </figure>
      </slideshow>
      <p>
        <b>SVT:s avslöjande att två Huawei-chefer försvarat Kinas politik vid ett kundmöte får nu konsekvenser. Cheferna stoppas från att företräda Huawei Sverige, och bolaget ska även se över sina rutiner och sin kommunikation.</b>
        <b>SVT:s avslöjande att två Huawei-chefer försvarat Kinas politik vid ett kundmöte får nu konsekvenser. Cheferna stoppas från att företräda Huawei Sverige, och bolaget ska även se över sina rutiner och sin kommunikation.</b>
      </p>
      <p>Två Huawei-chefer mötte tidigare i höst internetoperatören Bahnhofs vd Jon Karlung vid ett evenemang för bolagets svenska anställda. Mötet dokumenterades av en person som Karlung presenterade som en kollega. I själva verket var en SVT-medarbetare med dold kamera, som pressade Huawei-cheferna på vad Bahnhof skulle svara konsumenter som är kritiska till Kinas politik.</p>
      <p>Chefernas försvarade på flera punkter den kinesiska regeringens politik.</p>
      <ul>
        <li>Kinas övervakning av medborgarna <a href="https://www.svt.se/nyheter/inrikes/nordiska-huawei-chefer-forsvarar-kinas-overvakning-det-ar-en-bra-sak">beskrevs som ”en bra sak”</a>.</li>
        <li>Regimens blockering av internationella medier <a href="https://www.svt.se/nyheter/inrikes/dold-inspelning-visar-nordisk-huawei-chef-fornekar-kinas-mediecensur">förnekades</a>.</li>
        <li>Den ena chefen uppgav att det skulle finnas <a href="https://www.svt.se/nyheter/inrikes/nordisk-huawei-chef-tredje-hand-bakom-protester-i-hong-kong">en ”tredje hand”</a> bakom protesterna i Hongkong.</li>
        <li>Den andra chefen beskrev uigurer som ett folk som är <a href="https://www.svt.se/nyheter/inrikes/nordisk-huawei-chef-tredje-hand-bakom-protester-i-hong-kong">motståndare till mediciner</a>.</li>
      </ul>
      <h3>”Inte förenliga med Huaweis principer”</h3>
      <p>När SVT konfronterade Huawei Sveriges vd Kenneth Fredriksen menade han att det handlat om personliga uppfattningar som framförts i ett helt privat sammanhang.</p>
      <p>Men nu agerar alltså Huawei mot cheferna. ”De medarbetare som figurerar i inslaget kan i dagsläget inte företräda Huawei Sverige”, skriver man i ett uttalande, där det också heter att chefernas kommentarer ”inte är förenliga med Huaweis principer eller hur vi agerar i de länder där vi har verksamhet.</p>
      <p>”Huawei är ett privat företag som alltid följer de lagar och bestämmelser som råder i Sverige och andra länder. Vi tar inte heller instruktioner från någon regering eller myndighet som skulle vilja påverka oss. Våra medarbetare har som andra som arbetar här i Sverige rätt att uttrycka sin egen politiska uppfattning och åsikt. Men deras personliga uppfattning kan inte anses representera Huawei, de ska alltid följa våra policys och rutiner.”</p>
      <p>Huawei uppger också att man ser över ”våra rutiner och kommunikation till våra medarbetare för att tydliggöra vår inställning.”</p>
      <p>SVT har utan resultat sökt Huawei.</p>
      <related>
        <h4>Relaterat</h4>
        <a href="https://www.svt.se/nyheter/inrikes/dold-inspelning-visar-nordisk-huawei-chef-fornekar-kinas-mediecensur"/>
        <a href="https://www.svt.se/nyheter/inrikes/nordiska-huawei-chefer-forsvarar-kinas-overvakning-det-ar-en-bra-sak"/>
        <a href="https://www.svt.se/nyheter/inrikes/nordisk-huawei-chef-tredje-hand-bakom-protester-i-hong-kong"/>
        <a href="https://www.svt.se/nyheter/inrikes/darfor-anvander-svt-dold-kamera-for-att-granska-huawei"/>
      </related>
    </article>
  </body>
</html>