<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/sud_nimechchyny_vidkhylyv_pozovy_pro_zaboronu_budivnyctva_nazemnogo_prodovzhennya_quotpivnichnogo_potoku_2quot"/>
    <meta property="og:site_name" content="espreso.tv"/>
    <meta property="article:published_time" content="2019-11-29T11:50:00+00:00"/>
    <meta property="og:title" content="Суд Німеччини відхилив позови про заборону будівництва наземного продовження &quot;Північного потоку-2&quot;"/>
    <meta property="og:description" content="Вищий адміністративний суд федеральної землі Саксонія (Німеччина) відхилив чотири позову різних компаній, в яких вони намагалися заблокувати будівництво німецького трубопроводу Eugal, який повинен стати наземним продовженням &quot;Північного потоку-2&quot;"/>
  </head>
  <body>
    <article>
      <h1>Суд Німеччини відхилив позови про заборону будівництва наземного продовження "Північного потоку-2"</h1>
      <address>
        <time datetime="2019-11-29T11:50:00+00:00">29 Nov 2019, 11:50</time>
      </address>
      <p>Вищий адміністративний суд федеральної землі Саксонія (Німеччина) відхилив чотири позову різних компаній, в яких вони намагалися заблокувати будівництво німецького трубопроводу Eugal, який повинен стати наземним продовженням "Північного потоку-2"</p>
      <p>Про це повідомляє <a href="https://www.energate-messenger.de/news/197873/klagen-gegen-erdgasleitung-eugal-abgewiesen">Energate Messenger.</a></p>
      <p>Наголошується, що трубопровід Eugal повинен пролягати по території Німеччини від узбережжя Балтійського моря, на якому будують "Північний потік-2", на південь, до кордону з Чехією.</p>
      <p>У разі будівництва трубопроводу, "Газпром" зможе доставляти газ в обхід території України не тільки на північ Німеччини, але і в іншу Центральну і Західну Європу.</p>
      <p>Згідно з постановами суду, Земельна дирекція Саксонії при затвердженні планів будівництва не допустила ніяких помилок при здійсненні оцінки впливу на навколишнє середовище.</p>
      <p>Трубопровід Eugal також відповідає вимогам технічної безпеки при перетині вітряної електростанції.</p>
      <p>Нагадаємо, Польща <a href="https://espreso.tv/news/2019/11/15/polscha_pogrozhuye_nimechchyni_sudom_v_razi_zakhystu_quotpivnichnogo_potoku_2quot">погрожує Німеччині</a> судом в разі захисту "Північного потоку-2".</p>
      <p>Раніше суд Європейського Союзу <a href="https://espreso.tv/news/2019/09/10/poklasty_kray_monopoliyi_quotgazpromuquot_sud_yes_ukhvalyv_vygidne_ukrayini_polshi_ta_lytvi_rishennya_schodo_gazoprovodu_opal">за позовами Польщі і Литви</a> скасував рішення, яке дає "Газпрому" право використовувати до 100% потужностей газопроводу OPAL (сухопутного продовження "Північного потоку").</p>
      <p>За словами президента польської нафтогазової компанії PGNiG Пйотра Возняка, це <a href="https://espreso.tv/news/2019/09/11/u_polschi_sprognozuvaly_yak_znyzytsya_postachannya_gazu_quotpivnichnym_potokomquot_pislya_rishennya_sudu_po_opal">дозволить знизити</a> обсяги транспортування російського газу "Північним потоком" на 12,5 млрд кубометрів на рік.</p>
    </article>
  </body>
</html>