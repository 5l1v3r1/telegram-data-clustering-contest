<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1703492-borrell-reconeix-que-es-anomal-que-la-investidura-de-sanchez-depengui-d-erc-i-en-responsabilitza-el-pp.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-29T11:02:55+00:00"/>
    <meta property="og:title" content="Borrell reconeix que és “anòmal” que la investidura de Sánchez depengui d’ERC i en responsabilitza el PP"/>
    <meta property="og:description" content="L'encara ministre d'Exteriors diu que la formació de Junqueras no és &quot;progressista&quot;"/>
  </head>
  <body>
    <article>
      <h1>Borrell reconeix que és “anòmal” que la investidura de Sánchez depengui d’ERC i en responsabilitza el PP</h1>
      <address><time datetime="2019-11-29T11:02:55+00:00">29 Nov 2019, 11:02</time> by <a rel="author">ACN</a></address>
      <ul>
        <li>
          <b>L’encara ministre d’Exteriors diu que la formació de Junqueras no és “progressista”</b>
        </li>
      </ul>
      <p>El ministre d’Exteriors, Josep Borrell, ha assegurat aquest divendres que és una “situació anòmala” que la investidura del líder del PSOE, Pedro Sánchez, “depengui” del president d’ERC, Oriol Junqueras, condemnat per l’1-O. En una entrevista a Onda Cero, l’encara titular d’Exteriors n’ha responsabilitzat el PP per no voler facilitar la investidura. Ha dit que els socialistes no volen unes terceres eleccions espanyoles i que, per això, busquen la majoria parlamentària en un “altre lloc”. També ha reconegut que l’aritmètica parlamentària sorgida del 10-N requereix l’abstenció d’algun grup. Borrell ha negat que ERC sigui una formació “progressista” i ha dit que el seu “nacionalisme inflexible està a les antípodes d’una posició progressista”.</p>
      <p>En aquest sentit, ha criticat que el PP es queixi que l’independentisme tingui una influència “decisiva” per conformar una majoria parlamentària per la investidura però que no la faciliti.</p>
      <p>Respecte a les negociacions entre el PSOE i ERC, Borrell ha insistit que el dret a l’autodeterminació “no existeix” i que no es facilitarà en cap govern que “respecti la Constitució”. “Qualsevol negociació es farà respectant els límits constitucionals”, ha argumentat.</p>
      <related>
        <h4>Notícies relacionades</h4>
        <a href="http://www.elpuntavui.cat/politica/article/17-politica/1703475-asens-demana-a-erc-que-sigui-raonable-i-no-tingui-la-temptacio-de-fer-tacticisme.html"/>
        <a href="http://www.elpuntavui.cat/politica/article/17-politica/1703465-iceta-demana-a-erc-que-no-inicii-el-dialeg-a-partir-de-l-autodeterminacio-i-ho-deixi-per-mes-endavant.html"/>
        <a href="http://www.elpuntavui.cat/politica/article/17-politica/1703397-vilalta-afirma-que-les-posicions-estan-molt-allunyades-i-demana-al-psoe-un-compromis-ferm-i-explicit.html"/>
        <a href="http://www.elpuntavui.cat/politica/article/17-politica/1703375-erc-frena-la-pressa-de-sanchez-de-ser-investit-abans-de-nadal.html"/>
        <a href="http://www.elpuntavui.cat/politica/article/17-politica/1703535-zapatero-soste-que-el-fet-que-la-investidura-depengui-d-erc-es-la-voluntat-dels-ciutadans-i-defensa-el-dialeg.html"/>
      </related>
    </article>
  </body>
</html>