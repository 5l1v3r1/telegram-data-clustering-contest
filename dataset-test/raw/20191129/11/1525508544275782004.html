<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783791/%D8%AD%D9%85%D8%A7%DB%8C%D8%AA-%D9%87%D8%A7-%D8%AF%D8%B1-%D9%85%D8%B3%DB%8C%D8%B1-%D8%AD%D9%81%D8%B8-%D8%AA%D9%88%D9%84%DB%8C%D8%AF-%D9%88%D8%A7%D8%AD%D8%AF%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF%DB%8C-%D8%A7%D8%B1%D8%AF%D8%A8%DB%8C%D9%84-%D9%82%D8%B1%D8%A7%D8%B1-%D9%85%DB%8C-%DA%AF%DB%8C%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:02:15+00:00"/>
    <meta property="og:title" content="معاون استانداری اردبیل: حمایت‌ها در مسیر حفظ تولید واحدهای اقتصادی اردبیل قرار می‌گیرد"/>
    <meta property="og:description" content="اردبیل - معاون هماهنگی امور اقتصادی استانداری اردبیل گفت: حمایت‌ها باید بیشتر متوجه حفظ تولید و اشتغال واحدهای اقتصادی استان اردبیل قرار گیرد."/>
  </head>
  <body>
    <article>
      <h1>معاون استانداری اردبیل: حمایت‌ها در مسیر حفظ تولید واحدهای اقتصادی اردبیل قرار می‌گیرد</h1>
      <address>
        <time datetime="2019-11-29T11:02:15+00:00">29 Nov 2019, 11:02</time>
      </address>
      <p>به گزارش <a href="http://www.mehrnews.com/">خبرنگار مهر</a>، ارژنگ عزیزی پیش از ظهر جمعه در کارگاه آموزشی حمایت‌های قانونی بیمه بیکاری در شرایط بحران عنوان کرد: همواره در کشور ما در اکثر حوزه ها بیش از آنکه برای پیشگیری هزینه کنیم برای درمان هزینه می‌کنیم.</p>
      <p>وی افزود: در حوزه اشتغال هم باید قبول کرد از دست دادن شغل و استفاده از بیمه بیکاری معلول است نه علت و به همین دلیل حمایت باید بیشتر متوجه حفظ تولید و اشتغال واحدهای اقتصادی باشد.</p>
      <p>عزیزی ادامه داد: برای همین منظور اولویت مهم مسئولان استان از ابتدای سال جاری حفظ تولید و اشتغال واحدهای اقتصادی موجود، افزایش ظرفیت واحدهایی که کمتر از ظرفیت واقعی کار می‌کنند و در نهایت احیای واحدهای راکد بوده است.</p>
      <p>وی اضافه کرد: انجام این اولویت‌ها با عنایت به سرمایه گذاری‌های انجام شده آسانتر از سرمایه گذاری جدید است ولی در حین حال برای حمایت از سرمایه گذاری های جدید نیز استان با به حداقل رساندن بروکراسی اداری نهایت اهتمام را دارد.</p>
      <p>معاون هماهنگی امور اقتصادی استانداری اردبیل گفت: برای نمونه برابر تفاهم نامه‌ای که استاندار اردبیل با بانک‌های عامل کشور در تابستان امسال داشتند تامین منابع مالی بنگاه‌های اقتصادی استان در قالب تسهیلات بانکی تا سقف ۷۶۰۰ میلیارد تومان تعهد شد.</p>
      <p>عزیزی افرود: خوشبختانه نتیجه تلاش استاندار و مسئولان استانی این بوده که اگر در برخی استان‌ها آمار استفاده از بیمه بیکاری به ۳۵ درصد افزایش یافته ولی در استان اردبیل این افزایش به یک درصد هم نرسیده است.</p>
    </article>
  </body>
</html>