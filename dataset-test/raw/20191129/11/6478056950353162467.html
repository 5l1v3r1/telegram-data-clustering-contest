<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.diken.com.tr/almanya-baris-pinarinin-ardindan-turkiyeye-3-milyon-avroluk-silah-satmis/"/>
    <meta property="og:site_name" content="Diken"/>
    <meta property="article:published_time" content="2019-11-29T11:38:37+00:00"/>
    <meta property="og:title" content="Almanya ‘Barış Pınarı’nın ardından Türkiye’ye 3 milyon avroluk silah satmış"/>
    <meta property="og:description" content="Alman hükümeti, 'Barış Pınarı Harekatı' nedeniyle silah satışını durdurduğunu açıkladığı Türkiye'ye sonraki altı hafta içinde toplamda 3 milyon 90 bin avro tutarında silah satışına yeşil ışık yakmış."/>
  </head>
  <body>
    <article>
      <h1>Almanya ‘Barış Pınarı’nın ardından Türkiye’ye 3 milyon avroluk silah satmış</h1>
      <h2>Alman hükümeti, <b>‘Barış Pınarı Harekatı’ </b>nedeniyle silah satışını durdurduğunu açıkladığı Türkiye’ye sonraki altı hafta içinde toplamda 3 milyon 90 bin avro tutarında silah satışına yeşil ışık yakmış.</h2>
      <address>
        <time datetime="2019-11-29T11:38:37+00:00">29 Nov 2019, 11:38</time>
      </address>
      <p>Almanya Dışişleri Bakanı Heiko Maas, Türkiye’ye silah satışının durdurulduğunu 12 Ekim’de harekatın başlamasından üç gün sonra duyurmuştu.</p>
      <p>Reklam</p>
      <p><a href="https://www.dw.com/tr/alman-h%C3%BCk%C3%BCmeti-t%C3%BCrkiyeye-silah-sat%C4%B1%C5%9Flar%C4%B1na-onay-vermeyi-s%C3%BCrd%C3%BCr%C3%BCyor/a-51460665">DW Türkçe’nin haberine göre</a> yeni bilgi Federal Ekonomi Bakanlığı tarafından Sol Parti milletvekili Sevim Dağdelen’in soru önergesine verilen yanıtta yer aldı.</p>
      <p>Yanıtta izinlerin <b>‘Suriye’de harekat sırasında kullanılması mümkün silahları’ </b>kapsamadığı belirtildi.</p>
      <p>Buna göre Alman hükümeti deniz kuvvetlerinin kullanımına uygun, savaş gemisi teçhizatı benzeri 2 milyon 690 bin avro değerinde silahın satışına izin verdi. Hükümet ayrıca 400 bin avro değerinde askeri amaçlı kullanıma uygun elektronik cihazın satışına ve 2 bin 556 avro değerinde de hafif silah satılmasına onay verdi.</p>
      <p>Reklam</p>
      <p>
        <a href="http://www.diken.com.tr/almanya-turkiyeye-silah-satisini-durdurdu/">Almanya, Türkiye’ye silah satışını durdurdu</a>
      </p>
      <p>
        <a href="http://www.diken.com.tr/finlandiyadan-sonra-norvec-de-turkiyeye-silah-satisini-durdurdu/">Finlandiya’dan sonra Norveç de Türkiye’ye silah satışını durdurdu</a>
      </p>
    </article>
  </body>
</html>