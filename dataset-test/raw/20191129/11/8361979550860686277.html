<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/unaji-emeri-arsenal-vidpraviv-u-vidstavku-golovnogo-trenera-50056457.html"/>
    <meta property="og:site_name" content="НВ"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="Лондонський Арсенал оголосив про відставку головного тренера"/>
    <meta property="og:description" content="Лондонський Арсенал оголосив про відставку наставника команди Унаї Емері."/>
  </head>
  <body>
    <article>
      <h1>Лондонський Арсенал оголосив про відставку головного тренера</h1>
      <h2>Лондонський Арсенал оголосив про відставку наставника команди Унаї Емері.</h2>
      <address>
        <time datetime="2019-11-29T11:54:00+00:00">29 Nov 2019, 11:54</time>
      </address>
      <p>Як повідомляє офіційний сайт англійського клубу, це рішення прийнято в зв'язку з невідповідністю результатів і виступів колективу необхідному рівню.</p>
      <p>Тимчасово виконуючим обов'язки призначений екс-півзахисник команди Фредді Юнгберг. Разом із тим, клуб наголошує, що займається пошуком нового тренера.</p>
      <p>Читайте також:<br/><a href="https://nv.ua/ukr/sport/football/liga-yevropi-rezultati-matchiv-5-tur-video-oglyad-50056364.html">&amp;nbspМанчестер Юнайтед сенсаційно програв, клуб Реброва зберіг шанси на плей-офф. Результати Ліги Європи — відео</a></p>
      <p>Арсенал не зумів виграти сім попередніх матчів поспіль у всіх турнірах - це найгірший його результат за 27 років. Після 13-ти турів англійської Прем'єр-ліги (АПЛ) команда посідає восьме місце.</p>
      <p>Емері очолив колектив навесні 2018 року. Під його керівництвом той вийшов у фінал Ліги Європи-2019 і посів п'яту позицію в АПЛ минулого сезону.</p>
      <p>Повідомлялося, що <a href="https://nv.ua/ukr/sport/football/mourino-mozhe-ocholiti-arsenal-50051120.html">Арсенал розглядає кандидатуру Жозе Моуріньо</a> на посаду головного тренера команди. 20 листопада <a href="https://nv.ua/ukr/sport/football/zhoze-mourinyu-ocholiv-tottenhem-50054539.html">португальський фахівець став наставником</a> принципового суперника лондонців Тоттенхема.</p>
    </article>
  </body>
</html>