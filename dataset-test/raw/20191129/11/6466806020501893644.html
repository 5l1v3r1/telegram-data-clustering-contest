<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/belfold/kozelet/cikk/2019/11/29/magyarorszag-kesz-csatlakozni-az-eurazsiai-fejlesztes-bankhoz"/>
    <meta property="og:site_name" content="hirado.hu"/>
    <meta property="article:published_time" content="2019-11-29T11:38:00+00:00"/>
    <meta property="og:title" content="Magyarország kész csatlakozni az Eurázsiai Fejlesztés Bankhoz"/>
    <meta property="og:description" content="Magyarország kész elkezdeni a csatlakozási tárgyalásokat az Eurázsiai Fejlesztési Bankkal – jelentette ki Varga Mihály pénzügyminiszter a bank éves konferenciáján pénteken Moszkvában."/>
  </head>
  <body>
    <article>
      <h1>Magyarország kész csatlakozni az Eurázsiai Fejlesztés Bankhoz</h1>
      <address><time datetime="2019-11-29T11:38:00+00:00">29 Nov 2019, 11:38</time> by <a rel="author">MTI</a></address>
      <p>
        <b>Magyarország kész elkezdeni a csatlakozási tárgyalásokat az Eurázsiai Fejlesztési Bankkal – jelentette ki Varga Mihály pénzügyminiszter a bank éves konferenciáján pénteken Moszkvában.</b>
      </p>
      <p>„<i>Az előzetes tárgyalásokat követően Magyarország kifejezte készségét, hogy csatlakozzon az Eurázsiai Fejlesztési Bankhoz. A bank vezetőinek elmondtuk, a magyar kormány úgy döntött, hogy kész a pénzintézet teljes jogú tagjává válni</i>” – jelentette ki a tárcavezető.</p>
      <p>Elmondta, hogy a csatlakozási tárgyalások 2020-ban zárulhatnak le. Szavai szerint a magyar kormány az Eurázsiai Fejlesztési Bankban kitűnő lehetőségeket lát a közép-európai és az eurázsiai régió együttműködésének, valamint a közlekedési infrastruktúra, az ipar és a megújuló energiaforrások fejlesztésére.</p>
      <p>A bankhoz eddig Oroszország, Fehéroroszország, Örményország, Kazahsztán, Kirgizisztán és Tádzsikisztán csatlakozott.</p>
      <p>
        <i>A címlapfotó illusztráció.</i>
      </p>
      <p>Tweet</p>
    </article>
  </body>
</html>