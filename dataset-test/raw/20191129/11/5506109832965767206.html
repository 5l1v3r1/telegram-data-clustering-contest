<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/08/2149139/%DA%AF%D8%B2%D8%A7%D8%B1%D8%B4-%DA%A9%D9%86%D9%81%D8%B1%D8%A7%D9%86%D8%B3-%D8%AA%D9%87%D8%B1%D8%A7%D9%86-%D9%85%D8%A7%D8%AC%D8%B1%D8%A7%DB%8C-%D8%AD%D8%B6%D9%88%D8%B1-%D8%A8%DB%8C-%D8%A7%D8%AC%D8%A7%D8%B2%D9%87-%D8%B1%D9%88%D8%B3%D8%A7%DB%8C-%D8%B3%D9%87-%DA%A9%D8%B4%D9%88%D8%B1-%D8%AF%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-29T11:43:51+00:00"/>
    <meta property="og:title" content="گزارش: «کنفرانس تهران»؛ ماجرای حضور بی‌اجازه روسای سه کشور در ایران"/>
    <meta property="og:description" content="گروه تاریخ انقلاب خبرگزاری تسنیم- 8 آذرماه 76 پیش محمدرضا پهلوی برای دیدار با مقامات عالی آمریکا وبریتانیا به سفارت شوروی در تهران می‌رود. ملاقاتی که چند دقیقه و در حد یک سلام و احوال‌پرسی طول می‌کشد. این دیدار خلاف تمام رفت و آمدهای دیپلماتیک به خاک کشورها بود چراکه بدون اطلاع دولت ایران صورت گرفت."/>
  </head>
  <body>
    <article>
      <h1>گزارش: «کنفرانس تهران»؛ ماجرای حضور بی‌اجازه روسای سه کشور در ایران</h1>
      <h2>۷۶ سال پیش ایران میزبان نشست سران سه کشور شوروی، انگلستان و آمریکا در تهران بود. کنفرانسی که در روز برگزاری مسئولان ایرانی از آن باخبر شدند!</h2>
      <address>
        <time datetime="2019-11-29T11:43:51+00:00">29 Nov 2019, 11:43</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/08/1398090815085175318994124.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>گروه تاریخ انقلاب <a href="https://www.tasnimnews.com/">خبرگزاری تسنیم</a>- 8 آذرماه 76 پیش محمدرضا پهلوی برای دیدار با مقامات عالی آمریکا وبریتانیا به سفارت شوروی در تهران می‌رود. ملاقاتی که چند دقیقه و در حد یک سلام و احوال‌پرسی طول می‌کشد. این دیدار خلاف تمام رفت و آمدهای دیپلماتیک به خاک کشورها بود چراکه بدون اطلاع دولت ایران صورت گرفت.</p>
      <p>
        <a href="http://tn.ai/2077967">رنجبر کرمانی: «چرچیل» و «آیزنهاور» برای کودتای 28 مرداد به تفاهم رسیدند</a>
      </p>
      <p>6 آذر سال 1322 رؤسای جمهور سه کشور فاتح جنگ جهانی دوم بدون اطلاع دولت وقت وارد خاک ایران شده و یکی از کنفرانس‌های چندگانه‌شان را در تهران برگزار کردند. در این کنفرانس چهار روزه «فرانکلین روزولت» رئیس‌جمهو،«وینستون چرچیل»نخست‌وزیر انگلیس و «ژوزف استالین»رهبر اتحاد جماهیر شورویدرباره وضعیت جهان بعد از جنگ جهانی دوم صحبت کردند.</p>
      <p>ایران در آن زمان همچنان در اشغال قوای متفقین بود. نیروهای شوروی در آذربایجان و نظامیان انگلیسی در اطراف تهران حضور داشتند. سوم شهریور 1320، قوای متفقین برای نجات شوروی از پیشروی آلمان‌ها به این بهانه که "ایران در مقابل متفقین و درخواست‌های آنان سیاست مبهمی در پیش گرفته و در اخراج عمال آلمان اقدامی نکرده" به خاک این کشور حمله کردند. حرکت آنها در آن زمان به سمت تهران موجب شد تا رضاشاه روز 25 شهریور از سلطنت استعفا دهد.</p>
      <p>با استعفای رضاشاه و تلاش‌های ذکاءالملک فروغی نخست‌وزیر وقت، محمدرضای 22 ساله جای پدر بر تخت سلطنت نشست وبا حضور در مجلس سوگند یاد کرد. با ورود متفقین به خاک شوروی و عقب‌راندن آلمان‌ها، سیاست دولت انگلستان در ایران تغییر کرد و از شاه جدید حمایت کرد.</p>
      <p>علت تشکیل این کنفرانس در تهران به پیشنهاد استالین رهبر شوروی بود و ملاقات نیز در محل سفارت شوروی برگزار شد. در روز ورود رهبران متفقین، علی سهیلی نخست‌وزیر وقت ایران در جریان سفر این سه‌ نفر قرار داده شد و وی نیز خبر حضور آنها را به سمع محمدرضا پهلوی که بعد از تبعید پدرش به سلطنت رسیده بود، می‌دهد.محمدرضاشاه نیز برای شرکت در کنفرانس ناگزیر شدبه محل سفارت برود اما در جریان کنفرانس، چرچیل و روزولت حاضر نشدند به دیدار شاه بروند و با وی تنها در محل سفارت دیدار کردند.</p>
      <figure>
        <img src="https://newsmedia.tasnimnews.com/Tasnim/Uploaded/Image/1397/09/06/1397090617003028316007794.jpg"/>
      </figure>
      <p>
        <b>دیدار سرپایی چرچیل با محمدرضا شاه پهلوی</b>
      </p>
      <p>چرچیل نخست‌وزیر انگلستان تنها برای چند دقیقه در حیاط سفارت شوروی با شاه دیدار کرد که به یک سلام و احوال‌پرسی و گرفتن عکس ختم شد. در ملاقات با روزولت نیزمحمدرضا پهلوی درخواست کرد پدرشرا از جزیره موریس به نقطه دیگری که آب و هوایی بهتری داشته باشد تبعید کنند. هرچند رفتار استالین با شاه جواندر ظاهر محترمانه‌تر به نظر می‌رسید و پذیرفت در ضیافت شام وی در کاخ سعدآباد شرکت کند.</p>
      <p>
        <a href="http://tn.ai/2082553">آیا رضاشاه در جنگ جهانی متحد آلمان شد؟</a>
        <a href="http://tn.ai/1828131">چگونه نیروهای شوروی و انگلیس «رضاشاه» را از سلطنت برکنار کردند؟</a>
      </p>
      <p>اولین خبر مربوط به این کنفرانس پس از عزیمت رهبران متفقین به کشور‌هایشان، توسط سهیلی در جلسه مشترک هیأت دولت، نمایندگان مجلس و سران لشکری و کشوری در روز 10 آذرماهمنتشر شد. سهیلی در این جلسه می‌گوید "ابتدا از طریق کاردار شوروی در تهران در جریان برگزاری این اجلاس در تهران قرار گرفتم... روز 4 آذر استالین و روز پنجم آذر روزولت و چرچیل وارد تهران شدند. کنفرانس مشترک آنان روز 6 آذر شروع شد. روز هفتم آذر نشست محرمانه آنان در سفارت شوروی جریان داشت، روز نهم این نشست خاتمه یافت و اعلامیه مشترک آنان منتشر شد و روز دهم رهبران هر سه کشور از ایران خارج شدند."</p>
      <p>در کنفرانس تهران بود کهطرح عملیات نهایی برای درهم شکستن نیروی مقاومت آلمانی‌ها تهیه شد.طرح ایجاد جبهه دوم و پیاده شدن قوای آمریکایی، انگلیسی، کانادایی و فرانسه آزاد در سواحل نورماندی فرانسه در 16 خرداد 1323 و ضد حمله بزرگ ارتش سرخ شوروی به نیروهای آلمان با هدف بیرون راندن قطعی آلمانی‌ها از خاک شوروی در تیر 1323 از جمله مسائلی بود که در این نشست تصمیم‌گیری شد.</p>
      <p>در کنفرانس تهران، در مورد تجزیه آلمان نیز گفت‌وگوهایی به عمل آمد. در جریان این مذاکرات، روزولت تنها راه مجازات آلمان را تجزیه این کشور عنوان کرد و چرچیل و استالین هم با این نظر مخالفت نکردند.</p>
      <p>سران متفقیندر دومین روز حضور بی‌اجازه درتهران، علاوه بر تصمیم‌گیری برای جهان پس از جنگ جهانی دوم، تولد 69 سالگی چرچیل را جشن گرفتند. در این جشن، چرچیل شمشیر استالینگراد را که یکشمشیرتیغه بلند دولبه تشریفاتی است از طرفجرج ششم، پادشاه بریتانیا بهجوزف استالینرهبراتحاد جماهیر شورویاهدا کرد که با استقبال وی وفرانکلین روزولت روبرو شد.</p>
      <p>در پایان این کنفرانس، روز 10 آذر سران متفقین اعلامیه مشترکی را به امضا رساندند که در یک بند آندرباره ایران نوشته شدهبود "سه دولت نامبرده تصدیق دارند که این جنگ مشکلات اقتصادی خاصی برای ایران فراهم آورده و موافقت دارند که با در نظر گرفتن احتیاجات سنگینی که عملیات جنگی جهانی بر آنها تحمیل می‏‌کند و کمی وسایل حمل و نقل در دنیا و همچنین کمی مواد خام و سایر حوائج کشوری، کمک‏های اقتصادی خود را تا حد امکان به دولت ایران ادامه بدهند." بندی که بیشتر به یک تعارف سیاسی شباهت داشت چراکه این سه دولت هیچگاه حاضر نشدند غرامتی بابت خساراتی که ایران از جنگ جهانی دوم و حمله متفقین به خاک ما خورده بود بپردازند.</p>
      <p>انتهای پیام/</p>
    </article>
  </body>
</html>