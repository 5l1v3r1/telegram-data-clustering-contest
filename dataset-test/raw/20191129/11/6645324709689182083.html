<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/marinov-otreche-v-pirogov-da-e-imalo-vzriv-ne-bila-padala-i-stena-news_1410910.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="Маринов отрече в &quot;Пирогов&quot; да е имало взрив, не била падала и стена"/>
    <meta property="og:description" content="Не е имало взрив в Пирогов ."/>
  </head>
  <body>
    <article>
      <h1>Маринов отрече в "Пирогов" да е имало взрив, не била падала и стена</h1>
      <address><time datetime="2019-11-29T11:54:00+00:00">29 Nov 2019, 11:54</time> by <a rel="author" href="https://www.actualno.com/editors/uid/101" target="_blank">Милена Славкова</a></address>
      <p>Не е имало взрив в "Пирогов". Оказва се, че няма и стена, която да е разрушена, има напукана стена при инцидента в "Пирогов". Най-вероятно първо е започнало горене, след което се е чуло нещо като пукот от високата температура. Това коментира в кулоарите на парламента вътрешният министър Младен Маринов, предаде репортер на БГНЕС. <br/><br/><br/>Маринов потвърди, че разследващите работят и по версията, че инцидентът е възникнал заради запалена цигара.</p>
      <related>
        <a href="https://www.actualno.com/crime/zapalena-cigara-ostava-vodeshtata-versija-za-pojara-v-pirogov-news_1410750.html"/>
      </related>
      <p>"Трябва да видим откъде е тръгнала искрата", заяви той и каза, че е необходимо да се изчака излизането на експертизите. Припомняме, че ден след пожара в болница "Пирогов", категорично е изяснено, че пламъците не са предизвикани от взрив на кислородна бутилка. Това съобщи шефът на Главната дирекция "Пожарна безопасност и защита на населението" главен комисар Николай Николов. По неофициална информация <a href="https://www.actualno.com/society/zapalima-smes-e-naj-verojatnata-prichina-za-vzriva-v-pirogov-news_1410718.html">огънят е тръгнал</a> от цигара, запалена от пациент. Според пожарната щетите не са причинени от взривена кислородна бутилка, каквато беше <a href="https://www.actualno.com/society/zapalima-smes-e-naj-verojatnata-prichina-za-vzriva-v-pirogov-news_1410718.html">първоначалната версия</a>.</p>
    </article>
  </body>
</html>