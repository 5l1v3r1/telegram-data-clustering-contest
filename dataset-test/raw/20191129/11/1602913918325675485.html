<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/cum-poti-avea-un-dormitor-elegant-si-un-plus-de-confort-prin-alegerea-unui-pat-tapitat-18631356"/>
    <meta property="og:site_name" content="Ziarul Financiar"/>
    <meta property="article:published_time" content="2019-12-02T13:00:00+00:00"/>
    <meta property="og:title" content="Cum poţi avea un dormitor elegant şi un plus de confort prin alegerea unui pat tapiţat"/>
    <meta property="og:description" content="Ethan Allen, Caracole şi Bernhardt - trei branduri americane de mobilier de lux - sunt prezente într-un magazin de 2.000 de metri pătraţi amplasat în centrul comercial Băneasa Shopping City din nordul Capitalei."/>
  </head>
  <body>
    <article>
      <h1>Cum poţi avea un dormitor elegant şi un plus de confort prin alegerea unui pat tapiţat</h1>
      <address>
        <time datetime="2019-12-02T13:00:00+00:00">02 Dec 2019, 13:00</time>
      </address>
      <p>
        <b>Ethan Allen, Caracole şi Bernhardt - trei branduri americane de mobilier de lux - sunt prezente într-un magazin de 2.000 de metri pătraţi amplasat în centrul comercial Băneasa Shopping City din nordul Capitalei.</b>
      </p>
      <p>Sursă foto: <a href="https://selectdesign.ro/de-ce-sa-alegi-un-pat-tapitat/">https://selectdesign.ro/de-ce-sa-alegi-un-pat-tapitat/</a></p>
      <p>Pe o piaţă internaţională, în care oricine este liber să aleagă dintre o varietate largă de produse şi servicii, este important să facem alegerile potrivite, mai ales când vine vorba despre confortul propriei persoane. Şi ce poate fi mai important decât confortul din propria locuinţă, unde, chiar dacă nu petrecem prea mult timp din cauza activităţilor zilnice, ne retragem să ne odihnim atât după zilele grele cât şi la finalul unor zile mai bune.</p>
      <p>Dar când avem la îndemână atâtea opţiuni, cum ştim că facem alegerea corectă atunci când ne amenajăm dormitorul, atunci când este momentul să ne alegem un pat?</p>
      <p>Pe piaţă există o varietate de paturi, în stiluri dintre cele mai diverse, însă, trebuie să recunoaştem că un pat tapiţat fură inima oricui. De ce? Este o piesă-vedetă a dormitorului prin ţinuta elegantă pe care o oferă întregii camere, cu care atrage orice privire şi îi adaugă un aer sofisticat, este de părere Diana Şucu, cea care a adus pe piaţa locală trei branduri americane de mobilier de lux - Ethan Allen, Caracole şi Bernhardt - prezente într-un magazin de 2.000 de metri pătraţi amplasat în centrul comercial Băneasa Shopping City din nordul Capitalei.</p>
      <p>În plus, confortul pe care îl oferă un pat tapiţat este net superior unuia obişnuit, a adăugat antreprenoarea, oferind ca exemplu momentul de lectură sau de privit la TV. „Când stai sprijit de tăblia patului de multe ori rezultă o poziţie inconfortabilă. Însă, nu acelaşi lucru se poate spune şi despre o tăblie tapiţată, în care parcă te cufunzi şi care îţi îmbracă corpul. Este de menţionat şi confortul fonic pe care îl oferă un pat tapiţat, datorită tăbliei înalte, capitonate. Toate acestea contribuie la crearea unui mediu mai liniştit şi mai confortabil.”</p>
      <p>Printre avantajele care vin la pachet cu alegerea unui pat tapiţat se numără şi faptul că este uşor de întreţinut. Astfel, un pat tapiţat poate fi curăţat cu uşurinţă, aspirându-l săptămânal, de preferat, pentru a menţine confortul şi curăţenia camerei.</p>
      <p>Totuşi, care este diferenţa majoră dintre cele două tipuri de paturi -pat tapiţat şi pat netapiţat-? Diana Şucu explică faptul că modelele tapiţate, deşi au un design clasic, pot fi integrate în aproape orice tip de amenajare. Chiar şi într-una modernă. În schimb, paturile netapiţate se potrivesc perfect într-o amenajare clasică, unde accentul se pune pe mobilierul din lemn masiv.</p>
      <p>„Un pat tapiţat adaugă personalitate dormitorului şi oferă tot confortul de care ai nevoie. Înainte de a face o alegere, este bine să te gândeşti ce fel de atmosferă vrei să creezi şi ce stil vrei să predomine în dormitorul tău.”</p>
    </article>
  </body>
</html>