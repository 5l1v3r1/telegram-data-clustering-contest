<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642635/%D9%81%D9%82%D8%B7-%D8%AB%D8%A8%D8%AA%E2%80%8C%D9%86%D8%A7%D9%85%DB%8C%E2%80%8C%D9%87%D8%A7-%D9%85%D8%AC%D8%A7%D8%B2-%D8%A8%D9%87-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%A7%D9%84-%D9%BE%DB%8C-%D8%AC%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="فقط ثبت‌نامی‌ها مجاز به استفاده از ال پی جی هستند"/>
    <meta property="og:description" content="مدیر شرکت پخش فرآورده‌های نفتی منطقه تهران گفت: تنها کسانی که قبلا ثبت نام کرده‌اند مجاز به استفاده از گاز ال پی جی هستند."/>
  </head>
  <body>
    <article>
      <h1>
        <a href="https://www.bultannews.com/fa/news/642635/%D9%81%D9%82%D8%B7-%D8%AB%D8%A8%D8%AA%E2%80%8C%D9%86%D8%A7%D9%85%DB%8C%E2%80%8C%D9%87%D8%A7-%D9%85%D8%AC%D8%A7%D8%B2-%D8%A8%D9%87-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%A7%D9%84-%D9%BE%DB%8C-%D8%AC%DB%8C-%D9%87%D8%B3%D8%AA%D9%86%D8%AF">فقط ثبت‌نامی‌ها مجاز به استفاده از ال پی جی هستند</a>
      </h1>
      <h2>مدیر شرکت پخش فرآورده‌های نفتی منطقه تهران گفت: تنها کسانی که قبلا ثبت نام کرده‌اند مجاز به استفاده از گاز ال پی جی هستند.</h2>
      <address><time datetime="2019-11-29T11:56:00+00:00">29 Nov 2019, 11:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ابراهیم توسلی با بیان این‌که <b>گاز مایع</b> تنها در یک جایگاه آن هم در میدان آرژانتین توزیع می‌شود، اظهار کرد: تنها تاکسی‌هایی که از طرح قبلی باقی مانده‌اند می‌توانند از این <b>فرآورده نفتی</b> استفاده کنند و برای مابقی خودروها وجه قانونی وجود ندارد.</p>
      <p>وی در خصوص وضعیت قیمت این فرآورده نفتی، گفت: قیمت ال پی جی ثابت مانده، اما برخی سودجوها در این راستا اقدام به سوء‌استفاده کرده‌اند که با این دسته از افراد نیز قطعا مقابله خواهد شد اما تغییر قیمتی از سوی دولت در این فرآورده نفتی نداشته‌ایم.</p>
      <p>مدیر شرکت پخش فرآورده‌های نفتی منطقه تهران در خصوص میزان توزیع گاز ال پی جی در استان تهران گفت: ماه گذشته بیش از ۱۰ هزار تن ال پی جی توزیع شده است.</p>
      <p>انوشیروان محسنی بندپی در این رابطه اظهار کرد: توزیع گاز مایع در سطح استان تهران با یک مشکل عمده مواجه است و آن این‌که سهمیه اختصاصی به استان تهران با مصرف واقعی اختلاف فاحشی دارد لذا مقرر شد که لیست مصارف واقعی توسط سازمان صنعت، معدن و تجارت استان تهران ارائه شود.</p>
      <p>وی تاکید کرد: بر این‌ مساله که در حال حاضر یک سوم آنچه که به عنوان سهمیه توزیع می‌شود مصرف مشخصی دارد و دو سوم باقی‌مانده معلوم نیست کجا صرف می‌شود.</p>
    </article>
  </body>
</html>