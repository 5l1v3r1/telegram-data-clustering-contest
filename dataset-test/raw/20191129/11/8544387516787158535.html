<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/29/oaed-kinofelis-ergasia-pote-eidikotites/"/>
    <meta property="og:site_name" content="neolaia.gr"/>
    <meta property="article:published_time" content="2019-11-29T11:31:59+00:00"/>
    <meta property="og:title" content="ΟΑΕΔ Κοινωφελής Εργασία: Πότε ξεκινάει το πρόγραμμα 35.000 ανέργων σε Δήμους – Δείτε τις ειδικότητες!"/>
    <meta property="og:description" content="Στις αρχές του μήνα Ιανουαρίου 2020, όπως αναφέρουν τα dikaiologitika, αναμένεται να ξεκινήσουν οι αιτήσεις για το νέο πρόγραμμα ΟΑΕΔ κοινωφελής εργασία που απευθύνεται συνολικά σε 35.000 άνεργους σε όλους τους Δήμους, με στόχο οι ωφελούμενοι να έχουν πιάσει δουλειά είτε στα τέλη Ιανουαρίου του 2020, είτε εντός Φεβρουαρίου 2020."/>
  </head>
  <body>
    <article>
      <h1>ΟΑΕΔ Κοινωφελής Εργασία: Πότε ξεκινάει το πρόγραμμα 35.000 ανέργων σε Δήμους – Δείτε τις ειδικότητες!</h1>
      <h2>Το Neolaia.gr παρουσιάζει όλες τις αναλυτικές πληροφορίες για την ΟΑΕΔ Κοινωφελής Εργασία: Ειδικότητες, δικαιολογητικά, μοριοδότηση, κριτήρια, αλλά και γενικά προσόντα που απαιτούνται για την υποβολή της ηλεκτρονικής αίτησης!</h2>
      <address><time datetime="2019-11-29T11:31:59+00:00">29 Nov 2019, 11:31</time> by <a rel="author">neolaia.gr Team</a></address>
      <p>Στις αρχές του μήνα Ιανουαρίου 2020, όπως αναφέρουν τα <i>dikaiologitika</i>, αναμένεται να ξεκινήσουν οι αιτήσεις για το νέο πρόγραμμα <b><a href="https://www.neolaia.gr/tag/%ce%bf%ce%b1%ce%b5%ce%b4/">ΟΑΕΔ </a>κοινωφελής εργασία</b> που απευθύνεται συνολικά σε 35.000 άνεργους σε όλους τους Δήμους, με στόχο οι ωφελούμενοι να έχουν πιάσει δουλειά είτε στα τέλη Ιανουαρίου του 2020, είτε εντός Φεβρουαρίου 2020.</p>
      <h3>ΟΑΕΔ Κοινωφελής Εργασία:</h3>
      <p>Πιο συγκεκριμένα, την Πέμπτη 28 Νοεμβρίου (χθες δηλαδή), εγκρίθηκε το πρόγραμμα του ΟΑΕΔ Κοινωφελής Εργασία από την Επιτροπή Παρακολούθησης του Επιχειρησιακού Προγράμματος Ανάπτυξη Ανθρώπινου Δυναμικού (ΕΠΑΝΑΔ) και βγήκε η κατανομή των θέσεων ανά Δήμο.</p>
      <h3>ΟΑΕΔ Κοινωφελής Εργασία 2019: Aναλυτικές πληροφορίες</h3>
      <p>Το <b>Neolaia.gr</b> σας παρουσιάζει όλες τις αναλυτικές πληροφορίες: Τις ειδικότητες, τα δικαιολογητικά, την μοριοδότηση, τα κριτήρια, αλλά και τα γενικά προσόντα που απαιτούνται για την υποβολή της ηλεκτρονικής αίτησης στον ΟΑΕΔ.</p>
      <p>Συνολικά θα ανοίξουν <b>35.000 θέσεις</b>, οι οποίες θα καλυφθούν από μακροχρόνια ανέργους που είναι εγγεγραμμένοι στα μητρώα του ΟΑΕΔ και το πρόγραμμα θα διαρκέσει <b>οκτώ μήνες.</b></p>
      <p>
        <b>Στόχος του προγράμματος είναι:</b>
      </p>
      <p>-Η αντιμετώπιση των επιπτώσεων της μακροχρόνιας ανεργίας και</p>
      <p>-Η επανασύνδεση των μακροχρόνια ανέργων με την αγορά εργασίας, καθώς και στην προαγωγή της κοινής ωφέλειας σε τοπικό επίπεδο, με την κάλυψη κοινωνικών αναγκών.</p>
      <p>Υπενθυμίζουμε ότι το προηγούμενο διάστημα δηλώθηκαν από Δήμους και Περιφέρειες οι απαιτούμενες ειδικότητες που αντιστοιχίζονται με τις ανάγκες που προκύπτουν για την υλοποίηση των δηλωθέντων αντίστοιχων έργων. Μετά τα αιτήματα των ΟΤΑ οι αρμόδιες υπηρεσίες του υπουργείου Εργασίας και του ΟΑΕΔ προχώρησαν στην κατάρτιση του προγράμματος προκειμένου να εντάξουν στον β΄κύκλο του προγράμματος μόνο εκείνους που είναι αναγκαίοι για την υλοποίηση των έργων.</p>
      <h3>Ειδικότητες:</h3>
      <p>Οι θέσεις που προκηρύσσονται αντιστοιχούν σε εκατοντάδες ειδικότητες υποχρεωτικής, δευτεροβάθμιας, τεχνολογικής και πανεπιστημιακής εκπαίδευσης, όπως <b>διοικητικού και οικονομικού προσωπικού, ψυχολόγων, κοινωνικών λειτουργών, νοσηλευτών, δασκάλων, νηπιαγωγών, βρεφονηπιοκόμων, ηλεκτρολόγων, υδραυλικών, βοηθητικού προσωπικού καθαριότητας, βοηθητικού προσωπικού φύλαξης, οικοδόμων, οδηγών και γενικών καθηκόντων.</b></p>
      <p>Παράλληλα θα υπάρξουν και άλλες ειδικότητες προκειμένου να καλυφθούν όλες οι απαιτήσεων των Φορέων.</p>
      <p>
        <b>Αξίζει να σημειωθεί:</b>
      </p>
      <p>1.  Ότι όπως και στο πρόγραμμα του Α΄Κύκλου, οι εγγεγραμμένοι στα μητρώα ανέργων του ΟΑΕΔ <b>θα μπορούν να υποβάλλουν αίτηση για έναν έως τρεις Δήμους της επιλογής τους και για μία και μόνο ειδικότητα.</b></p>
      <p>2. Ότι κατά πάσα πιθανότητα δεν θα έχουν δικαίωμα υποβολή αιτήσεων οι 30.333 ωφελούμενοι του Α’ Κύκλου κοινωφελούς εργασίας, οι συμβάσεις των οποίων έλαβαν και τετράμηνη παράταση.</p>
      <h3>ΟΑΕΔ Κοινωφελής εργασία 2019: Κριτήρια, Μοριοδότηση &amp; ποσά</h3>
      <p>Συγκεκριμένα, το νέο πρόγραμμα που θα απευθυνθεί σε 35.000 ανέργους, θα χρηματοδοτηθεί από ευρωπαϊκούς και εθνικούς πόρους και θα απευθύνεται σε ανέργους που αντιμετωπίζουν ιδιαίτερο πρόβλημα επανένταξης στην αγορά εργασίας<b> (μακροχρόνια άνεργοι)</b> και ιδίως σε αυτούς που ανήκουν σε μεγαλύτερες ηλικιακές ομάδες.</p>
      <p>Η απασχόληση είναι διάρκειας <b>8 μηνών </b>και σε καμία περίπτωση – όπως εξάλλου ισχύει για όλα τα ενεργητικά προγράμματα απασχόλησης ανέργων σε φορείς του δημόσιου και ευρύτερου δημόσιου τομέα – δε θα καλύπτει πάγιες και διαρκείς ανάγκες των συμμετεχόντων φορέων. Θα πραγματοποιηθεί σε στοχευμένα έργα των Δήμων και Φορέων που θα αποσκοπούν κατά βάση στη βελτίωση της καθημερινότητας σε τοπικό επίπεδο, όπως ενδεικτικά, τη συντήρηση και αναβάθμιση μικρών υποδομών, τη βελτίωση των παρεχόμενων υπηρεσιών προς τους κατοίκους, την αναβάθμιση και προστασία του περιβάλλοντος κ.λπ.</p>
      <p>Το πρόγραμμα θα περιλαμβάνει απασχόληση με πλήρη εργασιακά και ασφαλιστικά δικαιώματα η οποία θα παρέχεται με την μορφή έργων με συγκεκριμένα παραδοτέα.</p>
      <p>Για τη διευκόλυνση της επανένταξης των ανέργων στην αγορά εργασίας, το νέο Πρόγραμμα Κοινωφελούς Εργασίας περιλαμβάνει τις εξής δράσεις κατάρτισης.</p>
      <p>Σύμφωνα με τις πρώτες πληροφορίες, η απασχόληση θα είναι με πλήρη εργασιακά και ασφαλιστικά δικαιώματα και θα παρέχεται με τη μορφή έργων με συγκεκριμένα παραδοτέα.</p>
      <p>Βάσει των μέχρι στιγμής δεδομένων, η ημερήσια αμοιβή πρόκειται να διαμορφωθεί στα <b>21,84 ευρώ,</b> ενώ μηνιαία δε θα ξεπεράσει τα<b> 546 ευρώ.</b></p>
      <p>Μάλιστα, τα έργα αυτά θα καλύπτουν πάγιες και διαρκείς ανάγκες και θα έχουν μετρήσιμα αποτελέσματα όσον αφορά τη βελτίωση της καθημερινής ζωής των κατοίκων των δήμων.</p>
      <h3>Ωφελούμενοι</h3>
      <p>Ωφελούμενοι του προγράμματος είναι <b>Έλληνες πολίτες, πολίτες κρατών-μελών της ΕΕ, Βορειοηπειρώτες, ομογενείς, άνεργοι, εγγεγραμμένοι στα μητρώα ανέργων του ΟΑΕΔ, μέλη οικογενειών (ή μονογονεϊκών οικογενειών)</b> στις οποίες δεν εργάζεται κανείς και οι σύζυγοι αυτών είναι εγγεγραμμένοι άνεργοι στα μητρώα ανέργων του ΟΑΕΔ.</p>
      <p>Ακόμα μακροχρόνια <b>άνεργοι ή άνεργοι πτυχιούχοι πανεπιστημιακού και τεχνολογικού τομέα.</b></p>
      <p>Παράλληλα, <b>ωφελούμενοι</b> είναι και οι άνεργοι ηλικίας άνω των 29 ετών εγγεγραμμένοι στα μητρώα ανέργων του ΟΑΕΔ ή εγγεγραμμένοι στα μητρώα ανέργων ΑμεΑ του Οργανισμού και άνεργοι δικαιούχοι Κοινωνικού Εισοδήματος Αλληλεγγύης (ΚΕΑ).</p>
      <h3>ΟΑΕΔ Κoινωφελής Εργασία 2019 – Έργα &amp; απολαβές:</h3>
      <p>Tα έργα που θα υλοποιηθούν, επιλέγονται από τους ίδιους τους Δήμους ανάλογα με τις ανάγκες τους.</p>
      <p>Ενδεικτικά, ο Υπουργός αναφέρει έργα που στοχεύουν:</p>
      <p>• στη βελτίωση των παρεχόμενων υπηρεσιών προς τους κατοίκους,</p>
      <p>• στη συντήρηση και αναβάθμιση μικρών υποδομών,</p>
      <p>• στην αναβάθμιση της λειτουργίας των υπηρεσιών,</p>
      <p>• στην αναβάθμιση και προστασία του περιβάλλοντος.</p>
      <h3>ΟΑΕΔ Κoινωφελής Εργασία 2019 –  Αμοιβές:</h3>
      <p>Η ημερήσια αμοιβή θα διαμορφωθεί στα <b>21,84 ευρώ,</b> ενώ η μηνιαία έως τα <b>546 ευρώ καθαρά</b>. Περιλαμβάνει απασχόληση με πλήρη εργασιακά και ασφαλιστικά δικαιώματα η οποία θα παρέχεται με την μορφή έργων με συγκεκριμένα παραδοτέα.</p>
      <h3>Κριτήρια μοριοδότησης:</h3>
      <p>
        <b>Οι ωφελούμενοι κατατάσσονται στον Πίνακα Κατάταξης Ανέργων με βάση τα εξής εννέα (9) αντικειμενικά κριτήρια:</b>
      </p>
      <p>1. Χρονικό διάστημα συνεχόμενης εγγεγραμμένης ανεργίας ωφελουμένου, με ανώτατο όριο τους 60 μήνες, το οποίο διπλασιάζεται για τους ανέργους αρχηγούς μονογονεϊκών οικογενειών.</p>
      <p>2. Χρονικό διάστημα συνεχόμενης εγγεγραμμένης ανεργίας του/της συζύγου των ανέργων της πρώτης κατηγορίας με ανώτατο όριο τους 60 μήνες.</p>
      <p>3. Αναπηρία ωφελούμενου σε ποσοστό 50% και άνω.</p>
      <p>4. Ετήσιο εισόδημα ατομικό ή οικογενειακό.</p>
      <p>5. Ηλικία.</p>
      <p>6. Αριθμός ανήλικων τέκνων.</p>
      <p>7. Γονέας προστατευόμενου ή προστατευόμενων τέκνων ΑΜΕΑ, ανηλίκων ή και ενηλίκων, με ποσοστό αναπηρίας 67% και άνω.</p>
      <p>8. Ιδιότητα δικαιούχου του «Κοινωνικού Εισοδήματος Αλληλεγγύης» (ΚΕΑ).</p>
      <p>9. Ωφελούμενοι που δεν είχαν τοποθετηθεί σε ολοκληρωμένες ή υπό υλοποίηση δράσεις «Προώθησης της απασχόλησης μέσω προγραμμάτων Κοινωφελούς Χαρακτήρα» της προγραμματικής περιόδου ΕΣΠΑ 2014-2020.</p>
      <h3>ΟΑΕΔ Κοινωφελής Εργασία – Κριτήρια &amp; σύστημα επιλογής:</h3>
      <p>1. Ο ΟΑΕΔ υποδέχεται τις ηλεκτρονικές αιτήσεις ωφελουμένων, καταρτίζει πίνακα κατάταξης ανέργων, προβαίνει στη σύζευξη των ωφελουμένων με τις θέσεις απασχόλησης των επιβλεπόντων φορέων, καταβάλλει μισθολογικό και μη μισθολογικό κόστος στους ωφελού­μενους και τους επιβλέποντες φορείς αντιστοίχως και διενεργεί δειγματοληπτικούς επιτόπιους ελέγχους στους επιβλέποντες φορείς.</p>
      <p>2. Ωφελούμενοι της δράσης είναι Έλληνες πολίτες, πο­λίτες κρατών-μελών της ΕΕ, Βορειοηπειρώτες, ομογενείς και ομογενείς αλλοδαποί που προέρχονται από την Κωνσταντινούπολη και από τα νησιά Ίμβρο και Τένεδο, χωρίς να απαιτείται πιστοποιητικό ελληνικής ιθαγένειας, υπό την προϋπόθεση ότι η ιδιότητά τους ως Ελλήνων κατά το γένος και τη συνείδηση αποδεικνύεται με άλλους τρό­πους (ν.δ. 3832/1958), οι οποίοι ανήκουν σε τουλάχιστον μία από τις παρακάτω κατηγορίες:</p>
      <p>α) άνεργοι, εγγεγραμμένοι στα μητρώα ανέργων του ΟΑΕΔ, μέλη οικογενειών στις οποίες δεν εργάζεται κανείς και οι σύζυγοι αυτών είναι εγγεγραμμένοι άνεργοι στα μητρώα ανέργων του ΟΑΕΔ,</p>
      <p>β) άνεργοι, εγγεγραμμένοι στα μητρώα ανέργων του ΟΑΕΔ, μέλη μονογονεϊκών οικογενειών στις οποίες δεν εργάζεται κανείς,</p>
      <p>γ) μακροχρόνια άνεργοι, εγγεγραμμένοι στα μητρώα ανέργων του ΟΑΕΔ,</p>
      <p>δ) άνεργοι πτυχιούχοι πανεπιστημιακού και τεχνολο­γικού τομέα, εγγεγραμμένοι στα μητρώα ανέργων του ΟΑΕΔ, για την κάλυψη θέσεων με βάση τα τυπικά προ­σόντα,</p>
      <p>ε) άνεργοι ηλικίας άνω των 29 ετών, εγγεγραμμένοι στα μητρώα ανέργων του ΟΑΕΔ,</p>
      <p>στ) εγγεγραμμένοι στα μητρώα ανέργων ΑμεΑ του ΟΑΕΔ και</p>
      <p>ζ) άνεργοι δικαιούχοι «Κοινωνικού Εισοδήματος Αλ­ληλεγγύης (ΚΕΑ)», εγγεγραμμένοι στα μητρώα ανέργων του ΟΑΕΔ.</p>
      <p>3. Για την εφαρμογή της παρούσας, ως μέλη οικογενει­ών των περιπτ. α και β νοούνται οι εγγεγραμμένοι άνερ­γοι σύζυγοι της περίπτ. α και ο εγγεγραμμένος άνεργος αρχηγός μονογονεϊκής οικογένειας της περίπτ. β.</p>
      <p>4. Ωφελούμενος είναι ένας έκτων δύο εγγεγραμμένων ανέργων συζύγων, εκτός εάν εμπίπτει στις περιπτ. γ (για τους μακροχρόνια ανέργους 12 μηνών και άνω), στ, ε και ζ.</p>
      <p>5. Οι ωφελούμενοι κατατάσσονται σε πίνακες κατά κλάδο και ειδικότητα με βάση τα ακόλουθα κριτήρια επιλογής και κατάταξης:</p>
      <p>α) Χρονικό διάστημα συνεχόμενης εγγεγραμμένης ανεργίας ωφελούμενου, με ανώτατο όριο τους εξήντα (60) μήνες: ένα (1) μόριο ανά πλήρη μήνα, το οποίο διπλασιάζεται για τους ανέργους αρχηγούς μονογονεϊκών οικογενειών.</p>
      <p>β) Χρονικό διάστημα συνεχόμενης εγγεγραμμένης ανεργίας του/ης συζύγου των ανέργων της ανωτέρω κατηγορίας, με ανώτατο όριο τους εξήντα μήνες (60): ένα (1) μόριο ανά πλήρη μήνα.</p>
      <p>γ) Αναπηρία ωφελούμενου σε ποσοστό 50% και άνω: δεκαπέντε (15) μόρια</p>
      <p>δ) Ετήσιο εισόδημα του έτους 2017, ατομικό ή οικο­γενειακό, ως εξής:</p>
      <p>
        <b>Τριάντα (30) μόρια</b>
      </p>
      <p>Α) Ατομικό 0-3.500 ευρώ</p>
      <p>Β) Οικογενειακό 0-7.000 ευρώ</p>
      <p>
        <b>Είκοσι πέντε (25) μόρια</b>
      </p>
      <p>Α) Ατομικό 3.501-5.000 ευρώ</p>
      <p>Β) Οικογενειακό 7.001-10.000 ευρώ</p>
      <p>
        <b>Είκοσι (20) μόρια</b>
      </p>
      <p>Α) Ατομικό 5.001-8.000 ευρώ</p>
      <p>Β) Οικογενειακό 10.001-16.000 ευρώ</p>
      <p>
        <b>Δέκα (10) μόρια</b>
      </p>
      <p>Α) Ατομικό 8.001-12.000 ευρώ</p>
      <p>Β) Οικογενειακό 16.001-26.000 ευρώ</p>
      <p>
        <b>Δέκα (10) μόρια</b>
      </p>
      <p>Α) Ατομικό άνω των 12.000 ευρώ</p>
      <p>Β) Οικογενειακό άνω των 26.000 ευρώ</p>
      <p>
        <b>ε) Ηλικία</b>
      </p>
      <p>
        <b>18 έως 29 ετών</b>
      </p>
      <p>Δεκαπέντε (15) μόρια</p>
      <p>
        <b>30 έως 44 ετών</b>
      </p>
      <p>Είκοσι πέντε (25) μόρια</p>
      <p>
        <b>45 έως 54 ετών</b>
      </p>
      <p>Τριάντα πέντε (35) μόρια</p>
      <p>55 ετών και άνω</p>
      <p>
        <b>Σαράντα πέντε (45) μόρια</b>
      </p>
      <p>στ) Αριθμός ανηλίκων τέκνων: δέκα (10) μόρια για κάθε ανήλικο τέκνο.</p>
      <p>ζ) Γονέας προστατευόμενου ή προστατευόμενων τέκνων ΑΜΕΑ, ανηλίκων ή και ενηλίκων, με ποσοστό αναπηρίας 67% και άνω: δέκα (10) μόρια, ανεξαρτήτως συνολικού αριθμού τέκνων.</p>
      <p>η) Δικαιούχοι του Κοινωνικού Επιδόματος Αλληλεγγύ­ης: τριάντα πέντε (35) μόρια και</p>
      <p>ι) Ωφελούμενοι που δεν είχαν τοποθετηθεί σε ολο­κληρωμένες ή υπό υλοποίηση δράσεις «ΠΡΟΩΘΗΣΗΣ ΤΗΣ ΑΠΑΣΧΟΛΗΣΗΣ ΜΕΣΩ ΠΡΟΓΡΑΜΜΑΤΩΝ ΚΟΙΝΩ­ΦΕΛΟΥΣ ΧΑΡΑΚΤΗΡΑ» της προγραμματικής περιόδου ΕΣΠΑ 2014-2020: δέκα (10) μόρια.</p>
      <p>6. Για τις περιπτώσεις των κριτηρίων γ) και δ), απαι­τείται σχετική γνωμάτευση του Κέντρου Πιστοποίησης Αναπηρίας (ΚΕΠΑ) με την οποία πιστοποιούνται τα πο­σοστά αναπηρίας.</p>
      <p>7. Σε περίπτωση που μόνο ο ένας εκ των δύο άνεργων συζύγων της κατηγορίας 1 αιτηθεί συμμετοχή στο πρό­γραμμα, τότε προστίθεται στον αριθμό των μορίων του ο αριθμός των μορίων της ανεργίας του/της συζύγου. Στην περίπτωση που και οι δύο σύζυγοι εγγεγραμμένοι άνεργοι υποβάλλουν ηλεκτρονική αίτηση συμμετοχής ως ωφελούμενοι, επειδή ο ένας τουλάχιστον ανήκει σε τουλάχιστον μία από τις κατηγορίες 3, 5, 6 και 7 ο καθέ­νας από τους συζύγους λαμβάνει τον αριθμό των μορίων της εγγεγραμμένης ανεργίας του.</p>
      <p>8. Στην περίπτωση που οι άνεργοι της ως άνω κατηγο­ρίας (πτυχιούχοι ΠΕ ή ΤΕ) δεν επιλέξουν θέση απασχό­λησης με ειδικότητα αντίστοιχη των ειδικών τυπικών προσόντων τους, αποκλείεται η ηλεκτρονική αίτηση συμμετοχής τους στο πρόγραμμα, εκτός εάν ανήκουν έστω και σε μία από τις ανωτέρω κατηγορίες 1,2,3,5,6 και 7.</p>
      <p>9. Το σύστημα επιλογής βασίζεται στη μοριοδότηση των παραπάνω κριτηρίων, στον καθορισμό τυχόν δικαι­ολογητικών που πρέπει να υποβληθούν από τους δυνη­τικά ωφελούμενους, στον ορισμό μηχανισμού ελέγχου των δικαιολογητικών αυτών και στη βαθμολόγηση, κα­τάταξη και τοποθέτηση των υποψηφίων σε αντίστοιχες θέσεις με τη χρήση μηχανογραφικού λογισμικού. Όλα τα παραπάνω εξειδικεύονται στην πρόσκληση του ΟΑΕΔ η οποία εκδίδεται κατόπιν έγκρισης του Ανωτάτου Συμ­βουλίου Επιλογής Προσωπικού (ΑΣΕΠ). Το ΑΣΕΠ εγκρίνει ή τροποποιεί τη σχετική πρόσκληση μέσα σε αποκλει­στική προθεσμία πέντε (5) εργάσιμων ημερών από την περιέλευση του αντίστοιχου σχεδίου σε αυτό.</p>
      <h3>Δείτε ακόμα: <a href="https://www.neolaia.gr/2019/11/29/koinoniko-merisma-2019-epikratestera-senaria-gia-dikeouchous/">Κοινωνικό μέρισμα 2019: Τα τρία επικρατέστερα σενάρια για τους δικαιούχους</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/29/36-hacks-gia-na-organoseis-kalitera-to-spiti-sou/"/>
        <a href="https://neolaia.gr/neo/diy-menw-spiti"/>
        <a href="https://neolaia.gr/2019/11/29/ena-mikro-animation-pou-tha-se-peisei-oti-i-agapi-kribetaii-sta-mikra-pragmata/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/29/black-friday-2019-stin-elite-strom/"/>
        <a href="https://neolaia.gr/2019/11/29/giati-kapoioi-anthropoi-einai-aristeroxeires/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/29/ethelon-days-2019-the-butterfly-effect/"/>
      </related>
    </article>
  </body>
</html>