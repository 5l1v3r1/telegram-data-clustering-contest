<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550870.html/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%B9%D8%B1%D8%A7%D9%82-%D8%AF%D8%B3%D8%AA%D9%88%D8%B1-%D8%AA%D8%AD%D9%82%DB%8C%D9%82-%D8%AF%D8%B1%D8%A8%D8%A7%D8%B1%D9%87-%D8%AD%D9%88%D8%A7%D8%AF%D8%AB-%D9%86%D8%AC%D9%81-%D8%B1%D8%A7-%D8%B5%D8%A7%D8%AF%D8%B1-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T11:40:00+00:00"/>
    <meta property="og:title" content="نخست وزیر عراق دستور تحقیق درباره حوادث نجف را صادر کرد"/>
    <meta property="og:description" content="عادل عبدالمهدی، نخست وزیر و فرمانده نیروهای مسلح عراق دستور تشکیل کمیته تحقیقات به ریاست مشاور نظامی خودش را برای تحقیق درباره حوادث روز پنجشنبه در دو استان ذی قار و نجف اشرف صادر کرد."/>
  </head>
  <body>
    <article>
      <h1>نخست وزیر عراق دستور تحقیق درباره حوادث نجف را صادر کرد</h1>
      <h2>در پی حمله به کنسولگری ایران؛</h2>
      <address>
        <time datetime="2019-11-29T11:40:00+00:00">29 Nov 2019, 11:40</time>
      </address>
      <p>عادل عبدالمهدی، نخست وزیر و فرمانده نیروهای مسلح عراق دستور تشکیل کمیته تحقیقات به ریاست مشاور نظامی خودش را برای تحقیق درباره حوادث روز پنجشنبه در دو استان ذی قار و نجف اشرف صادر کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عادل عبدالمهدی نخست‌وزیر و فرمانده کل نیروهای مسلح عراق دستور تشکیل کمیته تحقیقات در حوادث دو استان ذی قار و النجف را صادر کرد.</p>
      <p>در بیانیه فرماندهی عملیات مشترک عراق آمده است: عادل عبدالمهدی نخست وزیر و فرمانده نیروهای مسلح دستور تشکیل کمیته تحقیقات به ریاست مشاور نظامی نخست وزیر را برای تحقیق درباره حوادث روز پنجشنبه در دو استان ذی قار و نجف اشرف را صادر کرد که این حوادث همراه با خشونت و کشته و زخمی شدن شماری از تظاهرات کنندگان و نیروهای امنیتی بود.</p>
      <p>به دنبال حمله اغتشاشگران به ساختمان کنسولگری ایران در نجف پلیس نجف بار دیگر در این استان منع آمد و شد اعلام کرد.</p>
      <p>خبر دیگر از عراق حاکی است که استاندار ذی قار در جنوب عراق نیز از سمت خود استعفا داد و خواهان تحقیقات فوری فراگیر و گسترده برای روشن شدن جزئیات حوادث این استان شد.</p>
      <p>عادل الدخیلی در پیام خود به اهالی ذی قار گفت: از زمان آغاز اعتراضات مسالمت آمیز از شما حمایت کرده و خواسته های مشروع شما را تایید کردم و همه تلاش خودم را برای رساندن صدای شما کردم.</p>
      <p>یک منبع آگاه از قصد محمد الحلبوسی رئیس پارلمان عراق برای استعفا خبر داد.</p>
      <p>این منبع به شبکه تلویزیونی السومریه نیوز گفت: محمد الحلبوسی رئیس پارلمان قصد دارد استعفای خودش را در جلسات هفته آینده پارلمان تقدیم کند.</p>
      <p>منبع: تسنیم</p>
      <p>انتهای پیام/</p>
      <p> </p>
    </article>
  </body>
</html>