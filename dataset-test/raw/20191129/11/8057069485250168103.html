<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krepsinis.net/naujiena/tarp-eurolygos-desimtmecio-rinktines-kandidatu-k-kemzuros-aukletinis/300227"/>
    <meta property="og:site_name" content="krepsinis.net"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="Tarp Eurolygos dešimtmečio rinktinės kandidatų – K.Kemzūros auklėtinis"/>
    <meta property="og:description" content="Eurolyga pristatė eilinį krepšininką, kuris yra tarp pretendentų patekti į turnyro dešimtmečio rinktinę. Šį sykį dėmesio sulaukė Pirėjo Olympiacos..."/>
  </head>
  <body>
    <article>
      <h1>Tarp Eurolygos dešimtmečio rinktinės kandidatų – K.Kemzūros auklėtinis </h1>
      <address>
        <time datetime="2019-11-29T11:54:00+00:00">29 Nov 2019, 11:54</time>
      </address>
      <p>Eurolyga pristatė eilinį krepšininką, kuris yra tarp pretendentų patekti į turnyro dešimtmečio rinktinę. Šį sykį dėmesio sulaukė Pirėjo „Olympiacos“ puolėjas <b>Kostas Papanikolaou.</b></p>
      <p>Kęstučio Kemzūros treniruojamoje komandoje žaidžiančiam graikui tai yra net 10-as sezonas pajėgiausiame Europos turnyre. Tik vieną jis praleido svetur – 2013–2014 m. gynė Barselonos „Barcelona“ garbę.</p>
      <p>29 metų 204 cm ūgio puolėjas dukart (2012 ir 2013 m.) laimėjo Eurolygą, o 2013 m. gavo ir „Kylančios žvaigždės“ apdovanojimą.</p>
      <p>Anksčiau į dešimtmečio rinktinę buvo deleguoti Viktoras Chriapa, Georgios Printezis, Kostas Sloukas, Devinas Smithas, Rudy Fernandezas, Mike'as Batiste'as, Cory Higginsas, Ante Tomičius, Ioannis Bourousis, Luigi Datome, Nenadas Krstičius, Aleksejus Švedas, Juanas Carlosas Navarro, Tyrese’as Rice’as, Jaycee Carrollas, Sonny Weemsas, Felipe Reyesas, Nickas Calathesas, Tornike Shengelia, Nando De Colo, Andrejus Kirilenka, Alexas Tyusas, Sergio Llullas, Dimitris Diamantidis, Bryantas Dunstonas, Paulius Jankūnas, Luka Dončičius, Willas Clyburnas ir Ekpe Udoh.</p>
    </article>
  </body>
</html>