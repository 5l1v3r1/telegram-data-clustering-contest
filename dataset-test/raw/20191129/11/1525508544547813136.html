<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783910/%D8%AA%D9%88%D9%82%D8%B9-%D9%85%D8%B1%D8%AF%D9%85-%D8%A7%D8%B2-%D9%85%D8%B3%D8%A6%D9%88%D9%84%D8%A7%D9%86-%D8%B1%D9%81%D8%B9-%D9%85%D8%B4%DA%A9%D9%84%D8%A7%D8%AA-%D8%A7%D8%B3%D8%AA-%D9%86%D9%87-%D8%A7%D9%81%D8%B2%D8%A7%DB%8C%D8%B4-%D8%AA%D9%86%DA%AF%D9%86%D8%A7%D9%87%D8%A7"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:53:29+00:00"/>
    <meta property="og:title" content="امام‌جمعه میامی تاکید کرد: توقع مردم از مسئولان رفع مشکلات است نه افزایش تنگناها"/>
    <meta property="og:description" content="میامی- امام جمعه میامی بابیان اینکه توقع مردم از مسئولان رفع مشکلات آن‌ها و نه افزایش تنگناها است، گفت: ابهامات پیرامون قضیه افزایش بنزین شفاف‌سازی شود."/>
  </head>
  <body>
    <article>
      <h1>امام‌جمعه میامی تاکید کرد: توقع مردم از مسئولان رفع مشکلات است نه افزایش تنگناها</h1>
      <address>
        <time datetime="2019-11-29T11:53:29+00:00">29 Nov 2019, 11:53</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام قربانعلی صفایی پور ظهر آدینه در خطبه‌های نماز جمعه این هفته میامی به میزبانی مسجد جامع این شهر بابیان اینکه سؤالات بسیاری در ذهن مردم پیرامون افزایش قیمت بنزین وجود دارد که می‌بایست برای جامعه شفاف‌سازی شود، ابراز داشت: مردم انتظار دارند تا به مشکلات معیشت‌ها رسیدگی و باری از دوش آن‌ها برداشته و همچنین با مفسدان اقتصادی به‌طور جد برخورد شود.</p>
      <p>وی بابیان اینکه علیرغم همه مشکلات اقتصادی و تنگناها اما مردم اثبات کردند که همواره پای نظام و ارزش‌های انقلاب ایستادند، افزود: مردم با بصیر جمهوری اسلامی ایران همواره با حضور خود درصحنه‌های مختلف اثبات کردند که اجازه نخواهند داد احدی کوچک‌ترین خدشه‌ای بر نظام و انقلاب وارد کند.</p>
      <p>امام‌جمعه میامی بابیان اینکه در افزایش قیمت بنزین نگرانی مردم از افزایش قیمت کالاها است، ابراز داشت: مردمی که همواره با حضور خودشان بارها کشور را از آماج بلایا و حوادث مختلف حفظ کردند انتظار دارند تا به مشکلات آن‌ها رسیدگی شود لذا برای جلوگیری از این امر می‌بایست نظارت‌های بیشتری در بازار صورت گیرد.</p>
      <p>صفایی پور بابیان اینکه نظارت بر بازار می‌تواند از افزایش قیمت کالاها پیشگیری کند، تصریح کرد: انتظار مردم از دولت حمایت از اقشار محروم و کم درامد جامعه و کنترل قیمت‌ها است که می‌بایست به این خواسته مردمی پاسخ داده شود.</p>
      <p>وی افزود: با توجه به در پیش بودن انتخابان می‌بایست افراد لایق و کارآمد وارد عرصه شده مردم نیز فرد اصلح را انتخاب کنند زیرا انتخاب فردی جهادی، لایق و انقلابی می‌تواند بسیار در سرنوشت منطقه و کشور اثرگذار باشد.</p>
    </article>
  </body>
</html>