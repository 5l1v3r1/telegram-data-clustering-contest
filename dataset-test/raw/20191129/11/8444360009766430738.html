<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/etsi-egine-i-omofoviki-epithesi-enantion-dyo-gynaikon-sto-londino-sklires-eikones/2926049/"/>
    <meta property="og:site_name" content="Newsit.gr"/>
    <meta property="article:published_time" content="2019-11-29T11:29:57+00:00"/>
    <meta property="og:title" content="Έτσι έγινε η ομοφοβική επίθεση εναντίον δυο γυναικών στο Λονδίνο [ΣΚΛΗΡΕΣ ΕΙΚΟΝΕΣ]"/>
    <meta property="og:description" content="Δυο ανυποψίαστες γυναίκες είναι σε ένα λεωφορείο στο Λονδίνο στις 30 Μαΐου. Ξαφνικά τρεις νεαροί αρχίζουν να κάνουν αηδιαστικές χειρονομίες εναντίον τους και τους επιτίθενται λεκτικά."/>
  </head>
  <body>
    <article>
      <h1>Έτσι έγινε η ομοφοβική επίθεση εναντίον δυο γυναικών στο Λονδίνο [ΣΚΛΗΡΕΣ ΕΙΚΟΝΕΣ]</h1>
      <h2>Δυο ανυποψίαστες γυναίκες είναι σε ένα λεωφορείο στο Λονδίνο στις 30 Μαΐου. Ξαφνικά τρεις νεαροί αρχίζουν να κάνουν αηδιαστικές χειρονομίες εναντίον τους και τους επιτίθενται λεκτικά.</h2>
      <address><time datetime="2019-11-29T11:29:57+00:00">29 Nov 2019, 11:29</time> by <a rel="author">Newsit Newsroom</a></address>
      <p>Στην συνέχεια τις καλούν να φιληθούν, τους πετάνε νομίσματα και όταν εκείνες αρνούνται τότε τις χτυπούν άσχημα. Η ομοφοβική επίθεση που έκανε τον γύρο του κόσμου ξεδιπλώθηκε πλέον μπροστά στα μάτια μας στο σκληρό βίντεο που έδωσαν οι αρχές από την ώρα της επίθεσης στην δημοσιότητα.</p>
      <p>Στο βίντεο οι τρεις νεαροί, 15, 16 και 17 ετών κάθονται στο σπίω μέρος του λεωφορείου. Στην συνέχεια πλησιάζουν τις δυο γυναίκες και κάθονται γύρω τους. Μετά από λίγα λεπτά στο βίντεο φαίνονται οι νεαροί να κάνουν χειρονομίες. Παίρνουν την τσάντα της μιας γυναίκας η οποία τρέχει πίσω τους να την πάρει. Πιάνονται στα χέρια και οι νεαροί ρίχνουν μπουνιές στο πρόσωπο της γυναίκας. Στην συνέχει κατεβαίνουν στο κάτω μέρος του διώροφου λεωφορείου.</p>
      <p>Η δικαστής μιλώντας στην ακροαματική διαδικασία είπε ότι είδε δυο νεαρές γυναίκες να δέχονται απρόκλητη επίθεση γιατί ήταν ομοφυλόφιλες και αυτός ήταν και ο λόγος που τράβηξαν την προσοχή των νεαρών από την πρώτη στιγμή.</p>
      <p>Οι τρεις νεαροί παρουσιάστηκαν στο δικαστήριο την Πέμπτη και παρότι αρχικά είχαν αρνηθεί το περιστατικό παραδέχθηκαν τις πράξεις τους.</p>
      <h3>Δείτε την στιγμή της επίθεσης (ΠΡΟΣΟΧΗ ΣΚΛΗΡΕΣ ΕΙΚΟΝΕΣ)</h3>
      <figure>
        <iframe src="https://www.youtube.com/embed/3y-LrLEjIj4" width="640" height="360" data-service="Youtube" scrolling="no"/>
      </figure>
    </article>
  </body>
</html>