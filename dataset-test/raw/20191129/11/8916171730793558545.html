<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443000/Student-izbo-kolegu-na-Elektronskom-fakultetu-u-Nisu"/>
    <meta property="og:site_name" content="Politika Online"/>
    <meta property="article:published_time" content="2019-11-29T11:50:00+00:00"/>
    <meta property="og:title" content="Студент избо колегу на Електронском факултету у Нишу"/>
    <meta property="og:description" content="НИШ – Студент (19) из Ниша задобио је две убодне ране у главу пошто га је оштрим предметом убо колега са факултета, такође деветнаестогодишњак, сазнаје агенција Бета у Полицијској управи у Нишу и нишком Клиничком центру. Сукоб двојице младића догодио се на Електронском факултету у Нишу, данас око 10.15 часова. У Клиничком центру су саопштили да је младић у свесном стању и са стабилним животним функцијама примљен у Ургентни центар и да је хируршки збринут. Како наводи полиција, нападач је ухапшен и у току је увиђај о том догађају. Према незваничним информацијама, студенти су се сукобили због девојке, која је приликом напада лакше повређена, али не ножем, већ неким тупим предметом."/>
  </head>
  <body>
    <article>
      <h1>Студент избо колегу на Електронском факултету у Нишу</h1>
      <address>
        <time datetime="2019-11-29T11:50:00+00:00">29 Nov 2019, 11:50</time>
      </address>
      <p><b>НИШ</b> – Студент (19) из Ниша задобио је две убодне ране у главу пошто га је оштрим предметом убо колега са факултета, такође деветнаестогодишњак, сазнаје агенција Бета у Полицијској управи у Нишу и нишком Клиничком центру. Сукоб двојице младића догодио се на Електронском факултету у Нишу, данас око 10.15 часова.</p>
      <p>У Клиничком центру су саопштили да је младић у свесном стању и са стабилним животним функцијама примљен у Ургентни центар и да је хируршки збринут.</p>
      <p>Како наводи полиција, нападач је ухапшен и у току је увиђај о том догађају.</p>
      <p>Према незваничним информацијама, студенти су се сукобили због девојке, која је приликом напада лакше повређена, али не ножем, већ неким тупим предметом.</p>
    </article>
  </body>
</html>