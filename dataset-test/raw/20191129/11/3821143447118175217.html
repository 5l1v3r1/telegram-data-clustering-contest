<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/vicenza_bassano/vicenza_ragazze_filmate_doccia-4894363.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="Tre ragazze spiate e filmate sotto la doccia: nei guai due minorenni"/>
    <meta property="og:description" content="VICENZA - La Procura per i minorenni di Venezia ha avviato indagini a carico di due minorenni vicentini che, secondo quanto riporta oggi il Giornale di Vicenza, nei mesi scorsi avrebbero filmato tre..."/>
  </head>
  <body>
    <article>
      <h1>Tre ragazze spiate e filmate sotto la doccia: nei guai due minorenni</h1>
      <address>
        <time datetime="2019-11-29T11:35:00+00:00">29 Nov 2019, 11:35</time>
      </address>
      <p>VICENZA - La <b>Procura per i minorenni di Venezia</b> ha avviato indagini a carico di <b>due minorenni vicentini </b>che, secondo quanto riporta oggi il Giornale di Vicenza, nei mesi scorsi avrebbero filmato tre coetanee mentre si facevano la doccia all’interno degli spogliatoi (che non erano chiusi a chiave) di una palestra pubblica di un paese della vallata dall'Agno. <br/><br/>Le vittime non si erano accorte dei due che si erano intrufolati ed avevano attivato il telefonino per filmarle. Non è chiaro se il video sia stato diffuso in rete o meno. Le tre ragazze, che dopo l’allenamento erano entrate nello spogliatoio femminile (che non era stato chiuso a chiave), al momento non si sarebbero accorte di nulla e sono venute a sapere del fatto in un momento successivo. A quel punto due di loro hanno sporto denuncia, dando il via all’inchiesta della magistratura, che ora sta indagando sull'episodio.</p>
    </article>
  </body>
</html>