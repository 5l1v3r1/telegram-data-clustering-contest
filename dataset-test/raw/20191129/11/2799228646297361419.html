<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/job-and-education/delhi-nursery-admission-2020-application-process-directorate-of-education-doe-delhi-class-1-kg-admission-fee-school-wise-list-and-other-details"/>
    <meta property="og:site_name" content="inkhabar"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Delhi Nursery Admission 2020 Application Process: दिल्ली में सत्र 2020-21 के लिए नर्सरी, केजी, क्लास 1 एडमिशन शुरू, जानें आवेदन प्रक्रिया, डॉक्यूमेंट लिस्ट समेत स्कूल की पूरी जानकारी"/>
    <meta property="og:description" content="राजधानी दिल्ली में सत्र 2020-21 के लिए नर्सरी केजी और क्लास 1 में एडमिशन प्रक्रिया आज यानी 29 नवंबर से शुरू हो गई है. शिक्षा निदेशालय (Directorate of Education) दिल्ली द्वारा जारी एडमिशन की जानकारी दी गई है. जो पेरेंट्स अपने बच्चों का दाखिला दिल्ली के प्राइवेट स्कूलों में चाहते हैं वे 27 दिसंबर तक एप्लीकेशन फॉर्म भरकर जरूर जमा कर दें. क्योंकि 27 दिसंबर अप्लाई करने की अंतिम तारीख है."/>
  </head>
  <body>
    <article>
      <h1>Delhi Nursery Admission 2020 Application Process: दिल्ली में सत्र 2020-21 के लिए नर्सरी, केजी, क्लास 1 एडमिशन शुरू, जानें आवेदन प्रक्रिया, डॉक्यूमेंट लिस्ट समेत स्कूल की पूरी जानकारी</h1>
      <h2>राजधानी दिल्ली में सत्र 2020-21 के लिए नर्सरी केजी और क्लास 1 में एडमिशन प्रक्रिया आज यानी 29 नवंबर से शुरू हो गई है. शिक्षा निदेशालय (Directorate of Education) दिल्ली द्वारा जारी एडमिशन की जानकारी दी गई है. जो पेरेंट्स अपने बच्चों का दाखिला दिल्ली के प्राइवेट स्कूलों में चाहते हैं वे 27 दिसंबर तक एप्लीकेशन फॉर्म भरकर जरूर जमा कर दें. क्योंकि 27 दिसंबर अप्लाई करने की अंतिम तारीख है.</h2>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">इनखबर टीम</a></address>
      <p><b>नई दिल्ली.</b> राजधानी दिल्ली में सत्र 2020-21 के लिए नर्सरी केजी और क्लास 1 में एडमिशन प्रक्रिया आज यानी 29 नवंबर से शुरू हो गई है. शिक्षा निदेशालय (Directorate of Education) दिल्ली द्वारा जारी अधिसूचना में दिल्ली में नर्सरी, केजी, और क्लास 1 में एडमिशन की जानकारी दी गई है. दिल्ली के प्राइवेट स्कूलों एडमिशन के लिए फॉर्म भरने की अंतिम तारीख 27 दिसंबर है. इसके बाद एडमिशन लेने वाले छात्रों की पहली लिस्ट 24 जनवरी और दूसरी लिस्ट 12 फरवरी को जारी की जाएगी. दिल्ली शिक्षा निदेशालय ने अपने जारी आदेश में सभी प्राइवेट स्कूलों को अपना क्राइटेरिया अपलोड करने को कहा है.<br/><br/><b>दिल्ली नर्सरी एडमिशन 2020: एप्लीकेशन फॉर्म</b><br/><br/>अगर आप दिल्ली के स्कूल में अपने बच्चे का एडमिशन कराना चाहते हैं तो आप अपने बच्चे का जिस स्कूल में एडमिशन कराना चाहते हैं उस स्कूल से आपको एप्लीकेशन फॉर्म खरीदना होगा. इसके बाद फॉर्म भरकर उसी स्कूल में जमा करना होगा जहां पर आप बच्चे का एडमिशन चाहते हैं. बच्चों का एडमिशन फॉर्म खरीदने के लिए सिर्फ 25 रूपये देने होंगे. दिल्ली सरकार के शिक्षा विभाग ने इन स्कूलों में प्रवेश के लिए 25 रूपये एप्लीकेशन फॉर्म की फीस तय की है. इस बार नर्सरी क्लास के लिए प्राइवेट स्कूलों में एडमिशन प्रक्रिया पिछले साल की अपेक्षा करीब 15 दिन पहले शुरू की गई है. इसके अलावा आवेदन पत्र के साथ स्कूल के प्रोस्पेक्टस खरीदना अभिभावकों के लिए अनिवार्य नहीं है और निदेशालय ने कहा कि स्कूल न तो अभिभावकों को न तो प्रॉस्पेक्टस खरीदने के लिए बाध्य कर सकते हैं और न ही कोई प्रोसेसिंग शुल्क ले सकते हैं.</p>
      <figure>
        <iframe src="https://www.youtube.com/embed/Qpzwq2FXLWA" width="500" height="281" data-service="Youtube" scrolling="no"/>
      </figure>
      <p><b>दिल्ली नर्सरी एडमिशन 2020: आयु सीमा</b><br/><br/>दिल्ली के प्राइवेट स्कूलों नर्सरी में एडमिशन के लिए बच्चों की उम्र कम से कम तीन वर्ष, केजी में प्रवेश के लिए 4 साल और कक्षा 1 में एडमिशन के लिए बच्चों की उम्र कम से कम पांच वर्ष तय की गई है.<br/><br/><b>दिल्ली नर्सरी एडमिशन 2020: डाक्युमेंट</b><br/><br/>दिल्ली के स्कूलों में बच्चों के एडमिशन के लिए कुछ डाक्युमेंट होना जरूरी है. एडमिशन के वक्त बच्चे या उसके माता-पिता के पास ये डाक्युमेंट होना आवश्यक हैं.</p>
      <ol>
        <li> दिल्ली के स्कूलों में बच्चे के दाखिले के लिए राशन कार्ड, स्मार्ट कार्ड जिस पर माता और पिता और बच्चों का नाम लिखा हो जरूरी है.</li>
        <li> बच्चे या उसके माता पिता का मूल निवास प्रमाण पत्र (Domicile Certificate) होना जरूरी है.</li>
        <li> माता-पिता का वोटर आईडी कार्ड</li>
        <li> इलेक्ट्रिसिटी बिल, एमटीएनएल टेलीफोन बिल, वाटर बिल, पासपोर्ट जिस पर माता पिता का नाम लिखा हो.</li>
        <li> आधार कार्ड जिस पर माता और पिता किसी एक का नाम लिखा हो.</li>
      </ol>
      <p><b>दिल्ली नर्सरी एडमिशन 2020: ड्रॉ</b><br/><br/>दिल्ली के इन प्राइवेट स्कूल में एडमिशन के लिए बच्चों के पैरेंट्स की उपस्थिति में ट्रांसपैरेंट तरीके से ड्रॉ निकाला जाएगा. स्कूल की तरफ से बच्चों के माता-पिता को पहले सूचित किया जाएगा. ड्रॉ के वक्त वीडियोग्राफी कराई जाएगी. बॉक्स में डालने से पहले बच्चों के पैरेंट्स को पर्ची दिखाई जाएगी. ये सब आदेश शिक्षा निदेशालय दिल्ली ने दिया है. निदेशालय ने अपने आदेश में ये भी कहा है कि इन प्राइवेट स्कूल बच्चों के एडमिशन से सम्बंधित जानकारी अपलोड करें.<br/><br/><a href="https://www.inkhabar.com/job-and-education/calcutta-university-b-com-result-2019-university-of-culcutta-released-b-com-part-ii-result-check-at-wbresults-nic-in">Calcutta University B.Com. Result 2019: कलकत्ता यूनिवर्सिटी 2019 बी कॉम पार्ट 2 रिजल्ट जारी, चेक wbresults.nic.in</a><br/><br/><a href="https://www.inkhabar.com/national/fci-manager-prelims-exam-analysis-2019-food-corporation-of-india-fci-prelims-exam-analysis-difficulty-level-and-questions-asked">FCI Manager Prelims Exam Analysis 2019: एफसीआई मैनेजर प्रीलिम्स शिफ्ट-1 एग्जाम एनालिसिस, जानें अनुमानित कट-ऑफ</a><br/><br/><a href="https://www.inkhabar.com/state/delhi-nursery-admission-for-unreserved-seats-directorate-of-education-doe-delhi-ews-class-1-admission-seats-and-last-date-of-submission-of-application-forms">Delhi Nursery Admission For Unreserved Seats: दिल्ली में अनारक्षित सीटों पर बच्चों को नर्सरी, केजी, क्लास 1 में कैसे मिले एडमिशन, जानें प्रक्रिया, आवेदन पत्र जमा करने की आखिरी तारीख</a></p>
      <figure>
        <iframe src="https://www.youtube.com/embed/o8_1MX7UAjg" width="500" height="375" data-service="Youtube" scrolling="no"/>
      </figure>
      <p> <br/><br/> </p>
    </article>
  </body>
</html>