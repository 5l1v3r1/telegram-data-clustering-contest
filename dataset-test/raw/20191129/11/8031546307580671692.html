<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109892-Ubiystvo-na-77-godishen-madz-vav-Vraca%252C-podozirat-sina-mu-za-dzestokoto-deyanie"/>
    <meta property="og:site_name" content="Канал 3"/>
    <meta property="article:published_time" content="2019-11-29T11:49:00+00:00"/>
    <meta property="og:title" content="Убийство на 77 годишен мъж във Враца, подозират сина му за жестокото деяние"/>
    <meta property="og:description" content="Сигналът е подаден от член на семейството"/>
  </head>
  <body>
    <article>
      <h1>Убийство на 77 годишен мъж във Враца, подозират сина му за жестокото деяние</h1>
      <h2>Сигналът е подаден от член на семейството</h2>
      <address>
        <time datetime="2019-11-29T11:49:00+00:00">29 Nov 2019, 11:49</time>
      </address>
      <p><b>Възрастен мъж е бил убит във Враца. За престъплението е задържан 50-годишен мъж.<br/></b> </p>
      <p>На 28 ноември в 19:10 часа, е получен сигнал за намерен мъртъв 77-годишен мъж. Дъщеря му, с която от няколко дни нямала връзка с него, отишла да го посети и останала втрещена от видяното. Вътре във вилата тя намерила безжизнения труп на баща си. Жената подала сигнал на телефон 112, след което патрули на полицията и съдебен лекар пристигнали на местопрестъплението. Преглед на тялото бързо установил, че има много нанесени удари върху трупа, които са довели до смъртта му. </p>
      <p> <br/> </p>
      <p>Служителите на реда започнали издирване на извършителя и след бързи процесуално-следствени действия било установено, че това е 50-годишният син на жертвата, който е основен заподозрян за извършеното деяние. Той бил задържан в районното управление във Враца. На мъжът е назначена експертиза от психиатри, които да проверят дали е вменяем, тъй като има съмнения, че той има психически отклонения. </p>
      <p>Тепърва се изясняват причините за убийството и кога е извършено то. </p>
      <p> <br/>Източник: <a href="https://www.bulnews.bg/category/2"><b>BulNews<br/></b></a> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/109886-Silno-obgoryal-trup-na-dzena-e-otkrit-v-kashta-vav-Vraca"/>
        <a href="http://kanal3.bg/news/bulgaria/crime/109613-Zrelishtna-katastrofa-medzdu-Mezdra-i-Vraca%252C-kola-se-obarna-po-tavan"/>
      </related>
    </article>
  </body>
</html>