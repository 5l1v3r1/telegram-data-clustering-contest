<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/terremoto-albania-49-morti/"/>
    <meta property="og:site_name" content="Il Post"/>
    <meta property="article:published_time" content="2019-11-29T11:03:54+00:00"/>
    <meta property="og:title" content="Il numero delle persone morte per il terremoto in Albania è salito a 49"/>
    <meta property="og:description" content="Il primo ministro albanese Edi Rama, riporta il giornale albanese Koha Jonë, ha detto che il numero di persone morte a causa del terremoto avvenuto in Albania il 26 novembre è salito a 49: 23 persone sono morte a Durazzo, 25 a Thumane e 1 a Kurbin. I feriti, invece, sono più di 700. La scossa principale, di magnitudo"/>
  </head>
  <body>
    <article>
      <h1>Il numero delle persone morte per il terremoto in Albania è salito a 49</h1>
      <address>
        <time datetime="2019-11-29T11:03:54+00:00">29 Nov 2019, 11:03</time>
      </address>
      <p>Il primo ministro albanese Edi Rama, riporta il giornale albanese <i><a href="https://www.kohajone.com/2019/11/29/rama-numri-i-viktimave-ka-shkuar-ne-49/">Koha Jonë</a>,</i> ha detto che il numero di persone morte a causa del terremoto avvenuto in Albania il 26 novembre è salito a 49: 23 persone sono morte a Durazzo, 25 a Thumane e 1 a Kurbin. I feriti, invece, sono più di 700. La scossa principale, di magnitudo 6.5, <a href="https://www.ilpost.it/2019/11/26/terremoto-albania-durazzo-2/">aveva avuto epicentro vicino a Durazzo</a>, la più importante città portuale del paese, ed era stata avvertita anche in Italia, lungo la costa adriatica, in modo particolare in Puglia e Basilicata. Da martedì ci sono state, inoltre, più di 500 scosse di assestamento: l’ultima, di magnitudo 4.8, è stata registrata nella notte tra giovedì e venerdì, poco dopo mezzanotte.</p>
    </article>
  </body>
</html>