<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119959-grand-sempler-i-dva-zlata-za-um-beograd-na-sempl-festivalu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-29T11:00:04+00:00"/>
    <meta property="og:title" content="Grand Sempler i dva zlata za UM Beograd na SEMPL festivalu"/>
    <meta property="og:description" content="Kampanja &quot;Ne odričem se&quot; medijske agencije UM Beograd osvojila je Grand Sempler za najbolju medijsku kampanju godine na 21. ceremoniji dodele nagrada &quot;Sempler&quot;, sa najvećim brojem poena u konkurenciji 80 prijavljenih radova, saopšteno je danas.Pored te, najznačajnije nagrade, stručni žiri nagradio je Zlatnim Semplerom kampanje &quot;Ne odričem se&quot; (NVO Da se zna), u kategoriji Inovativna upotreba kanala komunikacije, i &quot;Beba bira gde&quot; (ROSA), u kategoriji Najbolja PR ili strategija promocije. Obe kampanje realizovane su u saradnji sa agencijom McCann Beograd.&quot;Festival Sempl jedini je isključivo medijski festival u regionu, pa su u tom smislu i nagrade dobijene na ovom festivalu definitivno najprestižnije za medijske agencije. Ovo je već drugi put da UM Beograd osvaja najviše priznanje na ovom festivalu. Naše kampanje su uvek upečatljive&quot;, rekla je regionalna direktorka UM agencija Jugoistočne Evrope Branislava Cagronov.Ona je istakla da je kampanja &quot;Ne odričem se&quot; putem samo jednog komunikacionog kanala, štampanih…"/>
  </head>
  <body>
    <article>
      <h1>Grand Sempler i dva zlata za UM Beograd na SEMPL festivalu</h1>
      <address>
        <time datetime="2019-11-29T11:00:04+00:00">29 Nov 2019, 11:00</time>
      </address>
      <p>Kampanja "Ne odričem se" medijske agencije UM Beograd osvojila je Grand Sempler za najbolju medijsku kampanju godine na 21. ceremoniji dodele nagrada "Sempler", sa najvećim brojem poena u konkurenciji 80 prijavljenih radova, saopšteno je danas.<br/><br/>Pored te, najznačajnije nagrade, stručni žiri nagradio je Zlatnim Semplerom kampanje "Ne odričem se" (NVO Da se zna), u kategoriji Inovativna upotreba kanala komunikacije, i "Beba bira gde" (ROSA), u kategoriji Najbolja PR ili strategija promocije. Obe kampanje realizovane su u saradnji sa agencijom McCann Beograd.<br/><br/><br/>"Festival Sempl jedini je isključivo medijski festival u regionu, pa su u tom smislu i nagrade dobijene na ovom festivalu definitivno najprestižnije za medijske agencije. Ovo je već drugi put da UM Beograd osvaja najviše priznanje na ovom festivalu. Naše kampanje su uvek upečatljive", rekla je regionalna direktorka UM agencija Jugoistočne Evrope Branislava Cagronov.<br/><br/>Ona je istakla da je kampanja "Ne odričem se" putem samo jednog komunikacionog kanala, štampanih medija, dobila veliki odjek, koji je imao jak uticaj na sve ostale medije zahvaljujući, pre svega, jakoj emotivnoj poruci, a kampanja "Beba bira gde" je uspela da napravi veliki odjek u samo jednom danu koristeći strateški odabran kanal komunikacije i relevantan sadržaj.<br/><br/>"Naš uspeh leži u zajedničkom radu svih naših agencija u sistemu, kao i našoj ekspertizi u svim oblastima komunikacionih strategija. Naše sveobuhvatno razumevanje sveta komunikacija, sjajne kreativne ideje i želja da kreiramo bolji svet zajedno, iznedrile su ove jake poruke koje su prenesene na pravi način", rekla je Cagronov. </p>
    </article>
  </body>
</html>