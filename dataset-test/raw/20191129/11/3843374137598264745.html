<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/eirokausi/29112019-vef_pretinieki_peristeri_atlaiz_galveno_t"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T11:52:27+00:00"/>
    <meta property="og:title" content="Britnija Grainere: &quot;ASV mājās ir 20 pistoles, bet Krievijā – alga ar sešām nullēm&quot;"/>
    <meta property="og:description" content="&quot;VEF Rīga&quot; pretinieki FIBA Čempionu līgā grieķu klubs &quot;Peristeri&quot; no galvenā trenera amata atbrīvojis Iliasu Zurosu, kura vadībā gan sezona tika sākta visai labi."/>
  </head>
  <body>
    <article>
      <h1>Britnija Grainere: "ASV mājās ir 20 pistoles, bet Krievijā – alga ar sešām nullēm"</h1>
      <address>
        <time datetime="2019-11-29T11:52:27+00:00">29 Nov 2019, 11:52</time>
      </address>
      <p>"VEF Rīga" pretinieki FIBA Čempionu līgā grieķu klubs "Peristeri" no galvenā trenera amata atbrīvojis Iliasu Zurosu, kura vadībā gan sezona tika sākta visai labi.</p>
      <p>Zuross stājās pie "Peristeri" stūres aizvadītajā vasarā, pārņemot pienākumus no Arigira Pedulaka, kurš pieņēma Atēnu "Panathinaikos" piedāvājumu. Tagad bez darba palicis gan viens, gan otrs - Pedulaki "Pao" atbrīvoja jau pirms kāda laika, bet tagad arī "Peristeri" vienība nolēmusi šķirties no sava trenera.</p>
      <p>Zurosa vadībā komanda Grieķijas čempionātā spēlējusi atzīstami - sešas uzvaras astoņās spēlēs un uz šo rīdi trešā pozīcija, taču ar tādu paši bilanci, kāda ir otrajā vietā esošajai "Promitheas". Savukārt Čempionu līgā "Peristeri" izcīnījusi trīs uzvaras sešos mačos, ieņemot piekto pozīciju tabulā. Ceturtajā vietā esošajai "Nizhny Novgorod" tāda pati bilance - trīs uzvaras un trīs zaudējumi.</p>
      <p>Par pēdējo Zurosa spēli pie "Peristeri" stūres kļuva svētdien zaudētais mačs pret Grieķijas čempionāta pašreizējo pastarīti Saloniku "Aris". Nākamo spēli "Peristeri" aizvadīs rītvakar, Grieķijas līgas mačā tiekoties ar "Larisa", bet otrdien mājās kārtējā Čempionu līgas spēle, mājās uzņemot čehu "ERA Nymburk".</p>
      <p>"Peristeri" un VEF pirmajā spēlē Grieķijā uzvaru svinēja mājinieki (91:83). Otrā apļa spēli komandas aizvadīs Rīgā 18. decembrī.</p>
      <p>53 gadus vecais Zuross ir arī Gruzijas izlases galvenais treneris, bet iepriekšējā pieredze klubu basketbolā bija Podgoricas "Budučnost" vadīšana 2016./2017. gada sezonā. Tāpat Zuross strādājis par galveno treneri tādos klubos kā "Tofas", "Žalgiris", "Anadolu Efes" un citos. Eirolīgā Zuross vadījis "Olympiacos", "Žalgiri" un "Efes", izcīnot 18 uzvaras un piedzīvojot 17 zaudējumus.</p>
    </article>
  </body>
</html>