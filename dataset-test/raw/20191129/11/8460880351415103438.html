<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kultura/hazai-kultura/hatalmas-sikert-aratott-a-gulag-viragai-brusszelben-video-2149962/"/>
    <meta property="og:site_name" content="BAMA"/>
    <meta property="article:published_time" content="2019-11-29T11:46:00+00:00"/>
    <meta property="og:title" content="Hatalmas sikert aratott A Gulag virágai Brüsszelben (videó)"/>
    <meta property="og:description" content="Az ötödik Kárpátaljai Napon mutatta be Földes László Hobo és Rácz József a darabot."/>
  </head>
  <body>
    <article>
      <h6 class="kicker">DOKUMENTUMDRÁMA</h6>
      <h1>Hatalmas sikert aratott A Gulag virágai Brüsszelben (videó)</h1>
      <address>
        <time datetime="2019-11-29T11:46:00+00:00">29 Nov 2019, 11:46</time>
      </address>
      <h4>Az ötödik Kárpátaljai Napon mutatta be Földes László Hobo és Rácz József a darabot.</h4>
      <blockquote>Idén már ötödik alkalommal rendezték meg Brüsszelben a Kárpátalja Napot a Balassi Intézetben az elmúlt héten. A Nemzeti Színház A Gulag virágai című zenés dokumentumdrámáját adta elő, amelyet Földes László Hobo írt és Vidnyánszky Attila rendezett</blockquote>
      <p>– írja az <a href="https://www.origo.hu/kultura/20191128-oriasi-siker-volt-a-gulag-viragai-brusszelben-foldes-laszlo-hobo-es-racz-jozsef-eloadasa.html">Origo</a>.</p>
      <p>A főszerepben Hobót és Rácz Józsefet, a Nemzeti Színház színészét lehet látni.</p>
      <blockquote>Az előadás a második világháborúban a szovjetek által megszállt területen született fiú történetén és sorsán keresztül mutatja be a Gulag életének egy szeletét.</blockquote>
      <p>A Gulag virágai megemlékezik azokról a kárpátaljai magyarokról is, akiket 1944-ben deportáltak a Szovjetunióba kényszermunkára.</p>
      <p>Földes László Hobo elmondta, már játszott egyszer a brüsszeli Balassi Intézetben tíz évvel ezelőtt, és emlékezett a teremre, amelyről már akkor is megállapította, hogy nagyon különleges.</p>
      <blockquote>„Egy régi várfalra épült a terem, így a színpad egyik falán régi téglákat, köveket lehet látni. Nagyon izgalmas ez a tér – ebben kellett gondolkodnunk, hogyan építjük fel a darab díszletét”</blockquote>
      <p>– mondta.</p>
      <figure>
        <iframe src="https://www.youtube.com/embed/Arlyjdq3fvI" width="1080" height="608" data-service="Youtube" scrolling="no"/>
      </figure>
      <p>A teremben hetven ember fér el – kényelmesen. De Hobo és Rácz József előadását több mint százan meg akarták nézni – és be is szorította magát mindenki a terembe. A darab végén pedig szinte alig akarták elengedni az alkotókat.</p>
      <p>Földes László Hobo elárulta: fantasztikus előadás volt, zsúfolásig megtelt a nézőtér – külföldiek is végignézték az előadást, akik egy szót sem értettek belőle, de a végén azt mondták: nagyon megrázta őket a darab.</p>
      <p>Rácz József szerint</p>
      <blockquote>a brüsszeli bemutató nemcsak egy előadás volt, hanem egy vállalás, egy tett, amelyben nagyon jól érezték magukat.</blockquote>
      <p>
        <i>Borítókép: Földes László Hobo és Rácz József A Gulag virágaiban Brüsszelben</i>
      </p>
    </article>
  </body>
</html>