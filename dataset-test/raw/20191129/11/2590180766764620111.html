<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185975/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%B8%E0%A6%99%E0%A7%8D%E0%A6%95%E0%A6%9F%E0%A7%87%E0%A6%B0-%E0%A6%B8%E0%A6%B9%E0%A6%9C-%E0%A6%B8%E0%A6%AE%E0%A6%BE%E0%A6%A7%E0%A6%BE%E0%A6%A8-%E0%A6%A6%E0%A7%87%E0%A6%96%E0%A6%9B%E0%A7%87-%E0%A6%A8%E0%A6%BE-%E0%A6%87%E0%A6%89%E0%A6%8F%E0%A6%A8%E0%A6%8F%E0%A6%87%E0%A6%9A%E0%A6%B8%E0%A6%BF%E0%A6%86%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-11-29T11:28:00+00:00"/>
    <meta property="og:title" content="রোহিঙ্গা সঙ্কটের সহজ সমাধান দেখছে না ইউএনএইচসিআর"/>
    <meta property="og:description" content="রোহিঙ্গা সঙ্কট নিরসনে কাছাকাছি সময়ে কোনো সমাধান দেখছে না ইউএনএইচসিআর। তবে ..."/>
  </head>
  <body>
    <article>
      <h1>রোহিঙ্গা সঙ্কটের সহজ সমাধান দেখছে না ইউএনএইচসিআর</h1>
      <address><time datetime="2019-11-29T11:28:00+00:00">29 Nov 2019, 11:28</time> by <a rel="author">সময় সংবাদ</a></address>
      <p><b>রোহিঙ্গা সঙ্কট নিরসনে কাছাকাছি সময়ে কোনো সমাধান দেখছে না ইউএনএইচসিআর। তবে রোহিঙ্গাদের নিজ দেশে ফেরত পাঠানো বা ভাষানচরে নেয়ার ব্যাপারে চাপ প্রয়োগ করা ঠিক হবে না বলে মনে করে সংস্থাটি। বৃহস্পতিবার (২৮ নভেম্বর) সন্ধ্যায় রাজধানীর একটি হোটেলে সংবাদ সম্মেলনে একথা বলেন জাতিসংঘের শরণার্থী সংস্থা ইউএনএইচসিআর-এর ডেপুটি হাইকমিশনার কেলি ক্লেমেন্টস। এ সময় তিনি রোহিঙ্গাদের আশ্রয় দেয়ার জন্য বাংলাদেশের ভূয়সী প্রশংসা করে সংকট সমাধানে আন্তর্জাতিক ঐক্যের তাগিদ দেন।</b><br/><br/>ইউএনএইচসিআর ডেপুটি হাইকমিশনার কেলি ক্লেমেন্টস বলেন, রোহিঙ্গাদের সঙ্কট সমাধান, তাদের নিরাপদ প্রত্যাবাসন, তাদের মানবাধিকার, বাক স্বাধীনতা নিশ্চিত করাসহ সকল সঙ্কট নিরসনে বাংলাদেশ-মিয়ানমারকে সহযোগিতা করতে প্রস্তুত ইউএনএইচসিআর। তবে এই সঙ্কট সমাধানে নির্দিষ্ট সময় দেয়া সম্ভব নয়।<br/><br/>তিনি আরও বলেন, বাংলাদেশ সরকার রোহিঙ্গাদের আশ্রয় দিয়ে মানবাধিকারের উজ্জ্বল দৃষ্টান্ত সৃষ্টি করেছে। আমরা সব সময় বাংলাদেশের পাশে রয়েছি।</p>
    </article>
  </body>
</html>