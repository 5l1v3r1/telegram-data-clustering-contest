<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/medio-campidano/2019/11/29/attimi-di-paura-a-villacidro-fiamme-da-un-cavo-elettrico-tranciat-136-958661.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T11:27:47+00:00"/>
    <meta property="og:title" content="Attimi di paura a Villacidro, fiamme da un cavo elettrico tranciato"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via roma</h6>
      <h1>Attimi di paura a Villacidro, fiamme da un cavo elettrico tranciato</h1>
      <h2>La scatola di fili elettrici sarebbe stata danneggiata da un mezzo pesante. Sul posto anche le squadre dell'Enel</h2>
      <address><time datetime="2019-11-29T11:27:47+00:00">29 Nov 2019, 11:27</time> by <a rel="author" href="https://www.unionesarda.it/autore/antonio_pintori/7096" target="_blank">Antonio Pintori</a></address>
      <p>Momenti di paura stamani a Villacidro, in via Roma.</p>
      <p>Secondo una prima ricostruzione in corso di accertamento, questa mattina intorno alle 10,30 un mezzo pesante che transitava nella strada del centro urbano si sarebbe avvicinato troppo al muro e avrebbe tranciato la scatola di fili elettrici in un palo dell'Enel.</p>
      <p>Si è sviluppato un piccolo incendio, che ha interessato tutto il filo, sul muro di un'abitazione privata.</p>
      <p>I primi a intervenire sono stati gli agenti della polizia municipale, che poi hanno chiamato i vigili del fuoco di Sanluri e hanno subito chiuso la strada. È arrivata poi anche un'ambulanza del 118, perché la proprietaria della casa ha accusato un malore per lo spavento, ma poi l'allarme è rientrato.</p>
      <p>I vigili del fuoco hanno messo in sicurezza il palo. Sul posto anche la squadra dell'Enel e i carabinieri della stazione di Villacidro.</p>
    </article>
  </body>
</html>