<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-luna-noua-este-in-sagetator--viaa-zodiilor-se-va-schimba-dramatic-149097.html"/>
    <meta property="og:site_name" content="Timpul.md"/>
    <meta property="article:published_time" content="2019-11-29T11:06:00+00:00"/>
    <meta property="og:title" content="Luna Nouă este în Săgetător. Viața zodiilor se va schimba dramatic"/>
    <meta property="og:description" content="Când Luna Nouă radiază în cosmos, este vremea pentru noi începuturi, semnalul ceresc că trebuie să lași în urmă trecutul și să o iei de la capăt. Pe 26 Noiembrie, Luna Nouă s-a aflat în Săgetător, semnul cel mai independent și aventuros din tot zodiacul. Iată de ce această Lună Nouă din noiembrie marchează startul unei călătorii cu adevărat extraordinare, în care ne vom elibera de rutină și vom trăi întâlniri karmice, menite să ducă viața și conștiința noastră la un nivel superior. Fie că vei începe un nou proiect, foarte important pentru tine sau o relație la care ai visat de mult, Luna Nouă în Săgetător îți activează forțele ascunse pentru a-ți atinge orice obiectiv, mundan sau spiritual. Iată care sunt efectele Lunii Noi în Săgetător pentru fiecare zodie în parte. Berbecul iese din zona de confort Această Lună Nouă care radiază din interiorul Săgetătorului deschide căi neașteptate pentru Berbec, aducându-i oportunități financiare extraordinare la sfârșit de an, Dar acest lucu necesită o ieșire dramatică din…"/>
  </head>
  <body>
    <article>
      <h1>Luna Nouă este în Săgetător. Viața zodiilor se va schimba dramatic</h1>
      <address>
        <time datetime="2019-11-29T11:06:00+00:00">29 Nov 2019, 11:06</time>
      </address>
      <p>
        <b>Când Luna Nouă radiază în cosmos, este vremea pentru noi începuturi, semnalul ceresc că trebuie să lași în urmă trecutul și să o iei de la capăt. Pe 26 Noiembrie, Luna Nouă s-a aflat în Săgetător, semnul cel mai independent și aventuros din tot zodiacul. Iată de ce această Lună Nouă din noiembrie marchează startul unei călătorii cu adevărat extraordinare, în care ne vom elibera de rutină și vom trăi întâlniri karmice, menite să ducă viața și conștiința noastră la un nivel superior. Fie că vei începe un nou proiect, foarte important pentru tine sau o relație la care ai visat de mult, Luna Nouă în Săgetător îți activează forțele ascunse pentru a-ți atinge orice obiectiv, mundan sau spiritual. Iată care sunt efectele Lunii Noi în Săgetător pentru fiecare zodie în parte.<br/><br/>Berbecul iese din zona de confort<br/>Această Lună Nouă care radiază din interiorul Săgetătorului deschide căi neașteptate pentru Berbec, aducându-i oportunități financiare extraordinare la sfârșit de an, Dar acest lucu necesită o ieșire dramatică din zona de confort, în sensul în care Berbecul va fin nevoit să călătorească, să-și schimbe locul de muncă sau să stea o vreme departe de cei dragi, pentru a pune în mișcare un proiect de proporții. În viața sa vor apărea oameni noi, care sunt meniți să-l susțină pe calea deschisă spre succes, iar pentru nativii singuri, va fi o șansă karmică de a-și întâlni marea dragoste.</b>
      </p>
      <p>Taurul capătă mai multă credință<br/>Un ewxtraordinar salt de credință se petrece în mintea și în uinima Taurului, cu ocazia Lunii Noi în Săgetător. Taurul simte că anumite lucruri din viața sa au ajuns într-o fundătură, dar nu are puterea de a se smulge din contexte și relații care îi împiedică evoluția. Lipsa de încredere în sine și de credință în intențiile mărețe ale Universului sunt principalele piedici pentru nativii Tauri. Dar influențele astrale activează resurse latente și scot la suprafață creativitatea și inspirația, care îl vor propulsa pe Taur pe o nouă cale, ce îi va aduce împlinire sufletească. Renunțând la anumite lucruri (un loc de muncă care îl plafonează, o relație monotonă și fără perspective), Taurul dobândește credința că merită mai mult pentru sine, iar oamenii și situațiile ce îi ies în cale confirmă acest lucru.</p>
      <figure>
        <img src="https://literaturaemcontagotas.files.wordpress.com/2013/10/mustafa-soydan-astro-illustrations-scorpio.jpg"/>
      </figure>
      <p>Gemenii se simt inspirați<br/>Luna Nouă în Săgetător este o sursă incredibilă de inspirație pentru Gemeni, care își pun la bătaie toate înzestrările intelectuale și sufletești, pentru o miză foarte importantă. Fie că vor participa la un concurs important, că vor susține un interviu semnificativ sau vor aplica pentru o finanțare ori o bursă, Gemenii au toate atuurile reușitei. Acesta este un punct hotărâtor pentru viața și cariera lor, ocazia perfectă de a fi remarcați de persoane influente, care le vor deschide porți către succes. Mai mult decât atât, Gemenii vor simți mereu în preajma lor o prezență tăcută și ocrotitoare, iar mai târziu vor descoperi că o persoană care îi iubește în taină i-a ajutat pe parcursul acestui drum provocativ.</p>
      <p>Racul începe o relație nouă<br/>Luna Nouă este punctul nodal al relațiilor noi, al întâlnirilor karmice, inclusiv cu cei care ne-au fost sortiți de forțele secrete ale Universului. Aflându-se în Săgetător, Luna Nouă din noiembrie îi dă curaj Racului, care se va aventura în căutarea relației sale de suflet. Iar destinul îi va răsplăti îndrăzneala, scoțându-i în cale oameni cu totul speciali, care îi vor schimba viziunea despre lume. Pentru prima oară după multă vreme, Racul se va simți răsfățat, apreciat și ocrotit, înțelegând că merită ceea ce este mai bun de la viață. Noile sale relații îi vor permite Racului să-și redobândească respectul de sine, care s-a diminuat din cauza unor legături cu persoane toxice.</p>
      <p>Lună Nouă în Berbec. Viața amoroasă a zodiilor se complică<br/>Leul învață să se bucure de călătorie<br/>Leul urmărește mereu un obiectiv, fie că este vorba de profesie, de pasiuni sau de relații. Să obțină un anumit succes, să încheie un parteneriat, să fie remarcat sau să ocupe o poziție mai bună, acestea sunt reperele care îl ghidează pe ambițiosul Leu. Dar în drumul său spre cele mai înalte idealuri, Leul pierde, de multe ori, bucuriile simple ale vieții, uită să privească mai atent în jurul său. Iată de ce Luna Nouă în Săgetător îi va aduce un avertisment că este vremea să ia lucrurile mai ușor și să se delecteze mai mult cu plăcerea drumului. Un eveniment aparent neplăcut (o problemă de sănătate, o concediere sau o respingere ori o pauză în relația sa de dragoste), îl vor face pe Leu să-și reconsidere planurile și să acorde mai multă atenție lucrurilor și oamenilor din jur. Iar, pe termen lung, ceea ce părea un obstacol se va transforma într-o ocazie incredibilă pentru Leu de a redescoperi frumusețea vieții.</p>
      <figure>
        <img src="https://1aike31wshtt3k0e9u2nxtwz-wpengine.netdna-ssl.com/wp-content/uploads/2013/03/mustafa-soydan-astro-illustrations-pisces.jpg"/>
      </figure>
      <p>Fecioara are o creativitate debordantă<br/>Luna Nouă în Săgetător dă startul unor întreprinderi de anvergură pentru Fecioară, care se simte creativă și plină de inspirație. Orice plan își face pentru perioada care urmează, Fecioara va găsi cele mai potrivite resurse pentru a-l duce la bun sfârșit. Ceea ce este cu totul special în această perioadă, Fecioara se simte cu adevărat conectată cu Sinele său profund și trăiește senzația unor posibilități nelimitate și a unor orizonturi care i se deschid. O propunere venită din partea unei persoane cu autoritate îi va permite Fecioarei să-și demonstreze talentele și să-și pună în mișcare toate resursele creative. Proiecte internaționale, simpozioane, conferințe sunt pe agenda Fecioarei pentru următoarea perioadă.</p>
      <p>Balanța este surprinsă de iubire<br/>Într-o perioadă destul de întunecată, ca și vremea de afară, Balanța se întâlnește pe neașteptate cu dragostea. Acest lucru minunat se va întâmpla în circumstanțe destul de improbabile, de aceea Balanța va fi luată pe nepregătite. Poate că se grăbește spre serviciu sau se întoarce obosită acasă, poate că se odihnește pe o bancă în parc sau a intrat într-o librărie să cumpere o carte, în astfel de ocazii Balanța va întâlni persoana pe care firul său karmic i-o aduce în cale. S-ar putea ca Balanța să fie reticentă la început și să se retragă în cochilie, pentru a se proteja de suferință, dar atunci când destinul vrea ceva, este imposibil să-i stai în cale. Pentru că Luna Nouă este în Săgetător, ceva din spiritul aventuros al acestuia va trece și asupra Balanței, ajutând-o să meargă înainte pe calea dragostei.</p>
      <p>Scorpionul culege roadele muncii sale<br/>Luna Nouă este întotdeauna o perioadă a fertilității și a recoltelor, iar apariția sa în Săgetător este semn că roadele vor fi extraodinar de bogate. Chiar așa se întâmplă în cazul Scorpionului, care va primi răsplata pentru toate eforturile sale. După o perioadă de mnuncă intensă și privațiuni, Scorpionul se va bucura de recunoaștere și premii și va simți că rezultatele au meritat din plin efortul. Dar nu numai în plan profesional se vor face simțite efectele Lunii Noi, ci și în planul relațiilor romantice, pentru că Scorpionul va obține, în sfârșit, atenția și dragostea unei persoane pe care o urmărește de multă vreme.</p>
      <figure>
        <img src="https://starsignstyle.com/wp-content/uploads/2013/12/mustafa-soydan-zodiac-illustrations-Sagittarius-650x650.jpg"/>
      </figure>
      <p>Săgetătorul se simte plin de vitalitate<br/>Săgetătorul este mereu gata de noi aventuri, dar acum, când Luna Nouă radiază energie în semnul său, va avea mai multe oportunități ca oricând de a se bucura de viață. Este o perioadă excelentă pentru el pe plan profesional și financiar, când își va permite să facă o investiție pe care o aștepta de multă vreme, de exemplu să cumpere o casă sau un teren. Dar ceea ce își dorește mai mult Săgetătorul acum este să se bucure de libertate, alături de o persoană specială sau de un grup de prieteni cu care se simte excelent. Deși este angrenat în tot felul de proiecte, Săgetătorul va primi de la Univers o șansă unică de a îmbina libertatea cu aventura, cu ocazia unei călătorii pe care o va face în străinătate sau într-o altă localitate decât cea de domiciliu. Trebuie să fie pregătit sufletește pentru oameni și oportunități noi, care îl vor stimula și îi vor ține mintea și inima treze.</p>
      <p>Capricornul își face prieteni noi<br/>Este o perioadă provocativă pentru Capricorn, care va trebui să iasă din carapacea sa și să socializeze mai mult, să intre în noi relații, să întâlnească oameni noi. Deși aceasta nu pare una dintre activitățile sale preferate, Capricornul își va depăși reticențele și se va deschide către noi legături, care îi vor aduce multe beneficii mai târziu. Luna Nouă în Săgetător îl scoate din zona sa de confort, aducându-l în contexte provocative, unde își va putea manifesta calitățile de lider și talentul de bun ascultător. Va fi o perioadă de dezvoltare personală, emoțională și spirituală, dar și o ocazie de a se face remarcat de persoane care i-ar putea deveni mai mult decât prieteni.</p>
      <p>Vărsătorul câștigă o bătălie importantă<br/>Vești bune pentru Vărsător, care poartă de ceva vreme un război mocnit cu anumite persoane, fie la locul de muncă, fie în viața personală. Luna Nouă în Săgetător îi va oferi energia și oportunitățile pentru a se impune în fața inamicilor săi, obținând un succes răsunător asupra lor. Poate că vor obține o poziție vânată de mai multe persoane la locul de muncă, vor câștiga un proces sau vor cuceri inima cuiva, pentru care se află în competiție cu alți rivali. În orice caz, Vărsătorul se va elibera în sfârșit de așteptare și de emoții negative și se va bucura de o perioadă de triumf, dar și de relaxare în același timp.</p>
      <figure>
        <img src="https://starsignstyle.com/wp-content/uploads/2013/12/mustafa-soydan-zodiac-illustrations-aries-650x650.jpg"/>
      </figure>
      <p>Peștii înțeleg ce vor de la viață<br/>Pentru Pești, Luna Nouă în Vărsător aduce o perioadă de reflecție profundă și întâlnire cu sinele său auntentic, o explorare a zonelor de umbră, în urma căreia Peștii vor ajunge să se cunoască mai bine și să știe ce vor de la viață. Această autodescoperire va fi facilitată și de colaborarea dintre comunicativul Mercur și visătorul Neptun, planeta care guvernează Peștii. Influențele astrale îi vor stimula creativitatea și empatia Peștilor și vor da contur viselor lor. Acesta este primul pas pentru atingerea oricărui ideal, fie că este vorba de carieră sau de viața sentimentală. Peștii vor înceta să se opună și se vor lăsa purtați de valul cosmic, care îi va ajuta să-și atingă întregul potențial și cele mai secrete dorințe</p>
    </article>
  </body>
</html>