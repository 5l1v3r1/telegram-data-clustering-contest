<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/florin-roman-a-anuntat-ca-guvernul-aloca-400-000-lei-pentru-ziua-nationala-de-la-alba-iulia-18631452"/>
    <meta property="og:site_name" content="Gândul"/>
    <meta property="article:published_time" content="2019-11-29T11:56:59+00:00"/>
    <meta property="og:title" content="Florin Roman a anunţat că guvernul alocă 400.000 lei pentru Ziua Naţională de la Alba Iulia"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Florin Roman a anunţat că guvernul alocă 400.000 lei pentru Ziua Naţională de la Alba Iulia</h1>
      <h2>Guvernul alocă 400.000 lei pentru Ziua Naţională de la Alba Iulia. Premierul va participa la ceremoniile de la Alba Iulia şi va asista la parada militară.</h2>
      <address>
        <time datetime="2019-11-29T11:56:59+00:00">29 Nov 2019, 11:56</time>
      </address>
      <p>Liderul deputaţilor PNL, Florin Roman, declară că Guvernul a aprobat joi o Hotărâre de Guvern prin care a fost alocată suma de 400.000 de lei pentru buna desfăşurare a manifestărilor dedicate Zilei Naţionale a României, la Alba Iulia.</p>
      <p>Premierul va participa la ceremoniile dedicate Zilei Naţionale de la Alba Iulia şi va asista la parada militară.</p>
      <p>„Premierul va fi însoţit de miniştrii Economiei, Virgil Popescu şi al Agriculturii, Adrian Oros. Sâmbătă, ministrul Dezvoltării Regionale, Ionuţ Ştefan, va fi prezent în municipiul Blaj. Duminică, membri cabinetului Orban vor participa la ceremonia depunerii de coroane la Monumentul Unirii, realizat printr-un amendament la bugetul de stat, depus în calitate de deputat de Alba, apoi la primirea soliilor la Sala Unirii, Te Deum şi parada militară. Alături de membri Guvernului vor fi prezenţi europarlamentarii Mircea Hava, Dan Motreanu şi Rares Bogdan, ultimul fiind prezent şi la manifestările organizate sâmbătă de Primaria Zlatna”, arată sursa citată.</p>
      <related>
        <h4>Citeşte şi</h4>
        <a href="https://www.gandul.info/stiri/kovesi-pregateste-lovitura-pentru-dragnea-din-postura-de-sefa-ppe-prima-decizie-din-fruntea-parchetului-european-18631391?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/proteste-cu-ligheane-in-fata-primariei-capitalei-firea-minte-de-ingheata-caloriferele-18631360?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/doliu-in-sportul-romanesc-a-murit-dumitru-cuc-unul-dintre-cei-mai-mari-antrenori-de-lupte-18631344?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>