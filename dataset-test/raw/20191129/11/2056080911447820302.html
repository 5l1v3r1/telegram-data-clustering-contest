<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/biznes/2019/11/29/3998774_kupuvachut_na_btk_shte_plati_13_mlrd_evro_za_neia/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Купувачът на БТК ще плати 1.3 млрд. евро за нея"/>
    <meta property="og:description" content="Спас Русев, мажоритарен собственик, казва, че е истински щастлив от сделката."/>
  </head>
  <body>
    <article>
      <h1>Купувачът на БТК ще плати 1.3 млрд. евро за нея</h1>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Собствениците на БТК са приели офертата за покупката на компанията от фонда United Group, в която мажоритарен собственик е фондът за дялови инвестиции BC Partners, основан от сръбския бизнесмен Драган Шолак.</p>
      <p>Спас Русев, мажоритарен собственик, казва, че е истински щастлив от сделката, защото тя е оценила телекома на близо 1.3 млрд. евро. Определя покупката като "вот на доверие не само към компанията, но и за България" пред "Капитал".</p>
      <p>Според него сделката нямало да е възможна без политическа, икономическата и финансовата стабилност на страната.</p>
      <p>Не отговаря директно на въпроса с каква печалба излиза от сделката при положение, че плати за компанията 330 млн. евро преди три години, но посочва, че всъщност заедно с поетите дългове сделката тогава е била за 750 млн. евро.</p>
      <p>Русев е сред кандидатите да придобие телекоми в Румъния и Македония, част от групата на "Дойче телеком". За Румъния смята, че друг кандидат ще бъде избран, а в Македония още не е започнала процедурата по продажбата.</p>
      <p>Никос Статопулос, партньор и член на изпълнителния комитет на BC Partners коментира пред "Капитал", че е възможно БТК да се превърне в нещо като регионален хъб на бизнеса на фонда на Балканите.</p>
      <p>И двете интервюта четете в новия брой на "Капитал".</p>
    </article>
  </body>
</html>