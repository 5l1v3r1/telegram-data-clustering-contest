<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/biyachat-nad-lekar-v-sv-ana-iskal-da-pushi-v-bolnitsata.html"/>
    <meta property="og:site_name" content="News.bg"/>
    <meta property="article:published_time" content="2019-11-29T11:14:06+00:00"/>
    <meta property="og:title" content="Биячът над лекар в &quot;Св. Ана&quot; искал да пуши в болницата"/>
    <meta property="og:description" content="Нападателят е задържан, след като се е върнал в болницата"/>
  </head>
  <body>
    <article>
      <h1>Биячът над лекар в "Св. Ана" искал да пуши в болницата</h1>
      <address>
        <time datetime="2019-11-29T11:14:06+00:00">29 Nov 2019, 11:14</time>
      </address>
      <p><b>Задържаха мъжа, за който се предполага, че е <a href="https://news.bg/crime/patsient-vilnya-v-stolichnata-bolnitsa-sv-anna.html">вилнелият в столичната болница "Св. Анна"</a>,</b> съобщиха от болница "Св. Анна". </p>
      <p>Задържан е в двора на болницата. Пиарът на лечебното заведение Антон Луков заяви за news.bg, че <b>след нападението мъжът е напуснал болницаата и след това сам се е върнал пред входа по джапанки. </b>След това от болницата сигнализирали на полицията и го задържали. </p>
      <p>По думите му сам се е похвалил какво е направил. Заявил, че <b>не му давали да пуши и да се разхожда, а той искал свобода. </b></p>
      <p>По ифнромация на Нова телевизия, <b>мъжът заявил още, че е бивш полицай и не е посягал на никого.</b></p>
      <p>Според него една от сестрите се е свила сама в ъгъл на стаята, без той да я е удрял.</p>
      <p>Припомняме, че по-рано днес стана ясно, че през нощта<b> <a href="https://news.bg/crime/patsient-vilnya-v-stolichnata-bolnitsa-sv-anna.html">пациент е вилнял в столичната болница "Св. Анна".</a></b></p>
      <p>В тази връзка пациентските организации <b><a href="https://news.bg/society/patsientski-organizatsii-zovat-bolnite-da-ne-napadat-lekari.html">"Заедно с теб" призоваха пациентите да не влизат в саморазправа с лекари.  </a></b></p>
    </article>
  </body>
</html>