<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191129_Erosodik_a_forint_mar_csak_333_forintba_kerul_egy_euro"/>
    <meta property="og:site_name" content="HVG.hu"/>
    <meta property="article:published_time" content="2019-11-29T11:10:00+00:00"/>
    <meta property="og:title" content="Erősödik a forint, már csak 333 forintba kerül egy euró"/>
    <meta property="og:description" content="A csütörtöki történelmi mélypont után most korrigál az árfolyam."/>
  </head>
  <body>
    <article>
      <h1>Erősödik a forint, már csak 333 forintba kerül egy euró</h1>
      <address><time datetime="2019-11-29T11:10:00+00:00">29 Nov 2019, 11:10</time> by <a rel="author">hvg.hu</a></address>
      <p>
        <b>A csütörtöki történelmi mélypont után most korrigál az árfolyam.</b>
      </p>
      <p>Erősödni kezdett a forint pénteken. Igaz, volt honnan: most már az is erősödésnek számít, hogy egy euró 333,7 forintba került.</p>
      <p>A forint a héten kedden került először történelmi mélypontra, majd csütörtökön ennél is gyengébb lett. Csütörtökön egy rövid ideig <a href="https://hvg.hu/gazdasag/20191128_forintmelypont_arfolyam_euro">337,28 forintot </a>is kellett adni egy euróért, innen korrigált valamelyest az árfolyam. A mostani értéknél utoljára november 21-én volt erősebb a forint.</p>
      <p>Igaz, ez önmagában nem jelent trendfordulót. Emlékezetes, szeptemberben már járt 335-nél az árfolyam, onnan októberre és november elejére egy kicsit visszaerősödött, volt már 328 is, aztán mégis folytatódott a tavaly tavasz óta tartó lassú, de szinte állandó gyengülés.</p>
      <related>
        <a href="https://hvg.hu/gazdasag/20191128_Zsiday_elmondta_mi_a_baj_a_forinttal"/>
      </related>
    </article>
  </body>
</html>