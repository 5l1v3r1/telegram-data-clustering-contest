<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/izmir/9-yasindaki-ogrenci-hastanelik-oldu-h375910.html"/>
    <meta property="og:site_name" content="HABER 61"/>
    <meta property="article:published_time" content="2019-11-29T11:50:23+00:00"/>
    <meta property="og:title" content="9 yaşındaki öğrenci hastanelik oldu"/>
    <meta property="og:description" content="İzmir'de 9 yaşındaki kız öğrenci, sınıf öğretmeninin fırlattığı başına isabet etmesi sonucu yaralandı."/>
  </head>
  <body>
    <article>
      <h1>9 yaşındaki öğrenci hastanelik oldu</h1>
      <h2>İzmir'de 9 yaşındaki kız öğrenci, sınıf öğretmeninin fırlattığı başına isabet etmesi sonucu yaralandı.</h2>
      <address>
        <time datetime="2019-11-29T11:50:23+00:00">29 Nov 2019, 11:50</time>
      </address>
      <p>İzmir'in Karabağlar ilçesinde 9 yaşındaki kız öğrenci, sınıf öğretmeninin fırlattığı ileri sürülen kitabın başına isabet etmesi sonucu yaralandı.<br/><br/>İddiaya göre, Mustafa Urcan İlkokulunda görevli sınıf öğretmeni G.B, 4. sınıf öğrencisi Sahra Saygılı'nın kitabını evde unutması üzerine kız öğrenciye kitap fırlattı.</p>
      <p>Kitabın başına isabet ettiği öğrencinin sınıf arkadaşları durumu okul idaresine bildirdi.</p>
      <p>112 Acil Servis ekibince Tepecik Eğitim ve Araştırmasına kaldırılan Saygılı'nın beyin tomografisi çekildi ve gözlem altına alındı.</p>
      <p>Kız öğrencinin babası Hakan Saygılı, AA muhabirine yaptığı açıklamada, öğretmenin, kızının kafasına kitabını evde unutması nedeniyle kitap fırlattığını öne sürerek, "Kızımın yüzünde kızartı var. Beyin tomografisi çekildi. Sonuçları bekliyoruz. Doktorlar 5-6 saat kadar travma olma durumuna karşın kontrol altında tutacaklar. Buraya gelirken ambulansta istifra etmiş ve aldığı darbeden dolayı baş dönmesi var." diye konuştu.</p>
      <p>Öğretmenden şikayetçi olacaklarını ifade eden Saygılı, daha önce de öğrencilere şiddet uyguladığını, bazı velilerin çocuklarını okuldan aldığını öne sürdü.</p>
      <p>İzmir Milli Eğitim Müdürlüğünce konuyla ilgili inceleme başlatıldığı bildirildi.</p>
    </article>
  </body>
</html>