<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/black-friday-2019-razer-promocje-dla-graczy.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-29T11:49:33+00:00"/>
    <meta property="og:title" content="Black Friday dla graczy, czyli tańszy sprzęt firmy Razer"/>
    <meta property="og:description" content="Czarnopiątkowa wyprzedaż to jedna z lepszych okazji w roku na wymianę swojego gamingowego sprzętu. Oto promocje na sprzęt Razera."/>
  </head>
  <body>
    <article>
      <h1>Black Friday dla graczy, czyli tańszy sprzęt firmy Razer</h1>
      <address><time datetime="2019-11-29T11:49:33+00:00">29 Nov 2019, 11:49</time> by <a rel="author" href="https://www.spidersweb.pl/author/tomasz-domanski" target="_blank">Tomasz Domański</a></address>
      <p>
        <b>Czarnopiątkowa wyprzedaż to jedna z lepszych okazji w roku na wymianę swojego sprzętu gamingowego. Jeśli szukaliście czegoś od Razera, mam dla was kilka ciekawych i tańszych niż zazwyczaj propozycji.</b>
      </p>
      <p>Ale najpierw nie odpuszczę sobie żartu o tym, że ceny poniższych gamingowych gadżetów zostały ucięte brzytwą. Hehe, brzytwą, rozumiecie…</p>
      <h3>Razer DeathAdder Elite</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-deathadder-elite.jpg"/>
      </figure>
      <p>Ciekawa propozycja, szczególnie dla fanów shooterów. DeathAdder Elite to bardzo uniwersalnie wyprofilowana mysz, wykonana z bardzo dobrych materiałów, którą całkiem przyjemnie czuje się w ręce. Najważniejszy jest tu oczywiście doskonały czujnik optyczny o czułości 16 000 DPI, który potrafi śledzić nasze ruchy z prędkością 450 IPS.</p>
      <p>Projekty myszy Razera konsultowane są z zawodowymi graczami i tak jest również i w tym przypadku. Stąd też niektóre elementy mogą wydawać się umieszczone w nieco dziwnych miejscach. Na przykład ten lekko cofnięty scroll, ale wierzcie mi – to wszystko nabiera doskonałego sensu zaraz po położeniu dłoni na tej myszce.</p>
      <p>DeathAdder Elite kupicie w <a href="https://www.x-kom.pl/p/327220-myszka-przewodowa-razer-deathadder-elite.html">X-kom w promocyjnej cenie 139 PLN</a> w Gorącym Strzale (sprawdzajcie stronę sklepu o każdej pełnej godzinie).</p>
      <h3>Razer Ornata Chroma</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-ornata-chroma.jpg"/>
      </figure>
      <p>Ornata Chroma to tzw. klawiatura hybrydowa, czyli połączenie charakterystyki klawiatury mechanicznej z membranową. Razer lubi eksperymentować w ten sposób i zazwyczaj jego klienci te eksperymenty doceniają. Jak wyszła Ornata? Bardzo dobrze, aczkolwiek jeśli ktoś spodziewa się, że będzie ona zachowywać się w ten sam sposób, co klawiatura mechaniczna, to się zdziwi.</p>
      <p>Ten model jest o wiele bardziej cywilizowany, dzięki membranowej amortyzacji klawiszy. Miałem okazję używać tego modelu i miałem bardzo pozytywne odczucia. Sama konstrukcja wydaje się niezwykle pancerna – wszystkie komponenty wykonane są z solidnego, matowego plastiku, wszystko jest świetnie spasowane, a ta dołączana poduszeczka z skóropodobnego materiału to najlepsza rzecz na świecie, którą można podłożyć sobie pod nadgarstki. Nie przesadzam, bo nadal z niej korzystam, tyle że z inną klawiaturą.</p>
      <p>Klawiaturę Razer Ornata Chroma kupicie w RTV Euro AGD <a href="https://www.euro.com.pl/klawiatury/razer-ornata-chroma.bhtml">w promocyjnej cenie 328,99 PLN</a></p>
      <h3>Razer BlackWidow Elite Green Switch</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-blackwidow-elite-greenswitch.jpg"/>
      </figure>
      <p>BlackWidow Elite to sprawdzona mechaniczna konstrukcja, której właściwie nie trzeba polecać. Pierwsza wersja trafiła na rynek w 2015 r. i od tamtej pory jest jednym z najlepiej sprzedających się produktów Razera. BlackWidow Elite to po prostu świetny wykonany i pancerny gamingowy kombajn: programowalne klawisze, wszystkie potrzebne porty, świetny anti-ghosting, ergonomiczna (i sensowna!) konstrukcja, ładny, klasyczny wygląd i led-owe podświetlenie. Producent też zadbał też o dodatkowe pokrętło i klawisze multimedialne do zarządzania muzyką i oświetleniem.</p>
      <p>Zastosowane w tej wersji zielone przełączniki Razera sprawiają, że skok klawisza jest idealnie słyszalny, a klik doskonale wyczuwalny pod palcem. Jeśli ktoś miał do czynienia z przełącznikami MX Cherry, to Razer Green odpowiadają swoją charakterystyką (mniej więcej) MX Cherry Blue.</p>
      <p>BlackWidow Elite kupicie w Komputroniku w <a href="https://www.komputronik.pl/product/554822/razer-blackwidow-elite-green-switch.html">promocyjnej cenie 469 PLN</a></p>
      <h3>Razer Kiyo</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-kiyo.jpg"/>
      </figure>
      <p>Nie będę tłumaczył co wspólnego z graniem ma kamerka internetowa. Szanujmy się. Jeśli szukaliście sposobu na podniesienie poziomu waszego kanału na Twitchu/YouTube, to Kiyo na pewno pomoże wam w tej kwestii. Jej najbardziej wyróżniającą się cechą jest pierścień wokół obiektywu, złożony z mocnych diod LED 5600K. Dzięki temu rozwiązaniu, nie musicie martwić się dodatkowym oświetleniem przed rozpoczęciem strumieniowania. Tak samo, jak nie musicie martwić się o jakość obrazu – Kiyo potrafi nadawać obraz w rozdzielczości 1080p w 30 kl/s.</p>
      <p>A jeśli ta płynność jest dla kogoś niewystarczająca, zawsze można przełączyć kamerę na strumień w jakości 720 p i nadawać w 60 kl/s. Biorąc pod uwagę to, że większość streamu i tak zajmuje transmisja ekranu z gry, moim zdaniem parametry Kiyo są wystarczające. Kamerka posiada także wbudowany mikrofon z redukcją szumów, który jest całkiem niezły i na początek powinien wam wystarczyć.</p>
      <p>Razer Kiyo kupicie w Komputroniku w <a href="https://www.komputronik.pl/product/533457/razer-kiyo.html">promocyjnej cenie 299 PLN</a></p>
      <h3>Razer Kraken Tournament Edition Green</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-kraken-te-green.jpg"/>
      </figure>
      <p>No tutaj to muszę podzielić się anegdotką o moim redakcyjnym koledze, który stwierdził, że on najbardziej lubi takie sprzęty, które zapewniają mu maksymalną przewagę w grach sieciowych. Krakeny w wersji turniejowej to właśnie taki sprzęt. W dodatku, ten oczointensywny zielony kolor sprawia, że na turnieju bardzo trudno je zgubić.</p>
      <p>Jeśli chodzi o technologię, to jest tu wszystko, czego potrzebujecie. Słuchawki posiadają wbudowany konwerter cyfrowy i wspierają technologię THX Spatial Audio, co w połączeniu z bardzo dużymi przetwornikami (50 mm) dostrojonymi z myślą o charakterystyce gamingowej sprawia, że usłyszycie każdego przeciwnika, który był na tyle lekkomyślny, żeby dać się usłyszeć. Model Kraken TE Green posiada również bardzo dobry mikrofon, co dla niektórych jest niezwykle ważną kwestią.</p>
      <p>Kraken TE Green kupicie w Komputroniku w <a href="https://www.komputronik.pl/product/586542/razer-kraken-tournament-edition-zielone.html">promocyjnej cenie 239 PLN</a></p>
      <h3>Razer Basilisk</h3>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/razer-basilisk.jpg"/>
      </figure>
      <p>Jeden z lepszych modeli myszy dla graczy, którzy preferują chwyt typu claw (szpon, bazyliszek, wszystko układa się w logiczną całość). Modeli, które są dostępne na rynku i mogą konkurować z Basiliskiem, jeśli chodzi o ergonomię użytkowania jest co najwyżej kilka. A oprócz ergonomii, sprzęt Razera może pochwalić się świetnymi podzespołami – od przycisków, które wg producenta wytrzymają 50 milionów kliknięć. W praktyce oznacza to tyle, że szybciej zdążycie znudzić się tą myszką i kupicie inną. Prawdopodobnie od Razera.</p>
      <p>Basilisk oferuje nawet takie smaczki, jak regulowany opór scrolla, dzięki czemu każdy gracz może ustawić sobie ten parametr indywidualnie, pod swoje preferencje. O przełączniku DPI chyba nie ma co wspominać, bo powoli staje się standardem. W tym modelu możemy wyłączyć przycisk odpowiedzialny za tę akcję, żeby nie martwić się jego przypadkowym kliknięciem w ferworze walki. Jeśli chodzi o czujnik, to mamy tu sprawdzony sensor optyczny o rozdzielczości 16 tys. DPI, który raczej nikogo nie rozczaruje. Razem z Basiliskiem polecam zaopatrzyć się w dobrą podkładkę – ta myszka, jeśli da się jej szansę jest naprawdę diablo-szybka.</p>
      <p>Razer Basilisk kupicie w RTV Euro AGD w <a href="https://www.euro.com.pl/myszy/razer-basilisk.bhtml">promocyjnej cenie 199 PLN</a></p>
      <p>
        <i>* Wpis powstał przy współpracy z marką Razer</i>
      </p>
    </article>
  </body>
</html>