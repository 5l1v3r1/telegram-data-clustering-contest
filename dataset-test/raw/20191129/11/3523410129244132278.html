<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642611/%D9%87%DB%8C%D8%A7%D8%AA-%D8%A7%D9%86%D8%AA%D8%AE%D8%A7%D8%A8-%D9%85%D8%B3%D8%AA%D9%86%D8%AF-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%DB%B3%DB%B8-%D9%85%D8%B9%D8%B1%D9%81%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="هیات انتخاب مستند جشنواره فیلم فجر ۳۸ معرفی شد"/>
    <meta property="og:description" content="با حکم ابراهیم داروغه زاده دبیر جشنواره فجر سی و هشتم، بابک بهداد، رامین حیدری فاروقی و مرتضی شعبانی به عنوان هیات انتخاب فیلم‌های مستند..."/>
  </head>
  <body>
    <article>
      <h1>
        <a href="https://www.bultannews.com/fa/news/642611/%D9%87%DB%8C%D8%A7%D8%AA-%D8%A7%D9%86%D8%AA%D8%AE%D8%A7%D8%A8-%D9%85%D8%B3%D8%AA%D9%86%D8%AF-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%DB%B3%DB%B8-%D9%85%D8%B9%D8%B1%D9%81%DB%8C-%D8%B4%D8%AF">هیات انتخاب مستند جشنواره فیلم فجر ۳۸ معرفی شد</a>
      </h1>
      <h2>با حکم ابراهیم داروغه زاده دبیر جشنواره فجر سی و هشتم، بابک بهداد، رامین حیدری فاروقی و مرتضی شعبانی به عنوان هیات انتخاب فیلم‌های مستند...</h2>
      <address><time datetime="2019-11-29T11:00:00+00:00">29 Nov 2019, 11:00</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بابک بهداد، رامین حیدری فاروقی و مرتضی شعبانی در این دوره از جشنواره انتخاب فیلم‌های مستند را بر عهده خواهند داشت.</p>
      <p>هیات انتخاب فیلم‌های مستند بلند از میان آثار متقاضی که تولید آن‌ها بعد از سال ۱۳۹۷ بوده و در دوره‌ّهای قبل متقاضی حضور در جشنواره فجر نبوده‌اند حداکثر ۱۰ فیلم را که مدت زمان آن حداقل ۷۰ دقیقه است، انتخاب می‌کنند.</p>
      <p>در این بخش سیمرغ بلورین بهترین فیلم مستند بلند به تهیه‌کننده و کارگردان فیلم اهدا خواهد شد.</p>
      <p>بابک بهداد برگزیده دوره گذشته جشنواره در بخش مستند متولد ۱۳۵۲ در تهران دارای مدرک کارشناسی سینما در رشته کارگردانی است.</p>
      <p>از فیلم‌های مستند او می‌توان به نخل روز دهم، نامه، یادداشت‌های روزانه یک مسافر و بهارستان خانه ملت اشاره کرد.</p>
      <p>رامین حیدری‌فاروقی رییس هیات مدیره انجمن صنفی تهیه کنندگان مستند و رییس آکادمی هنر و فنون سینمایی ایران متولد ۱۳۴۵ درتهران دارای مدرک کارشناسی کارگردانی سینما، کارشناسی‌ارشد پژوهش هنر و دکتری فلسفه هنر است.</p>
      <p>مجموعه‌های مستند رودی تا بهشت، ابر باد ماه، گره، دیدار، اینجا آفریقاست، شرق دیوار آفتاب و خشت بهشت از ساخته‌های این فیلمساز و پژوهشگر محسوب می‌شوند.</p>
      <p>مرتضی شعبانی مدیرعامل موسسه فرهنگی روایت فتح و مدیر مرکز مستند حقیقت متولد ۱۳۴۳ درتهران دارای نشان درجه ۲ هنری معادل کارشناسی ارشد است.</p>
      <p>از مستند‌های او می‌توان از حمزه، در‌های بسته دیوار‌های بلند، ۱۲ جولای، ضاحیه، زیتون تلخ، نسیم حیات و کلاس درس نام برد.</p>
      <p>سی و هشتمین جشنواره فیلم فجر ۱۲ تا ۲۲ بهمن ماه سال جاری همزمان با گرامیداشت چهل و یکمین سالگرد پیروزی انقلاب اسلامی به دبیری ابراهیم داروغه زاده برگزار می‌شود.</p>
    </article>
  </body>
</html>