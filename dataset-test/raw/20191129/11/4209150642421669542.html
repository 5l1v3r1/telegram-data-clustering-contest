<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/automobili/auto-novosti/Zakotrljala-se-nova-Skoda-Octavia/571110?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="&quot;Zakotrljala&quot; se nova Škoda Octavia"/>
    <meta property="og:description" content="U fabrici Mlada Boleslav počela je serijska proizvodnja četvrte generacije Škodinog bestselera."/>
  </head>
  <body>
    <article>
      <h1>"Zakotrljala" se nova Škoda Octavia</h1>
      <address><time datetime="2019-11-29T11:13:00+00:00">29 Nov 2019, 11:13</time> by <a rel="author">N.N.</a></address>
      <p>U fabrici Mlada Boleslav počela je serijska proizvodnja četvrte generacije Škodinog bestselera.</p>
      <p>Nova Octavia debitovala je na svečanosti u glavnom gradu Češke, polovinom novembra, kada su javnosti predstavljene limuzinska i karavan (Combi) verzija.</p>
      <p>Kako su u Škodi i najavili, u prodaji će se najprije pojaviti Octavia karavan, da bi par nedjelja kasnije stigla i limuzina. U skladu sa tim, prvo je počela proizvodnja Octavie Combi.</p>
      <p>Češki proizvođač navodi da je nova Octavia prostranija i bezbednija nego ikad prije.</p>
      <p>Inače, tokom prethodne tri generacije ukupno je proizvedeno preko 6,5 miliona primjeraka ovog modela koji je sve popularniji u Evropi i spada među najtraženije automobile u zemljama poput Češke, Austrije, Finske i Švajcarske.</p>
      <p>Četvrta generacija modela Octavia (ili peta, ako bismo računali original koji se proizvodio 1959-1971.) stilski je modernizovana – kako spolja, tako još više unutra, i opremljena je najsavremenijim sistemima asistencije i bezbjednosnim tehnologijama, kao i drugim sadržajima, poput trozonske "klime", čime se ovaj automobil približio Škodinom top modelu Superb.</p>
      <p>U Škodi sa ponosom ističu da je Octavia Combi trenutno najprodavaniji karavan na evropskom tržištu, a kao i prethodnik i ovaj ima prtljažnik zavidne veličini od 640 litara. Ni limuzinska verzija ne zaostaje tu mnogo sa svojih 600 litara.</p>
      <p>Kako se navodi, planirano je da svakoga dana iz fabrike izađe 1.150 primjeraka nove, 4. generacije Octavie.</p>
      <p>
        <i>
          <a href="https://www.b92.net/automobili/vesti.php?yyyy=2019&amp;mm=11&amp;nav_id=1624246">(b92)</a>
        </i>
      </p>
    </article>
  </body>
</html>