<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/apu-udine/apu-udine-ramagli-contro-piacenza-dovremo-dare-il-110-dal-punto-di-vista-fisico-72279"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-29T11:20:32+00:00"/>
    <meta property="og:title" content="Apu Udine, Ramagli: &quot;Contro Piacenza dovremo dare il 110% dal punto di vista fisico&quot;"/>
    <meta property="og:description" content="Mancano tre giornate alla conclusione del girone d’andata di serie A2 Old Wild West e l’Apu comincerà questo trittico domenica, alle 18, al PalaCarnera contro l’Assigeco Piacenza prima di andare a San Severo ed ospitare Orzinuovi. I piacentini, dopo un avvio balbettante, si sono rilanciati alla grande dopo l’arrivo di Hall e si ritrovano davanti ai friulani in classifica di due lunghezze. Per l’Old Wild West, dunque, una ghiotta occasione per accorciare ulteriormente la classifica e non perdere il treno delle zone nobili. Tocca come sempre a coach Ale Ramagli: “Piacenza è una squadra che ha cambiato volto tre volte. Ha iniziato con la sua coppia di americani titolari balbettando nelle prime tre partite, poi ha trovato grande continuità con l’arrivo di Mike Hall che ha sostituito Ogide il quale si era infortunato e di fatto ha portato in dote cinque vittorie nelle ultime sette partite. Nelle ultime due l’infortunio di Ferguson e la conferma di Hall hanno creato una struttura di squadra completamente diversa che…"/>
  </head>
  <body>
    <article>
      <h1>Apu Udine, Ramagli: "Contro Piacenza dovremo dare il 110% dal punto di vista fisico"</h1>
      <address><time datetime="2019-11-29T11:20:32+00:00">29 Nov 2019, 11:20</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/c0/c0aeb481f32be31d8ebccb8fd3be457e-47247-d41d8cd98f00b204e9800998ecf8427e.jpg"/>
      </figure>
      <p>Mancano tre giornate alla conclusione del girone d’andata di serie A2 Old Wild West e l’Apu comincerà questo trittico domenica, alle 18, al PalaCarnera contro l’Assigeco Piacenza prima di andare a San Severo ed ospitare Orzinuovi. I piacentini, dopo un avvio balbettante, si sono rilanciati alla grande dopo l’arrivo di Hall e si ritrovano davanti ai friulani in classifica di due lunghezze. Per l’Old Wild West, dunque, una ghiotta occasione per accorciare ulteriormente la classifica e non perdere il treno delle zone nobili. Tocca come sempre a coach Ale Ramagli: <i>“Piacenza è una squadra che ha cambiato volto tre volte. Ha iniziato con la sua coppia di americani titolari balbettando nelle prime tre partite, poi ha trovato grande continuità con l’arrivo di Mike Hall che ha sostituito Ogide il quale si era infortunato e di fatto ha portato in dote cinque vittorie nelle ultime sette partite. Nelle ultime due l’infortunio di Ferguson e la conferma di Hall hanno creato una struttura di squadra completamente diversa che ha la capacità di costruire non dal perimetro come prima quando Ferguson era all’interno del roster, ma piuttosto dall’interno dell’area attraverso la capacità di giocare e creare gioco di Hall e Ogide che nel frattempo è rientrato. Proprio questo sarà l’aspetto più importante della partita. Cioè la capacità di essere impattanti dal punto di vista fisico dando il 110% perché il 98% non basterà e avendo la capacità di controllare i propri tabelloni perché credo che questo sarà il dato più importante del match”.</i></p>
    </article>
  </body>
</html>