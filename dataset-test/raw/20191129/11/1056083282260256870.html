<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805242/%D8%A7%D8%AC%D8%B1%D8%A7%DB%8C-%D8%AD%DA%A9%D9%85-%D8%A7%D8%B9%D8%AF%D8%A7%D9%85-%D9%85%D8%AD%DB%8C%D8%B7-%D8%A8%D8%A7%D9%86-%DA%A9%D8%B1%D9%85%D8%A7%D9%86%DB%8C-%DA%A9%D9%87-%DB%8C%DA%A9-%D8%B4%DA%A9%D8%A7%D8%B1%DA%86%DB%8C-%D8%B1%D8%A7-%D9%85%D9%82%D8%A7%D8%A8%D9%84-%D9%85%D9%86%D8%B2%D9%84%D8%B4-%D8%A8%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:15:04+00:00"/>
    <meta property="og:title" content="اجرای حکم اعدام محیط‌بان کرمانی که یک شکارچی را مقابل منزلش به قتل رسانده بود"/>
    <meta property="og:description" content="فرمانده یگان حفاظت محیط زیست کشور از اجرای حکم اعدام محیط‌بان کرمانی خبر داد و گفت: محیط‌بان مذکور، خارج از شیفت و محدوده محیط بانی و مقابل منزل یک شکارچی او را به قتل رسانده بود."/>
  </head>
  <body>
    <article>
      <h6 class="kicker">فرمانده یگان حفاظت محیط زیست:</h6>
      <h1>اجرای حکم اعدام محیط‌بان کرمانی که یک شکارچی را مقابل منزلش به قتل رسانده بود</h1>
      <address>
        <time datetime="2019-11-29T11:15:04+00:00">29 Nov 2019, 11:15</time>
      </address>
      <p>فرمانده یگان حفاظت محیط زیست کشور از اجرای حکم اعدام محیط‌بان کرمانی خبر داد و گفت: محیط‌بان مذکور، خارج از شیفت و محدوده محیط بانی و مقابل منزل یک شکارچی او را به قتل رسانده بود.</p>
      <p><b>به گزارش ایسنا،</b> سرهنگ جمشید محبت خانی ضمن تسلیت به خانواده مرحوم افضلی و محیط بانان کشور گفت: با اینکه محیط‌بان خارج از ساعت شیفت و محدوده محیط‌بانی اقدام به قتل یک شکارچی کرده بود اما در ده سال گذشته تمام تلاش کارکنان و مدیران سازمان حفاظت محیط زیست این بود که از خانواده مقتول رضایت بگیرند اما امکان این کار میسر نشد.</p>
      <p>براساس گزارش پایگاه اطلاع رسانی سازمان محیط زیست، وی با تاکید بر اینکه محیط‌بان مذکور، خارج از شیفت و محدوده محیط بانی و مقابل منزل یک شکارچی او را به قتل رسانده بود، گفت: قاضی پرونده پس از چند جلسه دادگاه و رسیدگی به پرونده، رای به عمدی بودن قتل داد. هرچند که تا شب قبل از اجرای حکم مدیر کل استان و دیگر محیط بانان از خانواده مقتول طلب عفو کردند اما تلاش آنان نتیجه ای نداشت و صبح دیروز (7 آذر) حکم اعدام اجرا شد.</p>
      <p>انتهای پیام</p>
    </article>
  </body>
</html>