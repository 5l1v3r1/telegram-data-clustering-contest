<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-endgame-filminde-hulkin-degisen-rolu/"/>
    <meta property="og:site_name" content="LOG"/>
    <meta property="article:published_time" content="2019-11-29T11:44:31+00:00"/>
    <meta property="og:title" content="Avengers Endgame filminde Hulk’ın değişen rolü"/>
    <meta property="og:description" content="Avengers Endgame filminin vizyona girmeden önce pek çok değişikliğe uğradığını biliyoruz. Bunlardan biri de filmde Hulk'ın önemiyle alakalıydı."/>
  </head>
  <body>
    <article>
      <h1>Avengers Endgame filminde Hulk’ın değişen rolü</h1>
      <address><time datetime="2019-11-29T11:44:31+00:00">29 Nov 2019, 11:44</time> by <a rel="author">Billur YASA</a></address>
      <p>Avengers Endgame filminin vizyona girmeden önce pek çok değişikliğe uğradığını biliyoruz. Bunlardan biri de filmde Hulk’ın önemiyle alakalıydı. Orijinal versiyonda Bruce Banner’ın rolü çok büyüktü.</p>
      <p>Marvel stüdyoları Avengers Infinity War ve Avengers Endgame için çok önceden çalışmalara başlamıştı. İki filme dair çok fazla plan vardı ve bunların büyük bir kısmından vazgeçildi. Seneler içinde yapılan değişiklikler kısa süre önce piyasaya çıkan Marvel’s Avengers Endgame The Art of the Movie kitabıyla ortaya çıkıyor. Bu sayede Profesör Hulk’ın aslında geriye kalan son Avengers üyesi olacağını <a href="https://screenrant.com/avengers-endgame-smart-hulk-last-hero-mcu/">öğreniyoruz</a>!</p>
      <figure>
        <img src="https://www.log.com.tr/wp-content/uploads/2019/11/pQqXGUCl.jpg"/>
      </figure>
      <h3>Avengers Endgame filminde Hulk’ın asıl rolü neydi?</h3>
      <p>Bu bilgi Marvel stüdyoları için çalışan tasarımcılardan Ryan Meinerding’in açıklamasıyla anlaşıldı. Ryan Meinerding o dönemki fikirlerini şöyle özetledi: <i>“Onun için yeni ve gerçek bir süper kahraman gibi hissettiren farklı bir kostüm tasarlamaya çalışıyordum. O dönemdeki fikrimiz Avengers Infinity War’da Thanos’un parmak şıklatmasından sonra tüm Avengers üyelerinin ortadan kaybolması ve geriye sadece Hulk’ın kalmasıydı. Bu yüzden Hulk’ın geriye kalan tüm kahramanların yerine oradan oraya koşturduğunu görüyorduk. Hazırlayacağımız kostüm de onun inanılmaz bir süper kahraman olduğunu gözler önüne sermeliydi. Çok dikkat çekici olmasa da kostümünün üstünde H harfi yer alacaktı. Bunu çok göze batmayacak şekilde tasarlamıştım. Fakat bu bilgiye sahip olan izleyiciler içins o H harfi oldukça görünür olacaktı.”</i></p>
      <p>Açıkçası Avengers üyelerinden geriye sadece Hulk’ın kalması hikaye anlatımı açısından çok daha zor olurdu diye düşünüyoruz. Kahramanlarımızın zaman yolculuğunu bulup Thanos’un yaptıklarını geri çevirmesi de normalden daha çok zaman alırdı. Bu sebeple yapılan karar değişikliğinin çok makul olduğunu düşünüyoruz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/black-widowun-wakandadan-ilham-alan-kostumu/"/>
      </related>
    </article>
  </body>
</html>