<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/9/200/Artykul/2412805,Jazzowy-Megazord-czyli-koncert-zespolu-SkickiSkiuk"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T11:58:00+00:00"/>
    <meta property="og:title" content="Jazzowy &quot;Megazord&quot;, czyli koncert zespołu Skicki-Skiuk"/>
    <meta property="og:description" content="Skicki-Skiuk to nie projekt jazzowy, to zespół. Nie lubią porównań z innymi muzykami, chyba że do wyimaginowanego wyniku współpracy Wayne’a Shortera z Led Zeppelin. Albo do Franka Zappy."/>
  </head>
  <body>
    <article>
      <h1>Jazzowy "Megazord", czyli koncert zespołu Skicki-Skiuk</h1>
      <address>
        <time datetime="2019-11-29T11:58:00+00:00">29 Nov 2019, 11:58</time>
      </address>
      <p>
        <b>Skicki-Skiuk to nie projekt jazzowy, to zespół. Nie lubią porównań z innymi muzykami, chyba że do wyimaginowanego wyniku współpracy Wayne’a Shortera z Led Zeppelin. Albo do Franka Zappy.</b>
      </p>
      <p>
        <b>Na retransmisję koncertu, który odbył się 30 kwietnia 2019 roku podczas festiwalu Jazz nad Odrą we Wrocławiu, zapraszamy w niedzielę (1 grudnia) o godz. 19.05.</b>
      </p>
      <p>Sami postrzegają się jako Power Rangers, bo spotykając się razem transformują się w niepowstrzymywalnego jazzowego Megazorda… Po zdobyciu nobilitującego Grand Prix Konkursu na Indywidualność Jazzową 52. Festiwalu Jazz Nad Odrą Leszek Możdżer zaprosił ich do swojego studia, czego efektem jest debiutancki album Skicki-Skiuk – "Chrarumimia" (wydany w czerwcu 2018r.) łączący elementy jazzu, bluesa i rocka.</p>
      <p>Grali w bardzo różnych miejscach: od jazzowych klubów do filharmonii, ale najciekawszym jak dotąd wyzwaniem był występ w ramach Nocy Jazzu zorganizowanej przez Jazz Forum na jednym z największych wydarzeń muzycznych w Europie – Woodstock Festival 2017. Reakcja liczonej w tysiącach woodstockowej publiczność potwierdziła, że jazz w wydaniu Skicki-Skiuk jest nie tylko muzyką dla koneserów gatunku.</p>
      <p>
        <b>Kilka faktów o Skicki-Skiuk:</b>
      </p>
      <ul>
        <li>75% członków zespołu marzyło w dzieciństwie o zostaniu gwiazdą rocka, 25% gwiazdą jazzu;</li>
        <li>90% kompozycji stanowi rezultat pracy zespołowej;</li>
        <li>100% kocha występować na żywo. Razem.</li>
      </ul>
      <p>
        <b>Skład zespołu:</b>
      </p>
      <ul>
        <li>Darek RubinowSKI (sax)</li>
        <li>Jakub MizeraCKI (guitar)</li>
        <li>Jakub MiarczyńSKI (drums)</li>
        <li>Roman ChraniUK (double bass)</li>
      </ul>
      <p>mat. prasowe</p>
    </article>
  </body>
</html>