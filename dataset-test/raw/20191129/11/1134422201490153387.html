<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gamechannel.hu/cikk/hirblock/az-overwatch-2-kampanyarol-beszelt-a-blizzard"/>
    <meta property="og:site_name" content="Game Channel"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="Az Overwatch 2 kampányáról beszélt a Blizzard"/>
    <meta property="og:description" content="Nagy dolgokat tervez megvalósítani az Overwatch 2 keretein belül a Blizzard, lévén a játékhoz egy átfogó és komplett kampányt is..."/>
  </head>
  <body>
    <article>
      <h1>Az Overwatch 2 kampányáról beszélt a Blizzard</h1>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author" href="http://www.gamechannel.hu/adatlap/Maniac" target="_blank">Maniac</a></address>
      <p><b>Nagy dolgokat tervez megvalósítani az <a href="http://www.gamechannel.hu/jatekok/overwatch-2/3947">Overwatch 2</a> keretein belül a Blizzard, lévén a játékhoz egy átfogó és komplett kampányt is terveznek, aminek részeként többek között egy kampányt szintén tető alá hoznak a készítők.</b> <br/>Erről kaptunk most némi információt Michael Chu és Aaron Keller részéről, akik a PS Blogon keresztül megosztották velünk, hogy a történet a Winston Recall című animációs rövidfilm után veszi kezdetét, vagyis a jól ismert hősök összefognak azért, hogy közösen védjék meg az emberiséget a pusztulástól. <br/><br/>Mint az alkotók kiemelték, <b>az <a href="http://www.gamechannel.hu/jatekok/overwatch-2/3947">Overwatch 2</a> kampánya gyakorlatilag egy külön játék lesz</b>, melyben saját szintlépés és megoldások várják a játékosokat, tehát elválik a multiplayer küzdelmektől, ami azért nagy előny, mert a fejlesztők is nagyobb szabadságot kapnak, akár az egyikhez, akár a másikhoz nyúlnának hozzá. <br/><br/>Kiderült továbbá, hogy a kampány sokkal nagyobb pályákon játszódik majd, mint a többjátékos ütközetek, és mindegyikhez kapcsolódik majd kezdő- és záróanimáció, hogy ezzel erősítsék a sztorit, tehát egy átfogó kampány várható, noha az komoly aggodalomra ad okot, hogy a küldetéseket végtelenszer újrajátszható formában tervezi a Blizzard.</p>
    </article>
  </body>
</html>