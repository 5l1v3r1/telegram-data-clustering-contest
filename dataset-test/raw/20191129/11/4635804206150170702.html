<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/asfalt-icin-geri-sayim-vakti-2020-skoda-octavia-uretimi-basladi/"/>
    <meta property="og:site_name" content="LOG"/>
    <meta property="article:published_time" content="2019-11-29T11:30:55+00:00"/>
    <meta property="og:title" content="Asfalt için geri sayım vakti; 2020 Skoda Octavia üretimi başladı"/>
    <meta property="og:description" content="Önümüzdeki yıl içerisinde iki ciddi versiyona da kavuşacak 2020 Skoda Octavia, başlayan üretimiyle çokça gündeme gelecek gibi görünüyor."/>
  </head>
  <body>
    <article>
      <h1>Asfalt için geri sayım vakti; 2020 Skoda Octavia üretimi başladı</h1>
      <address><time datetime="2019-11-29T11:30:55+00:00">29 Nov 2019, 11:30</time> by <a rel="author">Ozan ÖĞRETMENOĞLU</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/octaviapro-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/octaviapro-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/octaviapro.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-1-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-2-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-3-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-4-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-7-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-10-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-11-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-12-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-13.jpg"/>
        </figure>
      </slideshow>
      <p>Önümüzdeki yıl içerisinde iki ciddi versiyona da kavuşacak 2020 Skoda Octavia, başlayan üretimiyle çokça gündeme gelecek gibi görünüyor.</p>
      <p>Geride bırakmaya hazırlandığımız kasım ayının ilk yarısı içerisinde tanıtımı gerçekleştirilen <b>2020 Skoda Octavia</b> büyük oranda aldığı olumlu geri dönüşlerle umut vermeyi başardı. Özellike tasarım konusunda bir önceki jenerasyona göre ciddi bir iyileşmeyi beraberinde getiren yeni model için marka içerisindeki hummalı çalışma da devam ediyor. Tanıtım etkinliğinde <b>Combi</b> versiyonuyla da karşımıza çıkarılan Octavia’nın üretim süreci de üzerinden çok geçmeden başladı. Çekya sınırları içerisinde yer alan Mladá Boleslav tesislerinde başlayan üretim süreciyle birlikte her gün <b>1.150 adet</b> Octavia’nın banttan indirilmesi <a href="https://www.skoda-storyboard.com/">planlanıyor.</a> Önümüzdeki ay içerisinde kademeli satışlarına başlanılması planan yeni neslin sınıflarında en çok satan modeller listesinde zirveyi sağlamlaştırması çok da şaşırtıcı olmayacak.</p>
      <slideshow>
        <figure>
          <img src="https://www.log.com.tr/wp-content/uploads/2019/11/octaviapro-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/octaviapro.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-1-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-2-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-3-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-4-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-7-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-10-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-11-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-12-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/2020skodaoctavia-13.jpg"/>
        </figure>
      </slideshow>
      <h3>2020 Skoda Octavia hakkında bilmeniz gerekenler</h3>
      <p>Geçmişi <b>1950’lerin sonlarına</b> dayanan Octavia’nın klasik yüzünü geride bıraktığımızda ise son milat çizgisini <b>1996</b>‘ya sabitleyebiliyoruz. O dönemden beri aynı fabrikada üretilen ara. her yıl <b>400.000</b> kullanıcıya ulaşıyor ki bu hiç de azımsanmayacak rakamlar arasında. 2020 içerisinde tanıtımı gerçekleştirilecek olan <b>Scout ve RS</b> versiyonlarıyla birlikte de beklentilerin ciddi oranda arttığını da belirtmeden edemiyoruz. Tabi ki Octavia tarihinde ilk kez kullanıcılarla buluşacak olan hibrit versiyonun da bu beklentideki payı hiç de azımsanmayacak seviyelerde. Skoda <b>1,4 litrelik benzinli</b> motoru bu geleneksel ve elektrik birlikteliğinin kombinasyonunda tercih ediyor. İki ünitenin bir araya gelmesiyle <b>204 beygir gücü ve 350 Nm torku</b> sağlayan hibrit seçenekte şanzıman kısmı ise 6 ileri değerli DSG‘ye emanet. Batarya kısmında sunulan 13 kWh‘lık paketle birlikte kullanıcıları <b>55 kilometrelik saf elektrik menzili</b> bekliyor olacak. Yeni Octavia’nın tüm detaylı özelliklerine <a href="http://www.log.com.tr/bekleyis-sona-erdi-karsinizda-2020-skoda-octavia-ve-one-cikan-ozellikleri">buradan</a> ulaşabilirsiniz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/audi-a3-sedan-yeni-jenerasyonuyla-kamuflajsiz-olarak-kameralara-yakalandi/"/>
      </related>
    </article>
  </body>
</html>