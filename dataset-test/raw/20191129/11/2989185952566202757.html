<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/biznes/427866-novi-poleti-do-ekzotichni-destinacii"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T11:21:00+00:00"/>
    <meta property="og:title" content="Нови полети до екзотични дестинации"/>
    <meta property="og:description" content="Bulgaria Air и Air Italy с нови полети през Милано към Малдивите, Момбаса и Занзибар"/>
  </head>
  <body>
    <article>
      <h1>Нови полети до екзотични дестинации</h1>
      <address><time datetime="2019-11-29T11:21:00+00:00">29 Nov 2019, 11:21</time> by <a rel="author" href="https://fakti.bg/author/88375958" target="_blank">Милена Богданова</a></address>
      <p>Благодарение на сътрудничеството между Bulgaria Air и Air Italy всеки може да стигне до едни от най-екзотичните кътчета на Земята – Малдивите, Занзибар и втория по големина град в Кения Момбаса.</p>
      <p>С добавяне на нова честота на полетите си до Милано - и в <b>петък</b>, националният превозвач увеличава опциите за едно от най-удобните и комфортни пътувания до райските дестинации. Така пасажерите могат да си планират <a href="https://www.google.bg/search?q=%D0%B5%D0%BA%D1%81%D0%BA%D1%83%D1%80%D0%B7%D0%B8%D0%B8+%D0%B1%D0%B0%D0%B7%D0%B0%D1%80">екскурзии</a> със 7, 10 или 14 нощувки, в зависимост от личните си предпочитания.</p>
      <p>Съвместните полети на двете авиокомпании позволяват на пътниците да си подготвят и интересна комбинация на полетите с пристигане в Занзибар и връщане с полет, излитащ от Момбаса, или обратното. Всеки може да се наслади на екзотичните и красиви плажове на Танзания и в същото време да посети Момбаса и да се отдаде на приключения и сафарита в Африка.</p>
      <p>Самолетните билети до Малдивите са на цени от 568 EUR, а до Занзибар и Момбаса започват от 718 EUR. Цените са с включен багаж.</p>
      <p>
        <b>София / България</b>
      </p>
    </article>
  </body>
</html>