<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/vaporul-mortii-aproape-sa-provoace-o-noua-tragedie-un-muncitor-a-luat-foc-pe-vas-apoi-a-cazut-in-a_499796.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T11:06:25+00:00"/>
    <meta property="og:title" content="Vaporul morţii, aproape să provoace o nouă tragedie. Un muncitor a luat foc pe vas, apoi a căzut în apă şi a intrat în şoc hipotermic"/>
    <meta property="og:description" content="Un incident grav a avut loc &amp;icirc;n timpul procedurilor de tăiere a navei Queen Hind, scufundată &amp;icirc;n rada portului Midia. Unul dintre muncitori a fost la un pas să-şi piardă viaţa."/>
  </head>
  <body>
    <article>
      <h1>Vaporul morţii, aproape să provoace o nouă tragedie. Un muncitor a luat foc pe vas, apoi a căzut în apă şi a intrat în şoc hipotermic</h1>
      <address><time datetime="2019-11-29T11:06:25+00:00">29 Nov 2019, 11:06</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Un incident grav a avut loc în timpul procedurilor de tăiere a navei Queen Hind, scufundată în rada portului Midia. Unul dintre muncitori a fost la un pas să-şi piardă viaţa.</p>
      <p>Pentru a înlesni operaţiunile de salvare a oilor de pe vapor, miercuri s-a dispus tăierea vaporului în două puncte, în timp ce joi seara ISU a luat decizia de a tăia încă un compartiment din navă, în care s-a crezut că există gaze și risc de explozie sau dezechilibrare a navei.</p>
      <p>Citeşte şi <a href="https://www.romaniatv.net/pilot-vaporul-mortii-devaluie-cum-s-a-petrecut-catastrofa-port-midia-filmul-tragediei-minut-cu-minut_499635.html"><b>Pilotul vaporului morţii devăluie cum s-a petrecut catastrofa din portul Midia. Filmul tragediei, minut cu minut</b></a></p>
      <p>Într-una dintre aceste proceduri, în timp ce sudorii tăiau nava, unul dintre oameni a căzut în apă. În timp ce încercau să decupeze nava, pentru că în jur era foarte mult metan, aceasta s-a aprins. Sudorului, în momentul în care a început să lucreze i s-au aprins instantaneu hainele, după ce a izbucnit o flacără. Acesta s-a aruncat imediat în apă, dar a suferit un şoc hipotermic, din cauza apei foarte reci.</p>
      <p>Bărbatul a fost salvat la timp, iar acum este în afara oricărui pericol. Nava, care s-a aprins şi ea, a fost şi ea stinsă repede, astfel că focul nu a avut timp să se extindă.</p>
    </article>
  </body>
</html>