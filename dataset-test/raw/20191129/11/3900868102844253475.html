<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/health/1563827/movember-prwti-fora-stin-ellada-to-kinima-eyaisthitopoiisis-gia-ton-karkino-toy-prostati-pic-"/>
    <meta property="og:site_name" content="NOOZ."/>
    <meta property="article:published_time" content="2019-11-29T11:36:00+00:00"/>
    <meta property="og:title" content="&quot;Movember&quot;: Πρώτη φορά στην Ελλάδα, το κίνημα ευαισθητοποίησης για τον καρκίνο του προστάτη [pic]"/>
    <meta property="og:description" content="Νοέμβριος, ο μήνας των ανδρών, μήνας ευαισθητοποίησης και πρόληψης για τον καρκίνο του προστάτη. Γνωστό παγκοσμίως ως κίνημα “Movember’’, προερχόμενο από την λέξη “mo” (αργκό για το μουστάκι) και November."/>
  </head>
  <body>
    <article>
      <h1>"Movember": Πρώτη φορά στην Ελλάδα, το κίνημα ευαισθητοποίησης για τον καρκίνο του προστάτη [pic]</h1>
      <address>
        <time datetime="2019-11-29T11:36:00+00:00">29 Nov 2019, 11:36</time>
      </address>
      <p>
        <b>Νοέμβριος, ο μήνας των ανδρών, μήνας ευαισθητοποίησης και πρόληψης για τον καρκίνο του προστάτη. Γνωστό παγκοσμίως ως κίνημα “Movember’’, προερχόμενο από την λέξη “mo” (αργκό για το μουστάκι) και November.</b>
      </p>
      <p>Το “Movember” δημιουργήθηκε με σκοπό να ενθαρρύνει τους άνδρες να κάνουν πιο συχνά εξετάσεις για τον έγκαιρο εντοπισμό του καρκίνου του προστάτη, υιοθετώντας παράλληλα κι έναν πιο υγιεινό τρόπο ζωής. Η ιδέα πίσω από αυτό, ανήκει στον ιδρυτή του κινήματος, <b>Adam Garone </b>και ξεκίνησε ένα απόγευμα του 2003, σε μια πλατεία στην Αυστραλία.</p>
      <p>Ο Adam με τον αδερφό του κι έναν φίλο του συζητούσαν σχετικά με το πώς επιστρέφει η μόδα των 80ς κι αποφάσισαν για έναν ολόκληρο μήνα να αφήσουν μουστάκι. Ο μήνας αυτός ήταν ο Νοέμβρης! Σύντομα επεκτάθηκε σε μεγάλο μέρος της υφηλίου με ένα πολύ απλό σλόγκαν: «Να σταματήσουν οι άντρες να πεθαίνουν νέοι» κι απόδειξη γι΄αυτό ήταν το μουστάκι τους.</p>
      <p>Με αφορμή το παγκόσμιο αυτό κίνημα, η εταιρία Kabonatura αποκλειστικός αντιπρόσωπος της Aboca, οργάνωσε για πρώτη φορά στην Ελλάδα ένα διήμερο ενημερωτικό event, 22 και 23 Νοεμβρίου, στο Golden Hall, με στόχο να σπάσει τα taboo, να μιλήσει ανοιχτά και να ενημερώσει τον αντρικό πληθυσμό, προτρέποντάς τον να μην αμελεί τις απαραίτητες εξετάσεις για την υγεία του.</p>
      <p>Κατά τη διάρκεια του event, ο κόσμος μπορούσε να ενημερωθεί, ενώ παράλληλα φωτογραφιζόταν σε διαμορφωμένο photobooth, κρατώντας και φορώντας… μουστάκια!  </p>
      <p>Σύμμαχος και παρακινητής σε όλα αυτά ήταν το Prostyron, συμπλήρωμα διατροφής για την υγεία του προστάτη και του ουροποιητικού συστήματος. Ένα προϊόν, διαθέσιμο στα φαρμακεία, από την Aboca.</p>
      <figure>
        <img src="https://www.nooz.gr/Multimedia/2019/11/5124e6c1-2310-4f3f-add9-261b90d5509f.jpg"/>
      </figure>
      <figure>
        <img src="https://www.nooz.gr/Multimedia/2019/11/99e65c74-d205-4bb3-9636-4b0257d5b6a7.jpg"/>
      </figure>
      <p> </p>
    </article>
  </body>
</html>