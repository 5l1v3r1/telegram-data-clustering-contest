<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.interia.pl/raporty/raport-unia-europejska/aktualnosci/news-donald-tusk-zegna-sie-z-rada-europejska,nId,3361211"/>
    <meta property="og:site_name" content="fakty.interia.pl"/>
    <meta property="article:published_time" content="2019-11-29T11:34:06+00:00"/>
    <meta property="og:title" content="Donald Tusk żegna się z Radą Europejską"/>
    <meta property="og:description" content="W Brukseli rozpoczęły się oficjalne wydarzenia związane z odejściem przewodniczego Rady Europejskiej Donalda Tuska. Miejsce dotychczas zajmowane przez Polaka obejmie Belg, Charles Michel."/>
  </head>
  <body>
    <article>
      <h1>Donald Tusk żegna się z Radą Europejską</h1>
      <address><time datetime="2019-11-29T11:34:06+00:00">29 Nov 2019, 11:34</time> by <a rel="author">INTERIA.PL</a></address>
      <p>
        <b>W Brukseli rozpoczęły się oficjalne wydarzenia związane z odejściem przewodniczego Rady Europejskiej Donalda Tuska. Miejsce dotychczas zajmowane przez Polaka obejmie Belg, Charles Michel.</b>
      </p>
      <p>"Jestem bardzo dumny z ostatnich pięciu lat" - rozpoczął Tusk swoje przemówienie w Brukseli. Swoją kadencję porównał do scenariusza napisanego przez Alfreda Hitchcocka.</p>
      <p>Na dzisiaj zaplanowano ceremonię przekazania stanowiska. Przewidziana jest także konferencja prasowa Tuska i jego następcy, Charlesa Michela.</p>
      <h3>Pożegnalny film</h3>
      <p>W czwartek Donald Tusk zamieścił na Twitterze pożegnalny film, w którym w oryginalny sposób podsumował pięć lat swojej działalności na stanowisku przewodniczącego Rady Europejskiej.  "To był niezły bieg" - mogliśmy usłyszeć.</p>
      <p>Życzenia, i to w języku polskim, złożył Tuskowi m.in. prezydent Francji Emmanuel Macron.</p>
      <figure>
        <iframe data-src="https://twitter.com/eucopresident/status/1200097396568547329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Kariera Tuska</h3>
      <p>Donald Tusk sprawował funkcję przewodniczącego Rady Europejskiej w latach 2014-2019. Urząd ten objął 1 grudnia 2014, zastępując Belga Hermana Van Rompuya, którego kadencja upłynęła 30 listopada 2014 roku. </p>
      <p>Szczytowi Unii Europejskiej po raz pierwszy przewodniczył 19 grudnia 2014 roku.<br/><br/>Kadencja szef Rady Europejskiej trwa dwa i pół roku, z możliwością przedłużenia do pięciu. 9 marca 2017 roku podczas szczytu UE w Brukseli Tusk został ponownie wybrany na to stanowisko. </p>
      <p>Były premier Polski 20 listopada został wybrany szefem Europejskiej Partii Ludowej (EPL).</p>
    </article>
  </body>
</html>