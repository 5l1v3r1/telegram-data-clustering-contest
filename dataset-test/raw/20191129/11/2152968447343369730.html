<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/29/bulgaria-air-i-air-italy-s-novi-poleti-prez-milano-kym-maldivite-mombasa-i-zanzibar.431284"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T11:57:00+00:00"/>
    <meta property="og:title" content="Bulgaria Air и Air Italy с нови полети през Милано към Малдивите, Момбаса и Занзибар"/>
    <meta property="og:description" content="Националният превозвач увеличава опциите за едно от най-удобните и комфортни пътувания до райските дестинации | Dnes.bg"/>
  </head>
  <body>
    <article>
      <h1>Bulgaria Air и Air Italy с нови полети през Милано към Малдивите, Момбаса и Занзибар</h1>
      <h2>Националният превозвач увеличава опциите за едно от най-удобните и комфортни пътувания до райските дестинации</h2>
      <address><time datetime="2019-11-29T11:57:00+00:00">29 Nov 2019, 11:57</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>С наближаването на коледните празници, когато хубавите летни спомени стават все по-далечни, а мразовитите дни все повече, от Bulgaria Air и Air Italy са подготвили приятна изненада за всички, които искат да избягат от зимата. Благодарение на сътрудничеството на двете авиокомпании, с полетите на Bulgaria Air до <b>Милано</b>, а оттам с Air Italy всеки може да стигне до едни от най-екзотичните кътчета на Земята – <b>Малдивите</b>, <b>Занзибар </b>и втория по големина град в Кения <b>Момбаса</b>.</p>
      <p>С добавяне на нова честота на полетите си до Милано - и в <b>петък</b>, националният превозвач увеличава опциите за едно от най-удобните и комфортни пътувания до райските дестинации. Така пасажерите могат да си планират екскурзии със 7, 10 или 14 нощувки, в зависимост от личните си предпочитания.</p>
      <p>Съвместните полети на Bulgaria Air и Air Italy позволяват на пътниците да си подготвят и интересна комбинация на полетите с пристигане в Занзибар и връщане с полет, излитащ от Момбаса, или обратното. Всеки може да се наслади на екзотичните и красиви плажове на Танзания и в същото време да посети Момбаса и да се отдаде на приключения и сафарита в Африка.</p>
      <p>Самолетните билети до Малдивите са на цени от 568 евро, а до Занзибар и Момбаса започват от 718 евро. Цените са с включен багаж.,</p>
      <figure>
        <img src="https://img-cdn.dnes.bg/d/images/photos/0431/0000431284-innerl1.jpg"/>
      </figure>
    </article>
  </body>
</html>