<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/29/solinas-al-terz-ultimo-posto-nella-classifica-dei-governatori-di-136-958669.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T11:55:33+00:00"/>
    <meta property="og:title" content="Solinas terz'ultimo in classifica, il podio è di Zaia"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la lista</h6>
      <h1>Solinas terz'ultimo in classifica, il podio è di Zaia</h1>
      <h2>Ecco chi sono i governatori più apprezzati secondo Swg</h2>
      <address>
        <time datetime="2019-11-29T11:55:33+00:00">29 Nov 2019, 11:55</time>
      </address>
      <p>Il presidente della Regione Sardegna Christian Solinas, nella classifica di Swg sui governatori più apprezzati, è al terz'ultimo posto.</p>
      <p>Dopo di lui, il siciliano Nello Musumeci e Mario Oliverio in Calabria.</p>
      <p>Sul podio Luca Zaia, presidente del Veneto, seguito da Stefano Bonaccini in Emilia-Romagna. Il terzo posto, pari merito, va al presidente della Liguria, Giovanni Toti, e della Lombardia Attilio Fontana.</p>
      <p>Segue il governatore del Friuli Venezia Giulia, Massimiliano Fedriga. Enrico Rossi, governatore della Toscana, è sesto.</p>
      <p>Dopo si piazzano Nicola Zingaretti, presidente del Lazio, Alberto Cirio del Piemonte, Vincenzo De Luca della Regione Campania, il presidente della Basilicata Vito Bardi. Luca Ceriscioli, nelle Marche, ha lo stesso gradimento di Marco Marsilio, presidente dell'Abruzzo. In tredicesima posizione il governatore pugliese Michele Emiliano.</p>
      <p>Infine Solinas, Musumeci e Oliverio, presidente della Calabria dove si tornerà alle urne all'inizio del prossimo anno.</p>
      <p>La classifica è stata stilata su un campione di 10.800 maggiorenni residenti in Italia. Dalla rilevazione sono state escluse Umbria, Molise, Valle d'Aosta e Trentino Alto Adige.</p>
      <p>(Unioneonline/D)</p>
    </article>
  </body>
</html>