<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakti.bg/imoti/427872-sofia-s-nova-pridobivka"/>
    <meta property="og:site_name" content="Fakti.bg - Да извадим фактите наяве"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="София с нова придобивка"/>
    <meta property="og:description" content="Басейнът с минерална вода отваря през януари 2020 година"/>
  </head>
  <body>
    <article>
      <h1>София с нова придобивка</h1>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author" href="https://fakti.bg/author/88375958" target="_blank">Милена Богданова</a></address>
      <p>Аквапаркът в столичния парк „Възраждане" е готов, като съоръжението вече има разрешение за експлоатация и е издаден е акт 16. Цената на инвестицията е 9.5 млн. лв. Атракционът е изграден от общинското дружество „Софийски имоти“ и е готов да посрещне първите си посетители идното лято.</p>
      <p>В процес на дооборудване е закритият 25-метров басейн. Той е с минерална вода, която се доставя от находището Баталова воденица. Съоръжението е със 6 коридора като по този начин е спазено изискването на Световната федерация по плувни спортове и са извършени всички 72-часови проби и тестове. Очаква се басейнът да получи лиценз за експлоатация в най-скоро време и през януари да започне да приема посетители.</p>
      <p>Капацитетът на водния атракцион е до 500 посетители. В обслужващата сграда ще има заведение за бързо хранене. В зелените площи е предвидено поставянето на 130 пейки, шезлонги и 2 чешми. Пет зелени площадки ще бъдат разположени в периферията на парка в близост до второстепенните подходи. В централната зона на парка пък ще бъдат оформени поляни за слънчеви бани, пикник и свободни игри.</p>
      <p>
        <b>София / България</b>
      </p>
    </article>
  </body>
</html>