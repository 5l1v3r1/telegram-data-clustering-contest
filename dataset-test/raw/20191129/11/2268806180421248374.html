<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/formula1/valteri-botas-dade-nay-dobro-vreme-v-parvata-svobodna-trenirovka-v-abu-dabi.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-29T11:15:42+00:00"/>
    <meta property="og:title" content="Валтери Ботас даде най-добро време в първата свободна тренировка в Абу Даби"/>
    <meta property="og:description" content="Времето на финландеца на квалификацията няма значение, защото той ще стартира последен в неделя"/>
  </head>
  <body>
    <article>
      <h1>Валтери Ботас даде най-добро време в първата свободна тренировка в Абу Даби</h1>
      <address><time datetime="2019-11-29T11:15:42+00:00">29 Nov 2019, 11:15</time> by <a rel="author" href="https://topsport.bg/author/todor-krastev" target="_blank">Тодор Кръстев</a></address>
      <p>Финландецът Валтери Ботас с Мерцедес даде най-бързо време в първата свободна тренировка в Абу Даби. Резултатът на Ботас по време на квалификациите утре е без значение, защото той ще в неделя от последна позиция, заради смяна на турбото и мотора.</p>
      <p>Втори на половин секунда остана Макс Верстапен с Ред Бул, а трети се нареди Люис Хамилтън с Мерцедес. Алекс Албън с другия Ред Бул се нареди четвърти. Така се оформи очевидно превъзходство на "Сребърните стрели" и "Биковете" пред Ферари.</p>
      <p>Себастиан Фетел даде пето време, но се завъртя на завой №19, удряйки се в бариерите. С това тренировката за него приключи преждевременно. Половин час по-рано червен флаг предизвика и Даниел Рикардо, чийто двигател Рено се повреди в края на обиколката.</p>
      <p>Ромен Грожан с Хаас зае шеста позиция и беше по-бърз от Шарл Леклер с Ферари. Топ 10 затвориха Кевин Магнусен с Хаас на осмо място, Антонио Джовинаци с Алфа Ромео на девето и Нико Хюлкенберг с Рено на десето.</p>
    </article>
  </body>
</html>