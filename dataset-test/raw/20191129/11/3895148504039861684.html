<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79586_Najliczniejsze_wyjazdy_fanow_Legii_w_XXI_wieku.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-29T11:49:43+00:00"/>
    <meta property="og:title" content="Najliczniejsze wyjazdy fanów Legii w XXI wieku"/>
    <meta property="og:description" content="Przed nami wyjazd do Wrocławia, podczas którego możemy ustanowić rekord w sektorze gości na stadionie Śląska i wypełnić dokładnie 3421 miejsc. Przy okazji możemy ustanowić ligowy rekord wyjazdowy w Polsce, biorąc pod uwagę wyjazdy do sektora gości, bez wliczania meczów przyjaźni, gdzie miejscowi fani udostępniają swój własny sektor i kibice się mieszają. Żaden inny stadion w Polsce nie ma bowiem tak pojemnego sektora dla przyjezdnych. Co więcej, jeśli wykorzystamy wszystkie bilety na wyjazd zaplanowany na ósmego grudnia, ustanowimy swój własny rekord wyjazdowy na mecz ligowy Legii."/>
  </head>
  <body>
    <article>
      <h1>Najliczniejsze wyjazdy fanów Legii w XXI wieku</h1>
      <address><time datetime="2019-11-29T11:49:43+00:00">29 Nov 2019, 11:49</time> by <a rel="author">Bodziach</a></address>
      <p>Przed nami wyjazd do Wrocławia, podczas którego możemy ustanowić rekord w sektorze gości na stadionie Śląska i wypełnić dokładnie 3421 miejsc. Przy okazji możemy ustanowić ligowy rekord wyjazdowy w Polsce, biorąc pod uwagę wyjazdy do sektora gości, bez wliczania meczów przyjaźni, gdzie miejscowi fani udostępniają swój własny sektor i kibice się mieszają. Żaden inny stadion w Polsce nie ma bowiem tak pojemnego sektora dla przyjezdnych. Co więcej, jeśli wykorzystamy wszystkie bilety na wyjazd zaplanowany na ósmego grudnia, ustanowimy swój własny rekord wyjazdowy na mecz ligowy Legii.<br/><br/>W XXI wieku fani z Łazienkowskiej najliczniej na wyjazdowym szlaku pojawili się przy okazji finału Pucharu Polski rozgrywanego w Bydgoszczy, gdzie było nas 7000 osób - o tysiąc więcej niż kibiców Lecha, którzy do pokonania mieli mniejszy dystans. W ostatnim czasie kolejne ekipy biją rekordy wyjazdowe przy okazji finału Pucharu Polski na stadionie Narodowym, gdzie na trybunach za bramką dostępnych jest 10 tysięcy miejsc. Oczywiście tych meczów z naszym udziałem nie zaliczamy do kategorii wyjazdowych, więc poprawianie liczb wyjazdowych możemy uskuteczniać jedynie przy okazji meczów ligowych (największy sektor gości jest właśnie we Wrocławiu) lub europejskich pucharach.</p>
      <figure>
        <iframe src="https://www.youtube.com/embed/6QHFf4_igis" width="640" height="360" data-service="Youtube" scrolling="no"/>
      </figure>
      <p>Właśnie w Europie miały miejsce dwa kolejne najliczniejsze wyjazdy w naszym wykonaniu. Dwa 4-tysięczne najazdy na Wiedeń w latach 2004 i 2006 były czymś niezapomnianym. To również pierwszy przypadek, kiedy na wyjazdowym szlaku zaprezentowaliśmy Panoramę Warszawy. W 3,5 tysiąca osób byliśmy obecni (komplet wykorzystanych biletów) na finale Pucharu Polski z Ruchem w Kielcach w kwietniu 2012 roku. W TOP5 są również 3-tysięczne wyjazdy do Bełchatowa (finał PP z Wisłą w 2008 roku) oraz wyjazd na Santiago Bernabeu przed trzema laty. W lutym 2017 roku na meczu 1/16 finału Ligi Europy z Ajaxem stawiliśmy się w Amsterdamie w 2800 osób.</p>
      <figure>
        <img src="https://legionisci.com/zdjecia2/2019/1575014623.jpg"/>
      </figure>
      <p>Na naszym koncie są również dwa dwuipółtysięczne wyjazdy - w lutym 2012 roku do Lizbony (pierwszy wyjazd na Sporting), a także "Inwazja na Płock" z czerwca 2005 roku, kiedy w grubym nadkomplecie stawiliśmy się na meczu z Wisłą.</p>
      <figure>
        <img src="https://legionisci.com/zdjecia2/2017/1487878603.jpg"/>
      </figure>
      <p>W dziesiątce najliczniejszych wyjazdów znajduje się również ten z kwietnia 2011 roku do Poznania, gdzie na stadionie Lecha pojawiliśmy się w 2287 osób. Na wszystkich pozostałych na tym stadionie, "skazani" byliśmy już na nieco mniejszą pulę wejściówek, około dwóch tysięcy (ostatnio dokładnie 2040). Wśród wyjazdów zaliczonych w co najmniej 2 tysiące osób, znajdują się również nasze eskapady na Lazio (wrzesień 2013), Bukaresztu (październik 2011), Eindhoven (1750 fanów na sektorze + 250 osób pod stadionem) oraz Wilna (lipiec 2007).</p>
      <figure>
        <img src="https://legionisci.com/zdjecia2/2016/1476834540.jpg"/>
      </figure>
      <p>Nasz dotychczasowy rekord na wyjazdowym meczu we Wrocławiu to 2000 osób podczas spotkania rozgrywanego drugiego maja 2013 roku w ramach finału Pucharu Polski (w formie dwumeczu). W związku z olbrzymim zainteresowaniem tamtym wyjazdem, prawdopodobnie już wtedy osiągnęlibyśmy ponad 3-tysięczny pułap we wrocławskiej "klatce", gdyby tylko organizatorzy zdecydowali się przyznać fanom Legii większą pulę biletów. Ostatecznie otrzymaliśmy tylko 2 tysiące i w takiej liczbie pojawiliśmy się na pierwszym finałowym spotkaniu. Biorąc pod uwagę wrocławskie mecze ligowe, nasza najwyższa liczba osiągnięta została 6 października zeszłego roku. Wówczas dwoma pociągami specjalnymi przyjechało nas 1800 osób, a podczas spotkania legioniści zaprezentowali choreografię nawiązującą do teleturnieju "1 z 10", w którym Tadeusz Sznuk zadał pytanie "Kategoria: wynalazki. Jaki wynalazek opatentowała Martha Coston?". Nie czekając długo, warszawiacy sami udzielili poprawnej odpowiedzi, prezentując konkretne racowisko.</p>
      <figure>
        <iframe src="https://www.youtube.com/embed/49gSUIpyREc" width="640" height="360" data-service="Youtube" scrolling="no"/>
      </figure>
      <p>Przedostatni ligowy wyjazd w roku 2019 będzie dla nas na pewno wyjątkowy, choćby ze względu na rekordową liczbę, którą - nie mamy wątpliwości - uda się osiągnąć. Skoro w zamkniętej sprzedaży dla grup, dzielnic i fan klubów rozeszło się blisko 3 tys. biletów, możemy spodziewać się bardzo dużego zainteresowania pozostałą wejściówek. Jeszcze nigdy we Wrocławiu nie przyznano tylu biletów, ile miejsc liczy sektor gości, czyli dokładnie 3421 sztuk. Stadion miejski posiada łącznie 42 771 miejsc siedzących.</p>
      <figure>
        <img src="https://legionisci.com/zdjecia2/2013/1381731058.jpg"/>
      </figure>
      <p><b>Najliczniejsze wyjazdy kibiców Legii w XXI wieku:</b><br/>03.05.2011 - Lech Poznań - Legia (7000), finał PP w Bydgoszczy<br/>28.09.2006 - Austria Wiedeń - Legia (4000)<br/>16.09.2004 - Austria Wiedeń - Legia (4000)<br/>24.04.2012 - Ruch Chorzów - Legia (3500), finał PP w Kielcach<br/>13.05.2008 - Wisła Kraków - Legia (3000), finał PP w Bełchatowie<br/>18.10.2016 - Real Madryt - Legia (3000)<br/>23.02.2017 - Ajax Amsterdam - Legia (2800)<br/>23.02.2012 - Sporting CP - Legia (2500)<br/>12.06.2005 - Wisła Płock - Legia (2500)<br/>16.04.2011 - Lech Poznań - Legia (2287)<br/>19.09.2013 - SS Lazio - Legia (2100)<br/>20.10.2011 - Rapid Bukareszt - Legia (2050)<br/>20.05.2018 - Lech Poznań - Legia (2040)<br/>27.10.2013 - Lech Poznań - Legia (2040)<br/>15.09.2011 - PSV Eindhoven - Legia (2000)<br/>19.03.2016 - Lech Poznań - Legia (2000)<br/>22.03.2015 - Lech Poznań - Legia (2000)<br/>07.03.2008 - Zagłębie Sosnowiec - Legia (2000), mecz zgodowy<br/>08.07.2007 - Vetra Wilno - Legia (2000)<br/>18.10.2003 - Wisła Płock - Legia (2000)<br/>02.05.2013 - Śląsk Wrocław - Legia (2000)<br/>13.04.2013 - Wisła Kraków - Legia (2000)<br/>06.10.2018 - Śląsk Wrocław - Legia (1800)<br/>09.04.2017 - Lech Poznań - Legia (1800)<br/>21.09.2014 - Wisła Kraków - Legia (1800)<br/>19.03.2017 - Lechia Gdańsk - Legia (1750)<br/>30.03.2012 - Wisła Kraków - Legia (1650)<br/>27.04.2019 - Lechia Gdańsk - Legia (1500)<br/>09.12.2018 - Lechia Gdańsk - Legia (1500), pod stadionem<br/>05.11.2015 - Club Brugge - Legia (1500)<br/>11.04.2015 - Lechia Gdańsk - Legia (1500)<br/>30.07.2009 - Brøndby IF - Legia (1500)<br/>03.04.2004 - Lech Poznań - Legia (1500)<br/>11.05.2016 - Lechia Gdańsk - Legia (1400)<br/>23.02.2019 - Lech Poznań - Legia (1333)<br/>18.09.2019 - Wisła Płock - Legia (1314)<br/>19.05.2007 - Lech Poznań - Legia (1300)<br/>27.11.2016 - Śląsk Wrocław - Legia (1265)<br/>10.05.2006 - Górnik Zabrze - Legia (1200)<br/>15.07.2017 - Górnik Zabrze - Legia (1102)<br/>03.04.2018 - Górnik Zabrze - Legia (1100)<br/>27.11.2014 - KSC Lokeren - Legia (1100)</p>
    </article>
  </body>
</html>