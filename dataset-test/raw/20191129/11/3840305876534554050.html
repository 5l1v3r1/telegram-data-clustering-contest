<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/tarom-sanctionata-euro-pentru-incalcat-regulamentul-gdpr-compania-fusese-implicata-adevarat-scandal-dupa-fostul-ministru-cuc-verificat-listele-pasagerii-308170.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T11:33:08+00:00"/>
    <meta property="og:title" content="TAROM, amendată cu 20.000 de euro pentru că a încălcat regulamentul GDPR / Compania fusese implicată într-un adevărat scandal, după ce fostul ministru Cuc ar fi verificat listele cu pasagerii din ziua moțiunii"/>
    <meta property="og:description" content="Compania aeriană TAROM a fost sancționată contravențional cu 20.000 de euro, pentru că a încălcat securitatea datelor cu caracter personal, informează Autoritatea Națională de Supraveghere a Prelucrăii..."/>
  </head>
  <body>
    <article>
      <h1>TAROM, amendată cu 20.000 de euro pentru că a încălcat regulamentul GDPR / Compania fusese implicată într-un adevărat scandal, după ce fostul ministru Cuc ar fi verificat listele cu pasagerii din ziua moțiunii</h1>
      <address><time datetime="2019-11-29T11:33:08+00:00">29 Nov 2019, 11:33</time> by <a rel="author">Redacția B1.ro</a></address>
      <p>Compania aeriană <a href="https://www.b1.ro/tag/tarom-54642.html">TAROM</a> a fost sancționată contravențional cu 20.000 de euro, pentru că a încălcat securitatea datelor cu caracter personal, informează Autoritatea Națională de Supraveghere a Prelucrăii Datelor cu Caracter Personal, potrivit <a href="https://www.realitatea.net/stiri/economie/tarom-amenda-uriasa-dupa-scandalul-declansat-de-cuc-cu-o-zi-inainte-de-motiune_5de0f8c5db3ca6127f5cc072">realitatea.net</a>.<br/><br/>Potrivit sursei citate, sancțiunea a fost aplicată operatorului ca urmare a faptului că acesta nu a implementat măsuri tehnice și organizatorice adecvate pentru a se asigura că orice persoană fizică care acționează sub autoritatea acestuia și care are acces la date cu caracter personal, nu le prelucrează decât la cererea sa. <br/><br/>Corelat cu acest aspect, operatorul nu a luat nici măsuri adecvate pentru a asigura un nivel de securitate corespunzător riscului generat de divulgarea neautorizată sau accesul neautorizat la datele cu caracter personal transmise, stocate sau prelucrate într-un alt mod.<br/><br/>Această situație a condus la accesarea neautorizată, de către un angajat propriu, a aplicației de rezervări și fotografierea unei liste conținând datele cu caracter personal a 22 pasageri/clienți <a href="https://www.b1.ro/tag/tarom-54642.html">TAROM</a> și la divulgarea neautorizată în mediul on-line a acestei liste, scrie aceeași publicație.<br/> </p>
    </article>
  </body>
</html>