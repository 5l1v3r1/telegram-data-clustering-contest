<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/198958/kyvernitiko-parathyro-gia-nees-meioseis-foron"/>
    <meta property="og:site_name" content="CNN.gr"/>
    <meta property="article:published_time" content="2019-11-29T11:10:00+00:00"/>
    <meta property="og:title" content="Κυβερνητικό «παράθυρο» για νέες μειώσεις φόρων"/>
    <meta property="og:description" content="Την πρόθεση της κυβέρνησης να διευρυνθεί η φορολογική βάση με τρεις τρόπους μέσω των ηλεκτρονικών συναλλαγών, εξέφρασε στη Βουλή ο Χρήστος Σταϊκούρας ,..."/>
  </head>
  <body>
    <article>
      <h1>Κυβερνητικό «παράθυρο» για νέες μειώσεις φόρων</h1>
      <h2>Την πρόθεση της κυβέρνησης να διευρυνθεί η φορολογική βάση με τρεις τρόπους μέσω των ηλεκτρονικών συναλλαγών, εξέφρασε στη Βουλή ο Χρήστος Σταϊκούρας, αφήνοντας παράλληλα, ανοιχτό παράθυρο για περαιτέρω μειώσεις φόρων. «Λένε συνάδελφοι για μειώσεις φόρων, εδώ είμαστε να τις συζητήσουμε το επόμενο διάστημα», είπε ο υπουργός Οικονομικών στη συζήτηση του φορολογικού νομοσχεδίου. </h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 13:10 , 29 November 2019 - 14:43</p>
      <p>Ο υπουργός Οικονομικών αναφερόμενος στη διεύρυνση της φορολογικής βάσης, επεσήμανε ότι αυτό θα επιτευχθεί με τρεις τρόπους, <b>με τις ηλεκτρονικές συναλλαγές, με τις αντικειμενικές αξίες και την ακίνητη περιουσία.</b></p>
      <p>«Σας προϊδεάζω ότι με την άσκηση που θέλουμε να ολοκληρώσουμε έως τον Μάιο εκτιμούμε ότι περισσότερες από τρεις χιλιάδες νέες ζώνες αντικειμενικών αξιών θα προστεθούν στις περίπου δέκα χιλιάδες υπάρχουσες που αφορούν τις εντός σχεδίου περιοχές. Αναπροσαρμογή αξιών, όμως, θα υπάρξει και για τις εκτός σχεδίου περιοχές. Άρα με τον τρόπο αυτό πετυχαίνουμε διεύρυνση και κατ’ επέκταση μείωση φόρων», είπε και μίλησε για <b>ορθολογική φορολόγηση</b> εκείνων που δεν πληρώνουν και χρησιμοποιούν πλατφόρμες όπως είναι η <a href="https://www.cnn.gr/eidhseis/tag/1317/airbnb"><b>Airbnb</b></a>.</p>
      <p>Ο Χρήστος Σταϊκούρας επεσήμανε πως στόχος της κυβέρνησης είναι η <b>στήριξη των ευάλωτων ομάδων</b> και προανήγγειλε επιπρόσθετα μέτρα στήριξης των πολύτεκνων οικογενειών.</p>
      <p>«Εμείς δεν θέλουμε να δημιουργήσουμε κοινωνικό αυτοματισμό. <b>Η πολιτική μας είναι μη ταξική</b>. Το έχουμε πει η πολιτική μας δεν έχει ταξικό πρόσημο. Θα βοηθήσουμε όλη την κοινωνία. Αλλά θα δώσουμε ιδιαίτερη σημασία στα χαμηλότερα και τα μεσαία εισοδηματικά στρώματα και σε ευάλωτες κοινωνικές ομάδες», είπε και μίλησε για πολιτική που δεν γίνεται με εντυπώσεις.</p>
      <p>Σε ό,τι αφορά στο <b>αφορολόγητο</b> ο υφυπουργός Οικονομικών, αρμόδιος για τη φορολογική πολιτική και τη δημόσια περιουσία <a href="https://www.cnn.gr/eidhseis/tag/20424/apostolos-vesyropoylos"><b>Απόστολος Βεσυρόπουλος</b></a> επεσήμανε ότι το αφορολόγητο του άγαμου παραμένει στα 8.636 ευρώ και για τους πολύτεκνους μπορεί να φτάσει έως τις 21.000 ευρώ.</p>
      <p>«Έως σήμερα αφορολόγητο είχαν έως 3 παιδιά. Εμείς βάζουμε όλα τα παιδία χωρίς κόφτη», είπε ο κ. Βεσυρόπουλος και συμπλήρωσε ότι η κυβέρνηση κάνει πράξη τις δεσμεύσεις της.</p>
      <blockquote>«Τηρούμε τις δεσμεύσεις μας. Είναι το πρώτο νομοσχέδιο με μειώσεις φόρων. Λίγη υπομονή θα υπάρξουν και άλλες μειώσεις μέσα στην τετραετία», είπε.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198979/staikoyras-ayxisi-6-1-dis-stis-ilektronikes-synallages">Σταϊκούρας: Αύξηση 6,1 δισ. ευρώ στις ηλεκτρονικές συναλλαγές</a>
        </li>
        <li>
          <a href="https://www.cnn.gr/news/politiki/story/198890/mitsotakis-sto-ypoyrgiko-symvoylio-30-nomosxedia-tha-exoyn-psifistei-mexri-to-telos-toy-xrono">Μητσοτάκης στο υπουργικό συμβούλιο: 30 νομοσχέδια θα έχουν ψηφιστεί μέχρι το τέλος του χρόνου</a>
        </li>
        <li>
          <a href="https://www.cnn.gr/news/politiki/story/198872/psifistike-to-nomosxedio-gia-ti-deh">Ψηφίστηκε το νομοσχέδιο για τη ΔΕΗ</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/3470/xristos-staikoyras">ΧΡΗΣΤΟΣ ΣΤΑΙΚΟΥΡΑΣ</a>
        </li>
        <li>
          <a href="https://www.cnn.gr/eidhseis/tag/16428/ypoyrgos-oikonomikwn">ΥΠΟΥΡΓΟΣ ΟΙΚΟΝΟΜΙΚΩΝ</a>
        </li>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/29/199005/snapshot/2768088.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198979/snapshot/2770166.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198965/snapshot/2707548.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/29/198968/snapshot/dimoskopisi.JPG"/>
      </figure>
    </article>
  </body>
</html>