<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/orgdomeinen-mogelijk-duurder-na-verkoop"/>
    <meta property="og:site_name" content="Emerce"/>
    <meta property="article:published_time" content="2019-11-29T11:00:00+00:00"/>
    <meta property="og:title" content=".org-domeinen mogelijk duurder na verkoop"/>
    <meta property="og:description" content="De kosten voor een .org-domeinnaam gaan vermoedelijk omhoog nu het domein niet langer wordt beheerd door het Public Internet Registry (PIR), een dochter van een nonprofitorganisatie Internet Society (ISOC), maar in handen is gekomen van investeerder Ethos Capital."/>
  </head>
  <body>
    <article>
      <h1>.org-domeinen mogelijk duurder na verkoop</h1>
      <address><time datetime="2019-11-29T11:00:00+00:00">29 Nov 2019, 11:00</time> by <a rel="author">Redactie Emerce</a></address>
      <p>
        <b>De kosten voor een .org-domeinnaam gaan vermoedelijk omhoog nu het domein niet langer wordt beheerd door het Public Internet Registry (PIR), een dochter van een nonprofitorganisatie Internet Society (ISOC), maar in handen is gekomen van investeerder Ethos Capital.</b>
      </p>
      <p>.org-domeinnamen werden tot nu toe uitsluitend toegewezen aan stichtingen en verenigingen zonder winstoogmerk. Ze zijn ook goedkoop, niet meer dan 10 dollar per jaar.</p>
      <p>Domeinorganisatie ICANN had al bepaald dat de limieten op prijsstijgingen voor .org domeinnaamhouders zouden worden afgeschaft.</p>
      <p>Hoeveel Ethos Capital voor het domein betaald heeft is niet bekend, maar de verkoop wordt volgend jaar afgerond. Gevreesd wordt dat de prijzen dan snel zullen stijgen, al heeft Ethos dat <a href="https://www.theregister.co.uk/2019/11/20/org_registry_sale_shambles/">weersproken</a>.</p>
      <p>Burgerorganisatie Electronic Frontier Foundation wil zelfs dat de verkoop wordt teruggedraaid.</p>
      <related>
        <h4>Gerelateerde items</h4>
        <a href="https://www.emerce.nl/nieuws/icann-avgtestcase-duitse-hoster"/>
        <a href="https://www.emerce.nl/nieuws/geen-uitstel-gdpr-icann"/>
        <a href="https://www.emerce.nl/nieuws/beheer-internetadressen-volledig-naar-icann"/>
      </related>
    </article>
  </body>
</html>