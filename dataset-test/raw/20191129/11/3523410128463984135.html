<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642633/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B1%D8%B2%D8%A7%D9%86%E2%80%8C%D8%AA%D8%B1%DB%8C%D9%86-%D8%A7%DB%8C%D8%B1%D9%84%D8%A7%DB%8C%D9%86%E2%80%8C%D9%87%D8%A7%DB%8C-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="آشنایی با ارزان‌ترین ایرلاین‌های خاورمیانه"/>
    <meta property="og:description" content="به تازگی موسسه تحقیقاتی SkyTrax فهرست و گزارشی از ارزان‌ترین شرکت‌های هواپیمایی در خاورمیانه منتشر کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/642633/%D8%A2%D8%B4%D9%86%D8%A7%DB%8C%DB%8C-%D8%A8%D8%A7-%D8%A7%D8%B1%D8%B2%D8%A7%D9%86%E2%80%8C%D8%AA%D8%B1%DB%8C%D9%86-%D8%A7%DB%8C%D8%B1%D9%84%D8%A7%DB%8C%D9%86%E2%80%8C%D9%87%D8%A7%DB%8C-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87">آشنایی با ارزان‌ترین ایرلاین‌های خاورمیانه</a>
      </h1>
      <h2>به تازگی موسسه تحقیقاتی SkyTrax فهرست و گزارشی از ارزان‌ترین شرکت‌های هواپیمایی در خاورمیانه منتشر کرده است.</h2>
      <address><time datetime="2019-11-29T11:54:00+00:00">29 Nov 2019, 11:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس گزارش وب سایت worldairlineawards که طبق آمارهای منتشر شده از سوی موسسه تحقیقاتی در حوزه هوانوردی اسکای ترکس (skytrax) تهیه و تنظیم شده است، <b>ارزان قیمت ترین</b> <b>شرکت‌های هواپیمایی و ایرلاین های فعال</b> در کشورهای منطقه خاورمیانه در سال ۲۰۱۹ میلادی در فهرست زیر آمده است:</p>
      <p>۱. فلای‌ناس (Flynas)</p>
      <p>دفتر مرکزی این شرکت هواپیمایی سعودی که در سال ۲۰۰۷ میلادی تأسیس و راه اندازی شده در شهر ریاض، پایتخت عربستان سعودی واقع شده‌است. پایگاه اصلی پروازهای این ایرلاین فرودگاه بین‌المللی ملک عبدالعزیز است که به ۲۳ مقصد داخلی و خارجی به صورت روزانه پرواز مستقیم دارد.</p>
      <p>۲. ایرعربیا (Air Arabia)</p>
      <p>ایرعربیا که یک شرکت هواپیمایی ارزان‌قیمت اماراتی است ، دفتر مرکزی‌ آن در فرودگاه بین‌المللی شارجه، واقع در امارات متحده عربی واقع شده‌است. این شرکت سال‌ها به عنوان ارزان ترین ایرلاین فعال در خاورمیانه شناخته و معرفی شده است که به صورت روزانه و مستقیم به ۵۱ مقصد در ۲۲ کشور از طریق شارجه، ۲۸ مقصد در ۹ کشور از طریق کازابلانکا، فینه، ناظور و طنجه، ۱۱ مقصد در هشت کشور از طریق رأس‌الخیمه، و شش مقصد در چهار کشور از طریق اسکندریه پرواز انجام می‌دهد.</p>
      <p>۳. فلای دوبی (flyDubai)</p>
      <p>شرکت فلای دوبی نیز به عنوان یکی دیگر از شرکت های هواپیمایی ارزان قیمت فعال در کشور امارات متحده عربی به شمار می رود که دفتر مرکزی آن در فرودگاه بین‌المللی شهر دبی، مستقر شده است. این ایرلاین در سال ۲۰۰۸ میلادی تاسیس و راه اندازی شد و از آن زمان تاکنون تعداد بسیاری از مسافران را به مقاصد داخلی و بین المللی جابجا کرده است.</p>
      <p>ناوگان هوایی این ایرلاین همچنین دارای ۴۸ فروند هواپیمای جدید که اکثرا بوئینگ است، مجهز است و به صورت مستقیم به ۹۴ مقصد بین المللی پرواز انجام می دهد.</p>
      <p>۴. جزیره ایرویز (Jazeera Airways)</p>
      <p>این ایرلاین که یک شرکت هواپیمایی ارزان قیمت کویتی به شمار می‌رود، در سال ۲۰۰۵ تاسیس شد و آغاز به کار کرد. دفتر مرکزی این شرکت در شهر فروانیه، کویت واقع شده و پایگاه اصلی آن فرودگاه بین‌المللی کویت است.</p>
      <p>۵. فلای‌ادیل (Flyadeal)</p>
      <p>دفتر مرکزی این ایرلاین ارزان قیمت سعودی در شهر جده، عربستان سعودی واقع شده است و پایگاه اصلی پروازهای آن نیز فرودگاه بین المللی ملک عبدالعزیز است.</p>
    </article>
  </body>
</html>