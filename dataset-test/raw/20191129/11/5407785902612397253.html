<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/yusuf-islam-la-sohbet-etmeye-calisan-haluk-levent-12668891-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-29T11:01:29+00:00"/>
    <meta property="og:title" content="Yusuf İslam'la sohbet etmeye çalışan Haluk Levent'in imdadına Emine Erdoğan yetişti"/>
    <meta property="og:description" content="TRT World Citizen tarafından düzenlenen ödül törenine katılan Emine Erdoğan, dünyaca ünlü şarkıcı Yusuf İslam'la sohbet eden Haluk Levent'in imdadına yetişti. Erdoğan, Levent'in ifade edemediği cümlelerin çevirisini yaptı."/>
  </head>
  <body>
    <article>
      <h1>Yusuf İslam'la sohbet etmeye çalışan Haluk Levent'in imdadına Emine Erdoğan yetişti</h1>
      <address>
        <time datetime="2019-11-29T11:01:29+00:00">29 Nov 2019, 11:01</time>
      </address>
      <p>Cumhurbaşkanı Erdoğan'ın eşi <a href="https://www.haberler.com/emine-erdogan/"><b>Emine Erdoğan</b></a>, TRT bünyesinde 2017 yılında kurulan sosyal sorumluluk girişimi TRT World Citizen tarafından bu yıl ikincisi Hasköy İplik Fabrikasında düzenlenen ödül törenine katıldı.</p>
      <p>Ödül töreninin hemen öncesinde verilen yemekte bir görevli, <a href="https://www.haberler.com/haluk-levent/"><b>Haluk Levent</b></a>'in yanına gelerek <a href="https://www.haberler.com/yusuf-islam/"><b>Yusuf İslam</b></a>'ın kendisi ile tanışmak istediğini belirtti. Haluk Levent de "Tabii ki" deyip Yusuf İslam'ın oturduğu yere doğru gidip onunla tanıştı ve sohbet etmeye başladı.</p>
      <figure>
        <img src="https://foto.haberler.com/haber/2019/11/29/yusuf-islam-la-sohbet-etmeye-calisan-haluk-levent-12668891_1332_m.jpg"/>
      </figure>
      <h3>DEVREYE EMİNE ERDOĞAN GİRDİ</h3>
      <p>Haluk Levent İngilizce olarak bir şeyler anlatmaya çalışırken hemen araya Emine Erdoğan girerek Haluk Levent'in ifade edemediği cümlelerin çevirisini yaptı.</p>
      <p>Haluk Levent Yusuf İslam'a "Sizin 'Lisa Lisa' şarkınızı çok dinlerdim" dedi. Emine Erdoğan da "Evet ben de çok dinlerdim" diyerek sohbete dahil oldu.</p>
      <figure>
        <img src="https://foto.haberler.com/haber/2019/11/29/yusuf-islam-la-sohbet-etmeye-calisan-haluk-levent-12668891_4122_o.jpg"/>
      </figure>
      <p>Haber Videosu: <a href="https://www.haberler.com/video/yusuf-islam-la-sohbet-etmeye-calisan-haluk-levent-12668891-videosu/">Emine Erdoğan, Haluk Levent'in çeviremediği cümlelere yardım etti!</a></p>
    </article>
  </body>
</html>