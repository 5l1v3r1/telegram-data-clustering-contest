<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20205027-uryad-hoche-vidmovitisya-vid-paperovih-kvitancij-pro-oplatu"/>
    <meta property="og:site_name" content="Mind UA"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Уряд хоче відмовитися від паперових квитанцій про оплату"/>
    <meta property="og:description" content="Дубілет очікує, що сервіс, який замінить паперові квитанції, запустять протягом одного-трьох місяців"/>
  </head>
  <body>
    <article>
      <h1>Уряд хоче відмовитися від паперових квитанцій про оплату</h1>
      <h2>Дубілет очікує, що сервіс, який замінить паперові квитанції, запустять протягом одного-трьох місяців</h2>
      <address>
        <time datetime="2019-11-29T11:44:00+00:00">29 Nov 2019, 11:44</time>
      </address>
      <p>Уряд має намір створити електронний сервіс, який замінить паперові квитанції про оплату, наприклад, паспорта, аліментів, мит. Про це <a href="https://www.facebook.com/dubilet/posts/10157962573703552">написав</a> на своїй сторінці в Facebook міністр Кабінету Міністрів Дмитро Дубілет.</p>
      <p>«Ми плануємо запустити сервіс, який дозволить позбутися від такого явища, коли чиновники вимагають від громадян квитанцію про оплату (часто ще й з мокрою печаткою)», – зазначив Дубілет.</p>
      <p>За його словами, буде створено веб-сайт (наприклад, check.gov.ua), до якого зможуть підключитися будь-які українські банки.</p>
      <p>«Користувач заходить на сторінку, вводить номер квитанції – і бачить її на екрані. Якщо потрібно, можна скачати її з накладеним ЕЦП. Таким чином, ви зможете зробити платіж з Приват24, monobank або іншого банку, отримати номер квитанції і відразу показати його чиновнику», – написав Дубілет.</p>
      <p>За його словами, після запуску сервісу доведеться навчити чиновників їм користуватись.</p>
      <p>«Ми приймемо постанову, якою зобов'яжемо все держоргани переглянути свої процедури та не вимагати паперові квитанції.Також ми маємо прописати вимоги до генерації номерів цих квитанцій, щоб їх не можна було підбирати перебором... Але то техніка», – відзначив міністр Кабміну.</p>
      <p>Дубілет очікує, що подібний сервіс запустять протягом одного-трьох місяців.</p>
      <p>Нагадаємо: нещодавно Дубілет розповів, що <a href="https://mind.ua/news/20204735-uryad-planue-zapustiti-elektronni-dovirenosti">уряд планує запустити</a> електронні довіреності.</p>
      <related>
        <h4>Також читайте</h4>
        <a href="https://mind.ua/news/20204997-uryad-priznachiv-golovu-derzhgeokadastru"/>
        <a href="https://mind.ua/news/20204987-kabmin-planue-provesti-perepis-naselennya-za-dopomogoyu-danih-mobilnih-operatoriv"/>
        <a href="https://mind.ua/news/20204981-privatbank-zminiv-vlasnika"/>
      </related>
    </article>
  </body>
</html>