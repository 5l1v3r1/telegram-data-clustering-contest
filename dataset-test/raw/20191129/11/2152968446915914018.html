<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/29/lechkov-ubeden-vse-oshte-e-pyrvi-viceprezident-na-bfs.431260"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T11:21:00+00:00"/>
    <meta property="og:title" content="Лечков убеден: Все още е първи вицепрезидент на БФС"/>
    <meta property="og:description" content="Колегите му взимали неправомерни решения | Dnes.bg"/>
  </head>
  <body>
    <article>
      <h1>Лечков убеден: Все още е първи вицепрезидент на БФС</h1>
      <h2>Колегите му взимали неправомерни решения</h2>
      <address><time datetime="2019-11-29T11:21:00+00:00">29 Nov 2019, 11:21</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Йордан Лечков заяви, че въпреки всичко, продължава да е първи вицепрезидент на БФС.</p>
      <p>"Продължават да взимат колегите, според мене, неправомерни решения, защото ние имаме върховен орган, който се нарича конгрес. Само конгресът може да решава, той си взима решенията - той избира президент и вицепрезиденти и изпълком", отсече Лечков пред БНТ по повод последните драми в БФС.</p>
      <p>Лечков каза, че не е подал оставка, за да може да продължи да функционира Българският футболен съюз. Конгресът за избиране на нов президент на БФС ще се проведе на 7 юни. Това реши на заседание вчера Изпълнителният комитет на централата в Националната база в Бояна.</p>
      <p>Йордан Лечков коментира, че клубовете не са изявили желание за свикването на конгрес, а по повод насрочването за 7 юни допълни, че е внесъл жалба в съда. По думите му, не си е правил отвод, нещо, което твърди вицепрезидентът на футболната централа Атанас Фурнаджиев.</p>
      <p>"Не е необходимо вицепрезидентът, в случая Фурнаджиев, да си прави отвод, защото той не е първи вицепрезидент. Първи вицепрезидент е Йордан Лечков. Не съм си направил отвод. Според него единственото решение от вчерашното заседание на Изпълнителния комитет е било прекратяването на трудово-правните взаимоотношения с Борислав Михайлов", добави той.</p>
      <p>
        <a href="http://gol.bg/">
          <b>Още спортни новини четете в Gol.bg</b>
        </a>
      </p>
      <related>
        <h4>Още по темата</h4>
        <a href="https://www.dnes.bg/notifikacii/2019/11/28/emil-kostadinov-poema-funkciite-na-iordan-lechkov-v-bfs.431215"/>
        <a href="https://www.dnes.bg/notifikacii/2019/11/28/shte-ima-li-skoro-nov-kongres-na-bfs.431108"/>
        <a href="https://www.dnes.bg/football/2019/11/26/novi-skandalni-razkritiia-v-bfs-iordan-lechkov-si-nameri-maistora.430836"/>
      </related>
    </article>
  </body>
</html>