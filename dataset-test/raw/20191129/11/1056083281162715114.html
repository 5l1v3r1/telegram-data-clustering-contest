<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805250/%D8%AD%D8%B2%D8%A8-%D8%A7%D9%84%D9%84%D9%87-%D8%B3%DB%8C%D8%AF-%D8%AD%D8%B3%D9%86-%D9%86%D8%B5%D8%B1%D8%A7%D9%84%D9%84%D9%87-%D9%87%DB%8C%DA%86-%D9%BE%DB%8C%D8%A7%D9%85%DB%8C-%D8%A7%D8%B2-%D9%81%D8%B1%D8%A7%D9%86%D8%B3%D9%87-%D8%AF%D8%B1%DB%8C%D8%A7%D9%81%D8%AA-%D9%86%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:24:33+00:00"/>
    <meta property="og:title" content=" حزب‌الله: سید حسن نصرالله هیچ پیامی از فرانسه دریافت نکرده است"/>
    <meta property="og:description" content="حزب‌الله لبنان اخبار منتشر شده درباره پیام فرانسه به دبیرکل این جنبش را تکذیب کرد."/>
  </head>
  <body>
    <article>
      <h1> حزب‌الله: سید حسن نصرالله هیچ پیامی از فرانسه دریافت نکرده است</h1>
      <address><time datetime="2019-11-29T11:24:33+00:00">29 Nov 2019, 11:24</time> by <a rel="author">پریسا فیضی</a></address>
      <p>حزب‌الله لبنان اخبار منتشر شده درباره پیام فرانسه به دبیرکل این جنبش را تکذیب کرد.</p>
      <p>به گزارش ایسنا، به نقل از خبرگزاری اسپوتنیک، بخش روابط رسانه‌ای حزب‌الله لبنان با انتشار پیامی، نسبت به اخبار منتشر شده در رسانه‌های عربی درباره پیام فرانسه به سید حسن نصرالله، دبیر کل این جنبش واکنش نشان داد.</p>
      <p>بخش روابط رسانه‌ای حزب‌الله با صدور بیانیه‌ای اخبار منتشر شده در این باره را تکذیب کرد.</p>
      <p>طبق اعلام بخش روابط رسانه‌ای این جنبش، سید حسن نصرالله هیچ پیامی را از فرانسه دریافت نکرده است.</p>
      <p>رسانه‌های عربی صبح امروز (جمعه) گزارش دادند که دبیرکل حزب الله لبنان پیام ویژه‌ای را از سوی فرانسه در مورد اوضاع اقتصادی کنونی در لبنان دریافت کرده است.</p>
      <p>در همین راستا، روزنامه الأنباء کویت به نقل از منابع ویژه گزارش داد که این پیام فرانسه دربردارنده هشدارهایی نسبت به اوضاع اقتصادی در لبنان و انعکاس آن بر این حزب و حامیانش است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090805076/%D9%BE%DB%8C%D8%A7%D9%85%DB%8C-%D8%A7%D8%B2-%D8%B3%D9%88%DB%8C-%D9%81%D8%B1%D8%A7%D9%86%D8%B3%D9%87-%D8%A8%D9%87-%D8%B3%DB%8C%D8%AF-%D8%AD%D8%B3%D9%86-%D9%86%D8%B5%D8%B1%D8%A7%D9%84%D9%84%D9%87"/>
      </related>
    </article>
  </body>
</html>