<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/dubinskiy_prosit_migratsiynu_sluzhbu_pozbaviti_abramovichusa_ukrayinskogo_gromadyanstva_n1241299"/>
    <meta property="og:site_name" content="24 Канал"/>
    <meta property="article:published_time" content="2019-11-29T11:33:00+00:00"/>
    <meta property="og:title" content="Дубінський просить Міграційну службу позбавити Абромавичуса українського громадянства"/>
    <meta property="og:description" content="Так, нардеп від &quot;Слуги народу&quot; пояснює своє прохання тим, що теперішній генеральний директор держконцерну Укроборонпром та колишній міністр економічного розвитку і торгівлі Айварас Абромавичус начебто не відмовився від свого литовського громадянства."/>
  </head>
  <body>
    <article>
      <h1>Дубінський просить Міграційну службу позбавити Абромавичуса українського громадянства</h1>
      <address><time datetime="2019-11-29T11:33:00+00:00">29 Nov 2019, 11:33</time> by <a rel="author" href="https://24tv.ua/irina_vihrushh_tag6157/" target="_blank">Ірина Вихрущ</a></address>
      <p>
        <b>Так, нардеп від "Слуги народу" пояснює своє прохання тим, що теперішній генеральний директор держконцерну Укроборонпром та колишній міністр економічного розвитку і торгівлі Айварас Абромавичус начебто не відмовився від свого литовського громадянства.</b>
      </p>
      <p>Окрім того, політик збрехав, що згідно з литовським громадянством, після отримання іншого паспорта, громадянство Литви автоматично анульовується.</p>
      <blockquote>Читайте також: <a href="https://24tv.ua/nbu_podav_do_sudu_na_dubinskogo_n1240916">НБУ подав до суду на Дубінського</a></blockquote>
      <p>Дубінський написав звернення на ім’я голови Державної міграційної служби Соколюка. Фото документа він оприлюднив у своєму телеграм-каналі.</p>
      <aside>Айварас Абромавичус у 2014 році набув громадянства України, проте станом на 26.11.2019 року не припинив іноземне громадянство. На підставі вищезазначеного прошу вжити заходів та розпочати процедуру щодо припинення громадянства України Айвараса Абромавичуса,<cite>– мовиться у зверненні.</cite></aside>
      <figure>
        <img src="https://24tv.ua/resources/photos/news/620_DIR/201911/1241299_10277424.jpg?201911112416"/>
        <figcaption>Запит Дубінського у Міграційну службу щодо Абрамовичуса/ фото з соцмереж нардепа</figcaption>
      </figure>
      <blockquote><b>Увага! </b>Відповідно до українського закону "Про громадянство", одною з обов'язкових умов для прийняття в українське громадянство є надання декларації про відсутність іноземного громадянства (для осіб без громадянства) або зобов'язання припинити іноземне громадянство (для іноземців).</blockquote>
      <p><b>Що відомо про Айвараса Абромавичуса?</b> Це український політик литовського походження. Є співвласником та одним з керівників шведської інвестиційної компанії East Capital.<br/><br/>Українське громадянство Абромавичус отримав в грудні 2014 року, йому його за спрощеною процедурою без перевірок надав колишній президент Петро Порошенко.<br/>З 2014 по 2016 роки він обіймав посаду міністра економічного розвитку і торгівлі, під його керівництвом 2016 року була запущена нова електронна система держзакупівель Prozorro.<br/><br/>З червня 2019 року став членом наглядової ради Укроборонпрому. Від вересня став гендиректором цього державного концерну.</p>
    </article>
  </body>
</html>