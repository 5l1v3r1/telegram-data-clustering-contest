<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Reprezentacija/a315984-Da-nisam-lojalan-Enrike-nikad-ne-bi-bio-trener.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T11:53:00+00:00"/>
    <meta property="og:title" content="&quot;Da nisam lojalan Enrike nikad ne bi bio trener&quot;"/>
    <meta property="og:description" content="Luis Enrike se posle petomesečne pauze zbog smrti ćerke vratio na mesto selektora Španije, a odmah je u javnosti isplivao njegov sukob sa nekadašnjim pomoćnikom Robertom Morenom, koji se povodom ovoga oglasio na konferenciji na medije."/>
  </head>
  <body>
    <article>
      <h1>"Da nisam lojalan Enrike nikad ne bi bio trener"</h1>
      <h2>Luis Enrike se posle petomesečne pauze zbog smrti ćerke vratio na mesto selektora Španije, a odmah je u javnosti isplivao njegov sukob sa nekadašnjim pomoćnikom Robertom Morenom, koji se povodom ovoga oglasio na konferenciji na medije.</h2>
      <address><time datetime="2019-11-29T11:53:00+00:00">29 Nov 2019, 11:53</time> by <a rel="author">Katarina Kostić</a></address>
      <figure>
        <img src="https://sportklub.rs/Picture/150503/jpeg/Luis-Enrike-i-Robert-Moreno"/>
        <figcaption>
          <cite>Alex Caparros, Getty Images Sport</cite>
        </figcaption>
      </figure>
      <p>Moreno je istakao da ga je posebno pogodilo to što ga je Enrike optužio da mu nije lojalan.</p>
      <p><i>"Da ja nisam bio veran on nikada ne bi bio trener. Pre našeg sastanka na kojem smo se dogovorili da će on otići zbog porodične tragedije, a zatim se vratiti, Enrike i ja smo se sastali još jednom. Tada mi je poručio kako je ponosan na mene što sam prihvatio da uskočim na njegovo mesto dok ga nema i tako mu pomoći u teškim trenucima",</i> rekao je Moreno, pa potom dodao:</p>
      <p>
        <i>"Kada me je izostavio iz reprezentacije bio sam u šoku, pogotovo zbog činjenice da su svi znali šta se događa osim mene. Deset dana sam bio potpuno slomljen, jer mi nije bilo jasno šta sam pogrešno napravio. On ništa nije hteo da kaže o čemu je reč. Najviše od svih sam hteo da ga vidim na treningu i biti deo njegovog stručnog štaba na Prvenstvu Evrope. Nerovatno nikada neću saznati zašto se sve ovo dogodilo“.</i>
      </p>
    </article>
  </body>
</html>