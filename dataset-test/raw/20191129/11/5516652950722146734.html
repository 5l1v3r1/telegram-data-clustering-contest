<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426741/kakia-skala-einai-apisteyto-ayto-poy-zhtaei-h-marko"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-29T11:50:02+00:00"/>
    <meta property="og:title" content="«Κακιά Σκάλα»: «Είναι απίστευτο αυτό που ζητάει η Μαρκό»"/>
    <meta property="og:description" content="Ανακοίνωση με αφορμή το αίτημα που έκανε η Μαρκό προκειμένου να αλλάξει ο παρατηρητής διαιτησίας της αναμέτρησης του Σαββάτου με τη Ρόδο, εξέδωσε ο Σύνδεσμος Φιλάθλων Ρόδου «Κακιά Σκάλα»."/>
  </head>
  <body>
    <article>
      <h1>«Κακιά Σκάλα»: «Είναι απίστευτο αυτό που ζητάει η Μαρκό»</h1>
      <address>
        <time datetime="2019-11-29T11:50:02+00:00">29 Nov 2019, 11:50</time>
      </address>
      <p>
        <b>Ανακοίνωση με αφορμή το αίτημα που έκανε η Μαρκό προκειμένου να αλλάξει ο παρατηρητής διαιτησίας της αναμέτρησης του Σαββάτου με τη Ρόδο, εξέδωσε ο Σύνδεσμος Φιλάθλων Ρόδου «Κακιά Σκάλα».</b>
      </p>
      <p>Μέσω της ανακοίνωσης, εκφράζεται η μεγάλη τους έκπληξη για το συγκεκριμένο αίτημα το οποίο είναι κάτι που δεν έχει συμβεί ξανά από άλλον σύλλογο.</p>
      <p>Αναλυτικά, το πλήρες κείμενο αναφέρει τα ακόλουθα:</p>
      <p>«Είναι πραγματικά φοβερό αυτό που ζητάει η Μαρκό. Καταρρίπτει την κάθε έννοια ισονομίας. Απίστευτα πράγματα. Όταν η Ρόδος παίζει 13 αγώνες εκτός έδρας με διαιτητές από την Αττική, την Ανατολική, την Δυτική, την Κεντρική και τη Νότια τι πρέπει να γίνει;</p>
      <p>Έχει ζητηθεί ποτέ εξαίρεση; Και δεν συζητάμε για τους παρατηρητές που πάντοτε είναι από εκεί δίπλα. Λοιπόν έχουμε να πούμε τα εξής. Να ηρεμήσει το Μαρκό. Να έρθει ήσυχα και ωραία στη Ρόδο. Να ηρεμήσει και ο …γενίτσαρος. Να χάσουν και να τελειώσει η αγωνιστική όμορφα και ωραία.</p>
      <p>Σύνδεσμος Φιλάθλων Ρόδου Κακιά Σκάλα»</p>
    </article>
  </body>
</html>