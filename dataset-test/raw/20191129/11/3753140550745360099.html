<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/29/naftogaz_khoche_areshtu_aktyviv_gazpromu_v_latviyi_za_vygranym_u_stokgolmi_pozovom"/>
    <meta property="og:site_name" content="espreso.tv"/>
    <meta property="article:published_time" content="2019-11-29T11:25:00+00:00"/>
    <meta property="og:title" content="Нафтогаз просить заарештувати активи Газпрому в Латвії, - документ"/>
    <meta property="og:description" content="За результатами рішення Стокгольмського арбітражу, НАК Нафтогаз подав позов на арешт активів російського монополіста газу в Латвійській республіці"/>
  </head>
  <body>
    <article>
      <h1>Нафтогаз просить заарештувати активи Газпрому в Латвії, - документ</h1>
      <address>
        <time datetime="2019-11-29T11:25:00+00:00">29 Nov 2019, 11:25</time>
      </address>
      <p>За результатами рішення Стокгольмського арбітражу НАК "Нафтогаз" подала позов на арешт активів російської компанії "Газпром" у Латвійській Республіці</p>
      <p>Про це йдеться у <a href="http://www.gazprom.ru/f/posts/77/885487/gazprom-ifrs-3q2019-ru.pdf">звіті</a> "Газпрому"</p>
      <p>"5 листопада 2019 ПАТ "Газпром" стало відомо, що НАК "Нафтогаз України" подала клопотання до суду Відземського передмістя м. Рига (Латвія) про визнання і приведення у виконання на території Латвії рішення Стокгольмського арбітражу по транзитному спору від 28 лютого 2018 року, а також про вжиття забезпечувальних заходів. Засідання суду у цій клопотанням заплановано на кінець квітня 2020 року. ПАТ "Газпром" вивчає можливості по захисту своїх інтересів", - йдеться у звіті.</p>
      <p>Нагадаємо, 28 лютого 2018 року Стокгольмський арбітраж задовольнив вимогу НАК "Нафтогаз України" щодо компенсації за недопоставлені російським "Газпромом" обсяги газу для транзиту. Арбітраж присудив <a href="https://espreso.tv/news/2018/02/28/stokgolmskyy_arbitrazh_pidtrymav_quotnaftogazquot_u_tranzytniy_superechci_z_quotgazpromomquot">сплатити на користь "Нафтогазу" $4,63 млрд</a>.</p>
      <p>За підсумками двох арбітражних спорів між компаніями на постачання і транзит газу "Газпром" зобов'язаний виплатити $2,56 млрд. "Газпром" зарезервував <a href="https://espreso.tv/news/2018/04/02/quotgazpromquot_zarezervuvav_4_7_mlrd_dlya_shtrafu_stokgolmskogo_arbitrazhu_zmi">$4,7 млрд для штрафу</a>Стокгольмського арбітражу.</p>
      <p>Суд <a href="https://espreso.tv/news/2018/06/05/sud_areshtuvav_gollandski_aktyvy_quotgazpromuquot_schob_vyplatyty_ukrayini_2_6_mlrd">арештував голландські активи "Газпрому"</a>, щоб виплатити Україні $2,6 млрд. <a href="https://espreso.tv/news/2018/06/19/brytaniya_zamorozyla_aktyvy_quotgazpromuquot_za_rishennyam_stokgolmskogo_arbitrazhu">Британія заморозила активи "Газпрому"</a> за рішенням Стокгольмського арбітражу.</p>
      <p><a href="https://espreso.tv/news/2019/05/30/gazprom_oskarzhyv_rishennya_sudu_lyuksemburgu_pro_styagnennya_aktyviv_na_koryst_naftogazu">“Газпром” через апеляцію оскаржив рішення</a> люксембурзького суду щодо визнання та виконання на території країни рішення Стокгольмського арбітражу та стягненні з Газпрому активів на користь Нафтогазу.</p>
      <p>Апеляційний суд Швеції <a href="https://espreso.tv/news/2019/11/27/gazprom_prograv_apelyaciyu_na_rishennya_stokgolmskogo_arbitrazhu_naftogaz">відмовився задовольнити</a> апеляцію Газпрому на рішення Стокгольмського арбітражу, якою російський монополіст намагався захистити можливість постачати газ на невигідних Україні умовах.</p>
      <p>Апеляційний суд Швеції також зобов’язав Газпром <a href="https://espreso.tv/news/2019/11/27/apelyaciynyy_sud_shveciyi_zobovyazav_gazprom_vidshkoduvaty_naftogazu_ponad_1_mln_yevro">відшкодувати Нафтогазу понад 1 млн євро</a>.</p>
    </article>
  </body>
</html>