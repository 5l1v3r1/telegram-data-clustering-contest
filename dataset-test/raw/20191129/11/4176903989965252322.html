<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/u-tv-debati-ledena-skulptura-umesto-borisa-dzonsona/"/>
    <meta property="og:site_name" content="Krstarica"/>
    <meta property="article:published_time" content="2019-11-29T11:01:00+00:00"/>
    <meta property="og:title" content="U TV debati ledena skulptura umesto Borisa Džonsona"/>
    <meta property="og:description" content="LONDON - Nakon što je britanski premijer Boris Džonson odbio da učestvuje u televizijskoj debati o klimatskim promenama, producenti su na njegovo mesto"/>
  </head>
  <body>
    <article>
      <h1>U TV debati ledena skulptura umesto Borisa Džonsona</h1>
      <address><time datetime="2019-11-29T11:01:00+00:00">29 Nov 2019, 11:01</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Nakon što je britanski premijer Boris Džonson odbio da učestvuje u televizijskoj debati o klimatskim promenama, producenti su na njegovo mesto postavili ledenu skulpturu.</p>
      <p>U debati u okviru predizborne kampanje je učestvovalo pet lidera stranaka, uključujući i vođu laburista Džeremija Korbina.</p>
      <p>Džonson i lider stranke za Bregzit Najdžel Faraž odbili su da se pojave, pa su na mesta namenjena njima postavljene skulpture koje su se tokom emisije topile, prenosi AP.</p>
      <p>Konzervativci su prethodno ponudili da umesto premijera gostuje ministar Majkl Gov, ali je televizijski Kanal-4 to odbio, tvrdeći da je debata rezervisana za stranačke prvake.</p>
      <p>(Tanjug)</p>
    </article>
  </body>
</html>