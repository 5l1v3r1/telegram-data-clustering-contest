<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915488"/>
    <meta property="og:site_name" content="Dnevnik"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="Arsenal pokazal vrata Unaiu Emeryju"/>
    <meta property="og:description" content="Po domačem porazu v evropski ligi proti Eintrachtu iz Frankfurta z 1:2 je službo izgubil trener Arsenala Unai Emery."/>
  </head>
  <body>
    <article>
      <h1>Arsenal pokazal vrata Unaiu Emeryju</h1>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author">rk</a></address>
      <p>
        <b>Po domačem porazu v evropski ligi proti Eintrachtu iz Frankfurta z 1:2 je službo izgubil trener Arsenala Unai Emery.</b>
      </p>
      <p>Novico je le dobrih 12 ur po porazu sporočil sin lastnika kluba <b>Stana Kroenke, Josh Kroenka</b>, ki je dejal: »Iskreno se zahvaljujemo Unaiu in njegovim kolegom, ki so se na vso moč trudili, da klub vrnejo na raven, ki smo jo pričakovali in zahtevali. Unaiu in njegovi ekipi želimo veliko uspeha v prihodnosti.«</p>
      <p>Oseminštiridesetletni Španec je topničarje prevzel lani, potem ko je na klopi nasledil legendarnega Francoza <b>Arsena Wengerja</b>. Začel je impresivno, saj je nanizal enajst tekem brez poraza, vse zaupanje vodilnih v klubu pa zapravil s slabim vstopom v letošnjo sezono. Sodu so dno zbile zadnje predstave, saj so nogometaši Arsenala brez zmage že sedem tekem zapored. Prvo moštvo bo do imenovanja <b>Emeryjevega</b> naslednika vodil njegov pomočnik<b> Freddie Ljungberg</b>.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042915471/sport/nogomet/po-neuspehu-arsenala-zvizgi-za-unaia-emeryja"/>
        <a href="https://www.dnevnik.si/1042801702/sport/nogomet/takticna-blamaza-emeryja"/>
      </related>
    </article>
  </body>
</html>