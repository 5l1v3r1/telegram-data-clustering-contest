<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/donald-trump/presedinte-sua/aflat-intr-o-vizita-surpriza-in-afganistan-trump-a-anuntat-reluarea-negocierilor-cu-talibanii-1587677"/>
    <meta property="og:site_name" content="Ziare.com"/>
    <meta property="article:published_time" content="2019-11-29T11:43:00+00:00"/>
    <meta property="og:title" content="Aflat intr-o vizita surpriza in Afganistan, Trump a anuntat reluarea negocierilor cu talibanii"/>
    <meta property="og:description" content="Presedintele american Donald Trump a anuntat joi, in cadrul unei vizite surpriza in Afganistan, ca negocierile cu talibanii, intrerupte in septembrie, au fost reluate."/>
  </head>
  <body>
    <article>
      <h1>Aflat intr-o vizita surpriza in Afganistan, Trump a anuntat reluarea negocierilor cu talibanii</h1>
      <address>
        <time datetime="2019-11-29T11:43:00+00:00">29 Nov 2019, 11:43</time>
      </address>
      <p>
        <b>Presedintele american Donald Trump a anuntat joi, in cadrul unei vizite surpriza in Afganistan, ca negocierile cu talibanii, intrerupte in septembrie, au fost reluate.</b>
      </p>
      <p>Vizita lui Trump a fost tinuta secreta pana la aterizare din motive de securitate. Ea nu a durat mai mult de cateva ore si a avut loc cu prilejul Zilei Recunostintei, relateaza AFP.</p>
      <p>"Talibanii vor un acord si avem intalniri cu ei. Le spunem ca este necesara o incetare a focului, inainte nu voiau o incetare a focului, dar acum vor", a declarat el dupa o intalnire cu omologul sau, presedintele Ashraf Ghani, in baza americana de la Bagram.</p>
      <p>"Cred ca lucrurile cu siguranta vor functiona asa", a spus el.</p>
      <p>"Vom ramane atata timp cat nu exista un acord sau pana cand vom obtine o victorie totala si ei vor cu adevarat sa ajungem la un acord", a precizat liderul de la Casa Alba.</p>
      <p>Presedintele a plecat in cel mai mare secret din Florida miercuri seara si informatia privind vizita sa nu a fost facuta publica decat dupa sosire. Jurnalistii care au mers cu el in avion au aflat despre destinatia avionului prezidential doar cu doua ore inainte de sosire.</p>
      <p>Presedintele american s-a aflat impreuna cu soldatii SUA de Ziua Recunostintei, a pozat impreuna cu ei si a mancat o portie de curcan, dupa care a sustinut un discurs in fata lor intr-un hangar.</p>
      <p>"Am calatorit 8.331 de mile pentru a fi aici in aceasta seara dintr-un singur motiv: pentru a va spune in persoana ca aceasta Zi a Recunostintei este una speciala, ca totul merge foarte bine si ca tara este mai puternica din punct de vedere economic decat a fost vreodata", a spus Donald Trump.</p>
      <p>
        <i>Vezi si:</i>
      </p>
      <ul>
        <li>
          <a href="http://www.ziare.com/donald-trump/presedinte-sua/trump-spune-ca-negocierile-cu-talibanii-sunt-moarte-armata-sua-va-intensifica-operatiunile-1576841">Trump spune ca negocierile cu talibanii sunt "moarte". Armata SUA va intensifica operatiunile</a>
        </li>
        <li>
          <a href="http://www.ziare.com/donald-trump/afganistan/talibanii-il-ameninta-pe-trump-dupa-ce-a-oprit-negocierile-de-pace-si-mai-multi-americani-vor-muri-reactia-sua-1576626">Talibanii il ameninta pe Trump, dupa ce a oprit negocierile de pace: Si mai multi americani vor muri! Reactia SUA</a>
        </li>
      </ul>
    </article>
  </body>
</html>