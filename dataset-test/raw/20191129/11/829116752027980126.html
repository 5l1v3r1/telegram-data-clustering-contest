<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191129-rablas-hazugsag-rendorseg-hatosag-felrevezetese.html"/>
    <meta property="og:site_name" content="Origo"/>
    <meta property="article:published_time" content="2019-11-29T11:03:00+00:00"/>
    <meta property="og:title" content="Késes rablást hazudott különös ok miatt"/>
    <meta property="og:description" content="Azt mondta, megtámadták és több százezer forintot vettek el tőle."/>
  </head>
  <body>
    <article>
      <h1>Késes rablást hazudott különös ok miatt</h1>
      <address><time datetime="2019-11-29T11:03:00+00:00">29 Nov 2019, 11:03</time> by <a rel="author">Origo</a></address>
      <p>
        <b>A 31 éves férfi azt állította, hogy a Verseg és Héhalom közötti úton három ismeretlen késsel megfenyegette szerdán, és elvettek tőle több százezer forintot. Aztán azt is megmagyarázta, miért hazudta ezt. </b>
      </p>
      <p>Azonnal megindult a nyomozás, amikor szerda délután felhívta a rendőséget a férfi, hogy kirabolták.  Kiderült, hogy semmi ilyesmi nem történt. </p>
      <p>Amikor a 31 éves palotási férfivel szembesítették a nyomozás eredményét, kihallgatása során elismerte, hogy</p>
      <aside>magánéleti problémái miatt vezette félre a rendőröket és valóban nem rabolta ki senki. </aside>
      <p>A Pásztói Rendőrkapitányság a rablás miatt indított eljárást megszüntette, de a férfi ennyivel "nem úszta meg". A <a href="http://www.police.hu/hu/hirek-es-informaciok/legfrissebb-hireink/bunugyek/valotlant-allitott-0">hatóság félrevezetésének</a> megalapozott gyanúja miatt indítanak ellene eljárást.</p>
    </article>
  </body>
</html>