<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3366677/uzas-i-krvoprolice-ispred-niskog-fakulteta-student-19-izbo-kolegu-studentkinju-udarao-cekicem"/>
    <meta property="og:site_name" content="kurir.rs"/>
    <meta property="article:published_time" content="2019-11-29T11:02:00+00:00"/>
    <meta property="og:title" content="UŽAS I KRVOPROLIĆE NA NIŠKOM FAKULTETU: Student (19) izbo kolegu, studentkinju udarao čekićem! FOTO"/>
    <meta property="og:description" content="NIŠ - Na Elektronskom fakultetu u Nišu jedan student izboden je nožem i zbrinula ga je ekipa Hitne pomoći, dok je drugi priveden zbog napada, potvrdili su iz niške Policijske uprave.Policija je i dalje u holu fakulteta, a navode da je njima oko 10.15 prijavljeno ..."/>
  </head>
  <body>
    <article>
      <h6 class="kicker">Obračun ispred Elektronskog jutros oko 10.15</h6>
      <h1>UŽAS I KRVOPROLIĆE NA NIŠKOM FAKULTETU: Student (19) izbo kolegu, studentkinju udarao čekićem! FOTO</h1>
      <address>
        <time datetime="2019-11-29T11:02:00+00:00">29 Nov 2019, 11:02</time>
      </address>
      <p>NIŠ - Na Elektronskom fakultetu u Nišu jedan student izboden je nožem i zbrinula ga je ekipa Hitne pomoći, dok je drugi priveden zbog napada, potvrdili su iz niške Policijske uprave.</p>
      <p>Policija je i dalje u holu fakulteta, a navode da je njima oko 10.15 prijavljeno da je 19-godišnjak oštrim predmetom povredio drugog 19-godišnjaka, pišu <a href="https://www.juznevesti.com/Hronika/Izboden-student-u-holu-niskog-Elektronskog-fakulteta.sr.html">Južne vesti</a>.</p>
      <p>Ekipa je odmah izašla na lice mesta, uhapšen je napadač. Obavešteno je Više javno tužilaštvo po čijem nalogu će se vršiti uviđaj i utvrditi sve okolnosti - kažu u policiji.</p>
      <figure>
        <img src="https://www.kurir.rs/data/images/2019/11/29/11/2069179_elektronski-fakultzet-ubadanje-nis-foto-juzne-vesti-m.z.-2_ff.jpg?ver=1575022653"/>
        <figcaption>
          <cite>foto: Južne vesti/M.Z.</cite>
        </figcaption>
      </figure>
      <p>Napadač odmah uhapšen, a očevici kažu da su se brucoši sukobili u holu i da se cela situacija kojoj su svedočili brojni studenti odvijala brzo.</p>
      <p><b>Navodno, student napadač jurio ga je nožem po hodnicima fakulteta</b>. Dvaput ga je ubo u vrat - kaže jedan od studenata. O broju uboda i stepenu povreda još nema zvaničnih informacija.</p>
      <p>Prema pisanju beogradskih medija, Nišlija B.S. (19) student Elektronskog fakulteta izbo je jutros oko 10.15 sati nožem kolegu J.M. (19), dok je devojku, takođe studentkinju ove visokoškolske ustanove izudarao čekićem.</p>
      <figure>
        <img src="https://www.kurir.rs/data/images/2019/11/29/11/2069181_elektronski-fakultzet-ubadanje-nis-foto-juzne-vesti-m.z.-1_ff.jpg?ver=1575022661"/>
        <figcaption>
          <cite>foto: Južne vesti/M.Z.</cite>
        </figcaption>
      </figure>
      <p>Napadača je savladalo obezbeđenje fakulteta koje je pozvalo policiju pa je B.S. uhapšen, piše Telegraf. Kako se saznaje, povređeni student je zadobio dva uboda nožem u glavu, ispod i iznad uveta, primljen je u Klinički centar ali nije životno ugrožen. Nezvanično, motiv je ljubomora.</p>
      <p>Policija obavlja uviđaj.</p>
      <p>(Kurir.rs/<a href="https://www.juznevesti.com/Hronika/Izboden-student-u-holu-niskog-Elektronskog-fakulteta.sr.html">Južne vesti</a>)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3366671/tinejdzeri-sa-maskama-upali-na-benzinsku-pumpu-sipkama-pretili-radnici-u-aleksincu-isplivao-sok-snimak-video"/>
        <a href="https://www.kurir.rs/crna-hronika/3366679/tragedija-u-senti-kamion-usmrtio-biciklistu-nesrecni-muskarac-poginuo-na-licu-mesta"/>
        <a href="https://www.kurir.rs/crna-hronika/3366631/stravicno-ubistvo-kod-pirota-posvadjao-se-s-ocem-uzeo-noz-iz-susedne-sobe-pa-ga-izbo-nasmrt"/>
        <a href="https://www.kurir.rs/crna-hronika/3366453/uhvacen-jos-jedan-pedofil-sa-drustvenih-mreza-jezivo-voleo-bih-da-legnem-pored-tebe-i-da-te-mazim"/>
      </related>
    </article>
  </body>
</html>