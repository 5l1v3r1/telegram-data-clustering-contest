<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezda-vreme-za-veliku-rekonstrukciju-ko-odlazi-od-stranaca-394040.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T11:07:00+00:00"/>
    <meta property="og:title" content="Zvezda - Vreme za veliku rekonstrukciju, ko odlazi od stranaca?"/>
    <meta property="og:description" content="Ako želi da u narednom periodu izbegne rezultate kao protiv Totenhema i Bajerna, Zvezda će morati da napravi važne promene u svom timu."/>
  </head>
  <body>
    <article>
      <h1>Zvezda - Vreme za veliku rekonstrukciju, ko odlazi od stranaca?</h1>
      <h2>Ako želi da u narednom periodu izbegne rezultate kao protiv Totenhema i Bajerna, Zvezda će morati da napravi važne promene u svom timu.</h2>
      <address><time datetime="2019-11-29T11:07:00+00:00">29 Nov 2019, 11:07</time> by <a rel="author">Darko Mitrović</a></address>
      <p>Nema sumnje da će već predstojeća zima doneti bar deo tih neminovnih promena na ''Marakani'', a prvi nagoveštaji već postoje kada su odlasci u pitanju. <br/><br/>Današnji ''<anchor name=""/><a href="http://zurnal.rs/fudbal/zvezda/89287/kanjas-na-izlaznim-vratima-jovicic-za-prolece">Žurnal</a>'' otkriva da je, po svemu sudeći, španski vezista <b>Hoze Kanjas</b> izgubio poverenje posle bledih partija u Ligi šampiona i da je njegov odlazak moguć već u januaru, iako je letos stigao kao veliko pojačanje i potpisao ugovor na dve godine. <br/><br/>Dobra stvar u celoj priči je što je Kanjas u Zvezdu stigao bez obeštećenja, pa na ''Marakani'' čak razmišljaju i o opciji da ga puste bez obeštećenja, ukoliko se pojavi neki klub koji bi zadovoljio Kanjasove zahteve u pogledu godišnje zarade, a ona sada iznosi 500.000 evra. <br/><br/>Osim Kanjasa, Zvezda u svom timu ima još sedmoricu stranaca, od kojih trener Milojević na domaćoj sceni može da izabere samo četvoricu. <br/><br/>Napadač Ričmond Boaći je takođe blizu odlaska, u slučaju dobre ponude od koje bi i Zvezda mogla da zaradi, realno je očekivati i rastanak sa njim na zimu, a ugovor mu sa crveno-belima važi do kraja 2020. godine. <br/><br/>El Fardu Ben pruža dobre partije u Linglong Superligi s obzirom da nije licenciran za Evropu, ima želju da ostane, ali da bi se to dogodilo, trebalo bi da nađe zajednički jezik sa upravom oko produženja ugovora, s obzirom da mu važeći ističe u junu. <br/><br/>Pod upitnikom je i levi bek Žander, još jedno letošnje pojačanje koga sve ređe viđamo na terenu, a navijači uglavnom nisu zadovoljni ni Radživom Van la Parom. <br/><br/>Ipak, pomenuti list da će Van la Para, kao i Mateo Garsija i napadač Tomane ''sigurno ostati'', a i kapiten Marin ne bi još uvek trebalo da bude sporan, iako se ove jeseni i od njega očekivalo više. Ipak, ako stigne primamljiva ponuda...</p>
      <p>Izvor: Sportske.net, zurnal.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/delije-prihvatate-li-ovo-izvinjenje-394033.html"/>
        <a href="https://www.sportske.net/vest/domaci-fudbal/lose-vesti-za-srpski-fudbal-evo-koliko-predstavnika-cemo-imati-u-ls-le-i-lk-394007.html"/>
        <a href="https://www.sportske.net/vest/domaci-fudbal/zvezda-odredila-cene-karata-za-vozdovac-393994.html"/>
        <a href="https://www.sportske.net/vest/domaci-fudbal/pronadjen-termin-za-odlozene-utakmice-zvezde-i-partizana-morace-na-pauzu-par-dana-kasnije-393981.html"/>
        <a href="https://www.sportske.net/vest/domaci-fudbal/carsija-vec-smenjuje-miloja-marakana-opet-podvucena-zutim-393954.html"/>
      </related>
    </article>
  </body>
</html>