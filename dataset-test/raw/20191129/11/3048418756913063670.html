<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/29/jongeren-van-18-tot-25-jaar-massaal-onrealistisch-blijven-maar-dromen-en-luchtfietsen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="‘Jongeren’ van 18 tot 25 jaar massaal onrealistisch, blijven maar dromen en luchtfietsen"/>
    <meta property="og:description" content="'Het gaat de goede kant op met Nederland', aldus Nederlandse 'jongeren'"/>
  </head>
  <body>
    <article>
      <h1>‘Jongeren’ van 18 tot 25 jaar massaal onrealistisch, blijven maar dromen en luchtfietsen</h1>
      <h2>'Het gaat de goede kant op met Nederland', aldus Nederlandse 'jongeren'</h2>
      <address><time datetime="2019-11-29T11:54:00+00:00">29 Nov 2019, 11:54</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De meeste jongeren van 18 tot 25 jaar vinden dat het de goede kant opgaat met Nederland. Wel maken zij zich zorgen om milieuvervuiling. <a href="https://www.cbs.nl/nl-nl/nieuws/2019/48/45-procent-jongeren-vindt-milieuvervuiling-een-probleem">Dat meldt het CBS</a> op basis van het Jaarrapport Landelijke Jeugdmonitor 2019.</p>
      <p>Zo’n zeven op de tien jongeren vinden dat het duidelijk, of een beetje, de goede kant opgaat met het land, tegen zes op de tien Nederlanders van 25 jaar en ouder.</p>
      <p>Jongvolwassenen maken zich minder dan hun oudere landgenoten zorgen om criminaliteit, bevolkingsdichtheid en de multiculturele samenleving. Zo maken drie op de tien jongeren zich zorgen over criminaliteit, tegen vijf op de tien Nederlanders van 25 jaar of ouder.</p>
      <p>Over milieuvervuiling zijn ze ongeveer even bezorgd. Ongeveer de helft vindt dit een probleem. 11 procent van de jongeren vindt dit zelfs een heel groot probleem, tegen 8 procent van de oudere Nederlanders.</p>
      <p>Ook over hun eigen leven zijn jongeren doorgaans positief. Het CBS heeft hun gevraagd hoe tevreden ze zijn met hun sociale leven, financiën en andere aspecten van hun leven. Die hebben de onderzoekers gebruikt om een rapportcijfer voor hun leven te berekenen. Bij zeven op de tien jongeren van 18 tot 25 jaar is dit cijfer een 7 of hoger. Ze zijn het meest positief over hun opleiding of beroep, hun sociale leven en hun gezondheid. Ze zijn het minst optimistisch over hun financiële toekomst en over instituties, zoals de politie en de politiek.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>