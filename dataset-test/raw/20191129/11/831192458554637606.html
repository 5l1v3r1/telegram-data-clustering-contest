<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/alvania-ayxanetai-ragdaia-i-lista-ton-thymaton-toylachiston-49-oi-nekroi-kai-pano-apo-2-000-traymaties-dinoyn-machi-gia-ti-zoi-toys-svinoyn-oi-elpides-gia-toys-egklovismenoys/"/>
    <meta property="og:site_name" content="europost.gr"/>
    <meta property="article:published_time" content="2019-11-29T11:45:35+00:00"/>
    <meta property="og:title" content="Αλβανία: Αυξάνεται ραγδαία η λίστα των θυμάτων! Τουλάχιστον 49 οι νεκροί και πάνω από 2.000 τραυματίες δίνουν μάχη για τη ζωή τους! Σβήνουν οι ελπίδες για τους εγκλωβισμένους"/>
    <meta property="og:description" content="Άνιση μάχη με τον χρόνο δίνουν οι διασώστες στο Δυρράχιο και σε άλλες πόλεις και περιοχές της Αλβανίας, προκειμένου, το τρίτο 24ωρο μετά τον φονικό σεισμό των 6,4 Ρίχτερ, να εντοπίσουν τους δεκάδες εγκλωβισμένους ανθρώπους"/>
  </head>
  <body>
    <article>
      <h1>Αλβανία: Αυξάνεται ραγδαία η λίστα των θυμάτων! Τουλάχιστον 49 οι νεκροί και πάνω από 2.000 τραυματίες δίνουν μάχη για τη ζωή τους! Σβήνουν οι ελπίδες για τους εγκλωβισμένους</h1>
      <address>
        <time datetime="2019-11-29T11:45:35+00:00">29 Nov 2019, 11:45</time>
      </address>
      <p>Άνιση μάχη με τον χρόνο δίνουν οι διασώστες στο Δυρράχιο και σε άλλες πόλεις και περιοχές της Αλβανίας, προκειμένου, το τρίτο 24ωρο μετά τον φονικό σεισμό των 6,4 Ρίχτερ, να εντοπίσουν τους δεκάδες εγκλωβισμένους ανθρώπους που αγνοούνται και -ει δυνατόν- να ανασύρουν όσους έχουν επιβιώσει μέσα στην κόλαση που βρέθηκαν.</p>
      <p>Με βάση τα τελευταία στοιχεία που μεταδίδει το Associated Press, ο τραγικός απολογισμός έχει ανέλθει πλέον στους 49 νεκρούς, καθώς ανασύρθηκαν τρεις ακόμη σοροί κατά τη διάρκεια της χθεσινής νύχτας. Τα νέα στοιχεία έδωσε στη δημοσιότητα ο Έντι Ράμα, σε συνέντευξη Τύπου που παραχώρησε στους δημοσιογράφους.</p>
      <p>Οι προβλέψεις, ωστόσο, είναι εξαιρετικά δυσοίωνες, καθώς τα τραύματα, η έλλειψη οξυγόνου, τροφής και νερού καθιστούν εξαιρετικά δύσκολη την επιβίωση του ανθρώπινου οργανισμού σε κανονικές συνθήκες, πόσω μάλλον όταν κάποιος βρεθεί θαμμένος από τόνους τσιμέντου και οικοδομικών υλικών.</p>
      <p>Ο απολογισμός των νεκρών αυξάνεται συνεχώς. Η λίστα θανάτου θα μεγαλώσει, εκτιμούν οι υπεύθυνοι των αλβανικών αρχών, υπολογίζοντας, τρεις ημέρες μετά τον μεγάλο σεισμό, την προσθήκη των αγνοουμένων-εγκλωβισμένων και τη σοβαρότητα των τραυμάτων αρκετών ανθρώπων που επιβίωσαν, αλλά με τραυματισμούς που θέτουν σε κίνδυνο τη ζωή τους.</p>
      <p>Η μετασεισμική ακολουθία συνεχίζεται με δεκάδες σεισμούς το τελευταίο 24ωρο, ενώ ο κίνδυνος για τους διασώστες, καθώς επιμένει να τρέμει η γη, είναι μεγάλος.</p>
      <p>Την ίδια στιγμή, χιλιάδες άστεγοι αναγκάζονται να διαβιώνουν σε σκηνές, μέσα στο κρύο και ενώ έχουν χάσει δικούς τους ανθρώπους και όλα τα υπάρχοντά τους. Οργανώσεις προσφέρουν νερό, τρόφιμα και κουβέρτες, ώστε οι σεισμόπληκτοι να περάσουν αυτές τις πρώτες στιγμές της νέας τους πραγματικότητας, έχοντας τουλάχιστον τα απαραίτητα.</p>
      <figure>
        <img src="https://europost.gr/wp-content/uploads/2019/11/000_1MN599-300x200.jpg"/>
      </figure>
      <p>Η Αλβανία, που κανονικά θα εόρταζε την 107η επέτειο από την ανεξαρτησία της χθες Πέμπτη -όλες οι επίσημες τελετές ακυρώθηκαν- είχε να βιώσει φονικό σεισμό από το 1979, όταν σκοτώθηκαν 40 άνθρωποι, και γενικά το επίπεδο προετοιμασίας στη φτωχότερη χώρα της Ευρώπης για την αντιμετώπιση τέτοιου είδους φυσικών καταστροφών χαρακτηρίζεται χαμηλό από ειδικούς.</p>
      <p>Αναστάτωση από μετασεισμό 4,5 Ρίχτερ τη νύχτα</p>
      <p>Νέος μετασεισμός μεγέθους 4,5 βαθμών της κλίμακας Ρίχτερ προκάλεσε νέο πανικό στις περιοχές της Αλβανίας που επλήγησαν από τον φονικό σεισμό των 6,4 Ρίχτερ. Η νέα σεισμική δόνηση ανησύχησε ιδιαίτερα τους κατοίκους του Δυρραχίου και της γύρω περιοχής, ενώ αναστάτωση προκλήθηκε και στα συνεργεία διάσωσης, τα οποία επιχειρούσαν στα χαλάσματα υπό τον κίνδυνο νέας κατάρρευσης.</p>
      <p>Ο σεισμός των 4,5 Ρίχτερ σημειώθηκε στη 1:01 μετά τα μεσάνυχτα (ώρα Ελλάδας) και είχε επίκεντρο 10 χιλιόμετρα βορειοδυτικά της πόλης Shijak και 29 χιλιόμετρα δυτικά των Τιράνων. Το δε εστιακό βάθος εκτιμήθηκε από το Ευρωμεσογειακό ινστιτούτο στα 30 χιλιόμετρα.</p>
      <p>Οι μετασεισμοί του κυρίως φαινομένου των 6,4 Ρίχτερ έχουν ξεπεράσει τους 300, ενώ οι σεισμολόγοι δεν αποκλείουν σεισμό ακόμα και μεγαλύτερο των 5 Ρίχτερ, καθώς συνεχίζεται η δραστηριότητα στο ρήγμα.</p>
      <figure>
        <img src="https://europost.gr/wp-content/uploads/2019/11/albania_seismos_in-300x170.png"/>
      </figure>
      <p>Μητέρα θάφτηκε στα χαλάσματα αγκαλιά με τα δίδυμά της</p>
      <p>Πέπλο πένθους έχει καλύψει ολόκληρη την Αλβανία μετά το φονικό χτύπημα του Εγκέλαδου, μεγέθους 6,4 Ρίχτερ. Η οσμή της απώλειας έντονη, όπως και η οδύνη που «τρυπά» κάθε προσδοκία. Όσο περνούν οι ώρες το δράμα κορυφώνεται, με τον αριθμό των νεκρών να έχει εκτοξευθεί πλέον στους 49.</p>
      <p>Οι τραγικές ιστορίες πίσω από τη σεισμική δόνηση είναι πια πολλές και συνάμα συγκλονιστικές: μέσα σε λίγα λεπτά οικογένειες ξεκληρίστηκαν, περιουσίες χάθηκαν, χαμόγελα έσβησαν.</p>
      <p>Στο παζλ της τραγωδίας έρχεται να προστεθεί και η ιστορία εννιαμελούς οικογένειας στην Κνέτα του Δυρραχίου, όταν από τη δόνηση σκοτώθηκαν τα οκτώ της μέλη. Μοναδικός επιζών ένας 17χρονος ο οποίος καλείται να αντικρύσει τη βίαιη πραγματικότητα που τον περιμένει.</p>
      <p>Σοκάρει το γεγονός ότι η 32χρονη μητέρα της οικογένειας βρέθηκε νεκρή αγκαλιά με τα δίδυμα παιδιά της, τα οποία ήταν μόλις δύο ετών, ενώ η 12χρονη κόρη της βρέθηκε νεκρή στο κρεβάτι. Ο μοναδικός επιζών της οικογένειας είναι ο 17χρονος γιος καθώς νεκροί βρέθηκαν ο πατέρας, η γιαγιά, η 8χρονη κόρη, η 22χρονη αδελφή της άτυχης 32χρονης.</p>
      <p>Εν τω μεταξύ, η Ελλάδα συνεχίζει να πρωτοστατεί σε ό,τι αφορά τη συμπαράσταση στον δοκιμαζόμενο αλβανικό λαό: στο αεροδρόμιο των Τιράνων έφθασαν δύο κινητά μαγειρεία του ελληνικού στρατού.</p>
      <p>Ο πρωθυπουργός της Αλβανίας Έντι Ράμα έχει κηρύξει κατάσταση έκτακτης ανάγκης σε Δυρράχιο και Θουμάνε.</p>
      <p>Περισσότερες από 260 πολυκατοικίες και περισσότερα από 1.600 σπίτια που δέχτηκαν σοβαρές ζημιές ή κρίνονται ακατοίκητα.</p>
      <p>Στη Θουμάνε, όπου ο απολογισμός ανέρχεται σε 22 νεκρούς, οι έρευνες διακόπηκαν: εντοπίστηκαν τα πτώματα όλων των αγνοουμένων πολιτών, ανάμεσά τους αυτά μιας μητέρας και της κόρης της, που βρέθηκαν αγκαλιασμένες κάτω από τα συντρίμμια πενταώροφου κτηρίου.<br/>Μητέρα θάφτηκε στα χαλάσματα αγκαλιά με τα δίδυμά της</p>
      <p>Πέπλο πένθους έχει καλύψει ολόκληρη την Αλβανία μετά το φονικό χτύπημα του Εγκέλαδου, μεγέθους 6,4 Ρίχτερ. Η οσμή της απώλειας έντονη, όπως και η οδύνη που «τρυπά» κάθε προσδοκία. Όσο περνούν οι ώρες το δράμα κορυφώνεται, με τον αριθμό των νεκρών να έχει εκτοξευθεί πλέον στους 49.</p>
      <p>Οι τραγικές ιστορίες πίσω από τη σεισμική δόνηση είναι πια πολλές και συνάμα συγκλονιστικές: μέσα σε λίγα λεπτά οικογένειες ξεκληρίστηκαν, περιουσίες χάθηκαν, χαμόγελα έσβησαν.</p>
      <p>Στο παζλ της τραγωδίας έρχεται να προστεθεί και η ιστορία εννιαμελούς οικογένειας στην Κνέτα του Δυρραχίου, όταν από τη δόνηση σκοτώθηκαν τα οκτώ της μέλη. Μοναδικός επιζών ένας 17χρονος ο οποίος καλείται να αντικρύσει τη βίαιη πραγματικότητα που τον περιμένει.</p>
      <p>Σοκάρει το γεγονός ότι η 32χρονη μητέρα της οικογένειας βρέθηκε νεκρή αγκαλιά με τα δίδυμα παιδιά της, τα οποία ήταν μόλις δύο ετών, ενώ η 12χρονη κόρη της βρέθηκε νεκρή στο κρεβάτι. Ο μοναδικός επιζών της οικογένειας είναι ο 17χρονος γιος καθώς νεκροί βρέθηκαν ο πατέρας, η γιαγιά, η 8χρονη κόρη, η 22χρονη αδελφή της άτυχης 32χρονης.</p>
      <p>Εν τω μεταξύ, η Ελλάδα συνεχίζει να πρωτοστατεί σε ό,τι αφορά τη συμπαράσταση στον δοκιμαζόμενο αλβανικό λαό: στο αεροδρόμιο των Τιράνων έφθασαν δύο κινητά μαγειρεία του ελληνικού στρατού.</p>
      <p>Ο πρωθυπουργός της Αλβανίας Έντι Ράμα έχει κηρύξει κατάσταση έκτακτης ανάγκης σε Δυρράχιο και Θουμάνε.</p>
      <p>Περισσότερες από 260 πολυκατοικίες και περισσότερα από 1.600 σπίτια που δέχτηκαν σοβαρές ζημιές ή κρίνονται ακατοίκητα.</p>
      <p>Στη Θουμάνε, όπου ο απολογισμός ανέρχεται σε 22 νεκρούς, οι έρευνες διακόπηκαν: εντοπίστηκαν τα πτώματα όλων των αγνοουμένων πολιτών, ανάμεσά τους αυτά μιας μητέρας και της κόρης της, που βρέθηκαν αγκαλιασμένες κάτω από τα συντρίμμια πενταώροφου κτηρίου.</p>
      <figure>
        <img src="https://europost.gr/wp-content/uploads/2019/11/albania_main-300x168.jpg"/>
      </figure>
      <p>Καταστροφές σε πάνω από 1.000 σπίτια</p>
      <p>Στο φως της δημοσιότητας ήρθαντα πρώτα στοιχεία σε σχέση με τις υλικές ζημιές. Τα στοιχεία αφορούν μόνον ένα μέρος των σεισμόπληκτων περιοχών. Μαρτυρούν όμως τις τραγικές συνέπειες του σεισμού. Πρόκειται για περισσότερες από 260 πολυκατοικίες και περισσότερα από 1.600 σπίτια που δέχτηκαν σοβαρές ζημιές ή κρίνονται ακατοίκητα.</p>
      <p>Εν τω μεταξύ, η Ελλάδα συνεχίζει να πρωτοστατεί σε ό,τι αφορά τη συμπαράσταση στον δοκιμαζόμενο αλβανικό λαό: στο αεροδρόμιο των Τιράνων έφθασαν δύο κινητά μαγειρεία του ελληνικού στρατού.</p>
      <p>Στο μεταξύ, την ώρα που η νύχτα σκέπασε τη ρημαγμένη Αλβανία αποκαλύφθηκαν άλλα δέκα πτώματα. Με δάκρυα στα μάτια η υπουργός Άμυνας της χώρας ανακοίνωσε τον τελευταίο δραματικό απολογισμό.</p>
      <p>Η τραγωδία κορυφώνεται εάν σκεφτεί κανείς ότι ανάμεσα στα θύματα συγκαταλέγονται και παιδιά.</p>
      <p>Χάρη στην ουσιαστική συνδρομή της ΕΜΑΚ, τις τελευταίες ώρες, ανασύρθηκε μια 45χρονη βαριά τραυματισμένη από ερείπια κτηρίου στην πόλη Θουμάνε, που μαζί με το Δυρράχιο υπέστησαν τις μεγαλύτερες καταστροφές.</p>
      <p>Ομάδες διασωστών από Σερβία, Ιταλία, Γαλλία, Ελβετία και Τουρκία συμμετέχοτουν στις επιχειρήσεις απεγκλωβισμού.</p>
      <p>Ο πρωθυπουργός της Αλβανίας Έντι Ράμα έχει κηρύξει κατάσταση έκτακτης ανάγκης σε Διρράχιο και Θουμάνε.</p>
    </article>
  </body>
</html>