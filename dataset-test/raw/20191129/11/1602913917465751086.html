<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/lucian-vlad-transfera-10-din-capitalul-social-al-sphera-administratorul-kfc-si-pizza-hut-in-romania-de-la-anasa-properties-in-contul-lunic-franchising-and-consulting-limited-un-offshore-din-cipru-18631372"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T11:32:16+00:00"/>
    <meta property="og:title" content="​Lucian Vlad transferă 10% din capitalul social al Sphera, administratorul KFC şi Pizza Hut în România, de la Anasa Properties în contul Lunic Franchising and Consulting Limited, un offshore din Cipru"/>
    <meta property="og:description" content="Sphera Franchise Group (simbol bursier – SFG), care administrează restaurantele KFC şi Pizza Hut în România, a raportat la bursă că Depozitarul Central a înregistrat transferul a 4,2 milioane de acţiuni SFG, reprezentând 10,98% din capitalul social al emitentului, din contul societăţii Anasa Properties în contul Lunic Franchising and Consulting Limited, un offshore din Cipru."/>
  </head>
  <body>
    <article>
      <h1>​Lucian Vlad transferă 10% din capitalul social al Sphera, administratorul KFC şi Pizza Hut în România, de la Anasa Properties în contul Lunic Franchising and Consulting Limited, un offshore din Cipru</h1>
      <address><time datetime="2019-11-29T11:32:16+00:00">29 Nov 2019, 11:32</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Sphera Franchise Group (simbol bursier – SFG), care administrează restaurantele KFC şi Pizza Hut în România, a raportat la bursă că Depozitarul Central a înregistrat transferul a 4,2 milioane de acţiuni SFG, reprezentând 10,98% din capitalul social al emitentului, din contul societăţii Anasa Properties în contul Lunic Franchising and Consulting Limited, un offshore din Cipru.</p>
      <p>Ambele companii sunt deţinute de Lucian Vlad.</p>
      <p>În urma transferului de proprietate, Tatika Investments are o participaţie de 27,33% din capitalul social al grupului Sphera, Computerland Romania deţine 21,43% din numărul de acţiuni, în timp ce Wellkept Group are o deţinere de 16,34%, iar Lunic Franchising and Consulting are un pachet de 10,99%.</p>
      <p>Acţiunile Sphera se tranzacţionează în scădere cu 5,3% de la începutul anului, pe fondul unor tranzacţii de 67,4 milioane lei, emitentul ajungând la 725,5 milioane lei capitalizare. Spre comparaţie, indicele principal BET are un avans de 33,9% în aceeaşi perioadă.</p>
    </article>
  </body>
</html>