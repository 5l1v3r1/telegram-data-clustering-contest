<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/others/news/596931/%E0%A7%A7%E0%A7%A9%E0%A7%A6%E0%A7%A6-%E0%A6%AC%E0%A7%8B%E0%A6%A4%E0%A6%B2-%E0%A6%AB%E0%A7%87%E0%A6%A8%E0%A6%B8%E0%A6%BF%E0%A6%A1%E0%A6%BF%E0%A6%B2%E0%A6%B8%E0%A6%B9-%E0%A6%A6%E0%A7%81%E0%A6%87-%E0%A6%AE%E0%A6%BE%E0%A6%A6%E0%A6%95-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80-%E0%A6%86%E0%A6%9F%E0%A6%95"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-29T11:34:00+00:00"/>
    <meta property="og:title" content="১৩০০ বোতল ফেনসিডিলসহ দুই মাদক ব্যবসায়ী আটক"/>
    <meta property="og:description" content="রাজধানীর গাবতলী পশুরহাট এলাকা থেকে ১৩০০ বোতল ফেনসিডিলসহ দুই মাদক কারবারিকে আটক করেছে র&amp;zwnj;্যাপিড অ্যাকশন ব্যাটালিয়ন (র&amp;zwnj;্যাব-৪)। মাদক পরিবহনে ব্যবহৃত একটি ট্রাকও জব্দ করা হয় তাদের কাছ থেকে।   শুক্রবার (২৯ নভেম্বর) ভোর সাড়ে ৪টা দিকে গাবতলী পশুরহাট এলাকায় অভিযান চালিয়ে তাদের..."/>
  </head>
  <body>
    <article>
      <h1>১৩০০ বোতল ফেনসিডিলসহ দুই মাদক ব্যবসায়ী আটক</h1>
      <address><time datetime="2019-11-29T11:34:00+00:00">29 Nov 2019, 11:34</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/11/29/cc2866d998d291ef25ce7408c0846a29-5de105b385f27.jpg"/>
        <figcaption>উদ্ধার করা ফেনসিডিল</figcaption>
      </figure>
      <p>রাজধানীর গাবতলী পশুরহাট এলাকা থেকে ১৩০০ বোতল ফেনসিডিলসহ দুই মাদক কারবারিকে আটক করেছে র‌্যাপিড অ্যাকশন ব্যাটালিয়ন (র‌্যাব-৪)। মাদক পরিবহনে ব্যবহৃত একটি ট্রাকও জব্দ করা হয় তাদের কাছ থেকে।  <br/>শুক্রবার (২৯ নভেম্বর) ভোর সাড়ে ৪টা দিকে গাবতলী পশুরহাট এলাকায় অভিযান চালিয়ে তাদের আটক করা হয় বলে জানিয়েছেন র‍্যাব-৪ এর সিনিয়র সহকারী পরিচালক (মিডিয়া) এএসপি মোহাম্মদ সাজেদুল ইসলাম সজল।  <br/>আটক দুজন হলেন, নওগাঁর খাদেম মন্ডল (৫০) এবং চাঁপাইনবাবগঞ্জের আলাউদ্দিন (৬২)।</p>
      <figure>
        <img src="https://cdn.banglatribune.com/contents/cache/images/800x0x1/uploads/media/2019/11/29/5960d8fca81c00f013f678f0349f227b-5de105b3743b8.jpg"/>
        <figcaption>ফেনসিডিলসহ আটক ২</figcaption>
      </figure>
      <p>এএসপি সাজেদুল ইসলাম জানান, আটক ব্যক্তিরা দীর্ঘদিন ধরে মাদক ব্যবসা করছে। প্রাথমিক জিজ্ঞাসাবাদে তারা জানিয়েছেন, চাঁপাইনবাবগঞ্জের সীমান্ত এলাকা থেকে ফেনসিডিল সংগ্রহ করে ঢাকায় সরবরাহের জন্য নিয়ে এসেছিল। তারা নিজেদের ঠিকানা বদল করে ঢাকাসহ আশপাশে বিভিন্ন এলাকায় মাদক কারবারিদের কাছে ফেনসিডিল সরবরাহ করতো। <br/>তিনি জানান, আইনশৃঙ্খলা বাহিনীর চোখ ফাঁকি দেওয়ার জন্য ফেনসিডিল ট্রাকের সামনের অংশে ড্রাইভারের সিটের পাশে কেবিনের মধ্যে রেখেছিল। আসামিদের বিরুদ্ধে দারুস সালাম এলাকায় মাদক আইনে মামলা দায়ের প্রক্রিয়াধীন রয়েছে।</p>
      <footer>/এসজেএ/এসটি/</footer>
    </article>
  </body>
</html>