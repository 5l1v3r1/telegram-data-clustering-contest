<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/deputati-poltavskoyi-oblradi-zatverdili-zvernennya-do-kerivnictva-krayini-z-privodu-maybutnogo"/>
    <meta property="og:site_name" content="Кременчугская газета"/>
    <meta property="article:published_time" content="2019-11-29T11:05:00+00:00"/>
    <meta property="og:title" content="Депутати Полтавської облради затвердили звернення до керівництва країни щодо майбутнього продажу земель"/>
    <meta property="og:description" content="Однак усе не відбулося без конфлікту."/>
  </head>
  <body>
    <article>
      <h1>Депутати Полтавської облради затвердили звернення до керівництва країни щодо майбутнього продажу земель</h1>
      <address>
        <time datetime="2019-11-29T11:05:00+00:00">29 Nov 2019, 11:05</time>
      </address>
      <figure>
        <img src="https://kg.ua/sites/default/files/styles/news_style_3/public/news4/sesyyaoda.jpg?itok=M53DwhLi"/>
      </figure>
      <p>
        <b>Однак усе не відбулося без конфлікту.</b>
      </p>
      <p>Сьогодні під час засідання 28-ї позачергової сесії Полтавської обласної ради депутати затвердили <a href="https://i1.poltava.to/uploads/2019/11/2019-11-29/28-11-2019.pdf">звернення</a> до Президента України, Голови Верховної Ради України, Прем’єр-міністра України, народних депутатів України від Полтавської області з приводу майбутнього продажу земель сільськогосподарського призначення. У ньому просять припинити кроки по форсуванню розгляду законопроєктів, спрямованих на запровадження ринку земель сільськогосподарського призначення в Україні, в тому числі законопроєкту № 2178-10.</p>
      <p>Однак перед цим під час формування порядку денного стався конфлікт між депутаткою Іриною Степаненко та головою Полтавської обласної ради Олександром Біленьким й депутатами, які їх підтримують. Степаненко наголошувала, що сесію скликали з порушенням регламенту. Також згадувалося, що система голосування «Рада» не пройшла сертифікацію.</p>
      <blockquote><i>«За 28 років роботи <a href="https://www.facebook.com/poltava.council/?__tn__=K-R&amp;eid=ARAoqLBUV1Nag9r0Xpby-zIXiXIsb_TQydwiikONNkJh-_5lbZkcSVKzKpHHydv15wmCa9RsIZEhmk8X&amp;fref=mentions&amp;__xts__%5B0%5D=68.ARBnM7LeCV_3l8MnB1E5Fomd0QGO3Zp2t4tJ27pbcK6nEFkwWC4p09a3537z38PKMKFLZoDdZDo5wV9mT8B5IrB613Tvji5ABuc3SYV3BCWWv35LdHf5cC5jDOo7uZm86p9jjYxgEnjDJlAJ6YVGZAlH1Mp20VCVWUnzJJe_75lpU7IzmyOt-CN4srTe7ZJW47deImgrdvBZ3KFl">Полтавська обласна рада</a> таке відбувається вперше - спроба хаосу та вакханалії у сесійній залі! Купка депутатів, яку очолює сумнозвісна організаторка «Кривавої Арки» Ірина Степаненко хотіла зірвати сесію ради та заблокувати рішення. Проект стосувався пропозицій до другого читання Закону щодо продажу землі сільськогосподарського призначення! Дякую депутатам за витримку та підтримку ініціатив колег! Звертаюсь до Голови ОДА Олега Синєгубова - спираючись на Степаненко Ви робите помилку! Ми готові до конструктиву, але з позиції діалогу, а не сили! Ваша перша сесія розпочалася зі скандалу і підставила Вас Степаненко!»</i> - написав О. Біленький у<a href="https://www.facebook.com/photo.php?fbid=1616847195123961&amp;set=pcb.1616847281790619&amp;type=3&amp;theater"> Фейсбуці.</a></blockquote>
      <figure>
        <img src="https://kg.ua/sites/default/files/inline/images/sesyyayayayayaya.jpg"/>
      </figure>
      <p>Також на сесії депутати затвердили текст Звернення щодо недопущення закриття сільських закладів освіти.</p>
      <p> </p>
      <p> </p>
      <p>Аріна Алініна</p>
      <p>За матеріалами із відкритих джерел</p>
      <p>фото: видання <a href="https://poltava.to/">Полтавщина </a></p>
      <p>Олександра Біленького</p>
    </article>
  </body>
</html>