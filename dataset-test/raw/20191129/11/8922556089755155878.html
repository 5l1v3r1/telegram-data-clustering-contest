<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/tagpersonal-far-elstotar-av-sina-uniformer-5462627.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-29T11:18:31+00:00"/>
    <meta property="og:title" content="Tågpersonal får elstötar av sina uniformer"/>
    <meta property="og:description" content="Trafik Anställda på Pågatågen i Sydsverige får starka elektriska stötar på jobbet så ofta att det har blivit ett arbetsmiljöproblem. Personalens skyddsombud kräver att tågbolaget Arriva vidtar konkreta åtgärder, och har lämnat in en anmälan till Arbetsmiljöverket, skriver lokala medier."/>
  </head>
  <body>
    <article>
      <h1>Tågpersonal får elstötar av sina uniformer</h1>
      <address><time datetime="2019-11-29T11:18:31+00:00">29 Nov 2019, 11:18</time> by <a rel="author">TT</a></address>
      <figure>
        <img src="https://img7.ntm.eu/unt/public/img/5462628/1129122004/tagpersonal-pa-pagatagen-krave?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Nilsson/TT | Tågpersonal på Pågatågen kräver åtgärder för att slippa få elstötar på jobbet. Arkivbild.</figcaption>
      </figure>
      <p>Trafik Anställda på Pågatågen i Sydsverige får starka elektriska stötar på jobbet så ofta att det har blivit ett arbetsmiljöproblem. Personalens skyddsombud kräver att tågbolaget Arriva vidtar konkreta åtgärder, och har lämnat in en anmälan till Arbetsmiljöverket, skriver lokala medier.</p>
      <p>Tågförarna drabbas värst av stötarna. Statisk elektricitet uppstår av att deras kläder, gjorda av ull och polyester, gnids mot stolen följt av att förarna kommer i kontakt med metall, exempelvis när de gör utrop i mikrofonen.</p>
      <p>Leverantören av plaggen har rekommenderat tvätt med sköljmedel eller att lägga kläderna i frysen, men enligt skyddsombudet har problemet blivit värre när det har blivit kallare utomhus.</p>
      <p>De nya uniformerna delades ut i december förra året.</p>
    </article>
  </body>
</html>