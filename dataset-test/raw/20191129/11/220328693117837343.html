<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/blgari-atakuvat-magazinite-v-grtsiya-na-cherniya-petk-407869.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T11:19:00+00:00"/>
    <meta property="og:title" content="Българи атакуват Черния петък в Гърция"/>
    <meta property="og:description" content="С щедри отстъпки, които за много от стоките достигат 70% от цената, търговците в Гърция привличат клиенти днес"/>
  </head>
  <body>
    <article>
      <h1>Българи атакуват Черния петък в Гърция</h1>
      <address>
        <time datetime="2019-11-29T11:19:00+00:00">29 Nov 2019, 11:19</time>
      </address>
      <p>Българите масово атакуват магазините в Гърция, заинтригувани от намаленията на "Черния петък".</p>
      <p>С щедри отстъпки, които за много от стоките достигат 70% от цената, търговците в Гърция привличат клиенти днес.</p>
      <p>Гърците дори се наредиха на опашки пред някои от търговските вериги, часове преди да отворят магазините.</p>
      <p>Българите смятат, че на гръцкия пазар марковите стоки са оригинални и затова пристигат, предимно в Северна Гърция, за да направят покупки.</p>
      <p>Български автобуси и леки автомобили има пред големите молове , където се предлагат разнообразни продукти. Сънародниците ни купуват предимно бяла техника, електроника, облекла и обувки. Много от българите са пристигнали само за днес. Предварително са се запознали с реалните цени на търсените от тях стоки, споделят българските клиенти.</p>
      <p>Специалистите съветват да се пазарува разумно в рамките на възможностите и да се внимава с офертите, които изглеждат нереални.</p>
      <p>Същевременно екипи на финансови инспектори извършват масови проверки по магазините, за да не се допусне нелоялна търговска практика и подвеждане на клиентите.</p>
    </article>
  </body>
</html>