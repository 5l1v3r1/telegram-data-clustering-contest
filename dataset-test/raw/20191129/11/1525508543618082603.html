<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783876/%D8%A7%D8%B3%D8%A7%D9%85%DB%8C-%D9%81%DB%8C%D9%84%D9%85-%D9%87%D8%A7%DB%8C-%D8%A8%D8%AE%D8%B4-%D8%B4%D9%87%DB%8C%D8%AF-%D8%A2%D9%88%DB%8C%D9%86%DB%8C-%D8%B3%DB%8C%D9%86%D9%85%D8%A7%D8%AD%D9%82%DB%8C%D9%82%D8%AA-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:14:56+00:00"/>
    <meta property="og:title" content="اسامی فیلم‌های بخش شهید آوینی «سینماحقیقت» اعلام شد"/>
    <meta property="og:description" content="اسامی فیلم‌های منتخب دهمین جایزه شهید آوینی از بخش‌های سیزدهمین جشنواره «سینماحقیقت» اعلام شد."/>
  </head>
  <body>
    <article>
      <h1>اسامی فیلم‌های بخش شهید آوینی «سینماحقیقت» اعلام شد</h1>
      <address><time datetime="2019-11-29T11:14:56+00:00">29 Nov 2019, 11:14</time> by <a rel="author" href="https://www.mehrnews.com/archive?jr=463" target="_blank">زهرا منصوری</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی جشنواره بین‌المللی «سینماحقیقت»، اسامی فیلم‌های منتخب دهمین «جایزه شهید آوینی» اعلام شد. این بخش ویژه‌ سیزدهمین دوره جشنواره بین‌المللی «سینماحقیقت» با موضوع انقلاب اسلامی، دفاع مقدس و مقاومت در منطقه است.</p>
      <p>از جمع ۲۱۰ مستند متقاضی شرکت در جایزه شهید آوینی، ۲۹ فیلم به شرح ذیل، به این بخش موضوعی «سینماحقیقت» راه یافتند:</p>
      <p>۱) با صبر زندگی (وحید فراهانی)<br/>۲) بانو عصمت (محمد حبیبی‌منصور)<br/>۳) بوکس برای صلح (محسن جهانی)<br/>۴) بیر عالم‌سوز (محمدطه امیری)<br/>۵) پرسنل اداره سوم (ایمان گودرزی)<br/>۶) پیرمرد و خواننده (امیر اُصانلو)<br/>۷) تنها مدرس (معین شافعی)<br/>۸) خاطرات بادیه (ساسان فلاح‌فر)<br/>۹) خاطرات موتورسیکلت (امیرحسین نوروزی)<br/>۱۰) خط نورانی (نادر فرجی)<br/>۱۱) دموکراسی (تورج کلانتری)<br/>۱۲) دیده‌بان و بانو (محمد صفا)<br/>۱۳) روایت رهبری (مهدی نقویان)<br/>۱۴) روایت سیل (مصطفی شوقی)<br/>۱۵) زندگی میان پرچم‌های جنگی (محسن اسلام‌زاده)<br/>۱۶) زیر گنبد مینا (بهروز ملبوس‌باف)<br/>۱۷) صد سال تنهایی (مهدی فارسی)<br/>۱۸) عیسی (احمد شریف‌زاده)<br/>۱۹) کاست (حامد سعیدی‌راد)<br/>۲۰) کرار (محسن عقیلی)<br/>۲۱) گلوله‌باران (مرتضی پایه‌شناس، حسین مومن)<br/>۲۲) مادر جبهه‌ها (شهرام میراب‌اقدم)<br/>۲۳) مخترع آهنی (محمدجواد رئیسی)<br/>۲۴) مرهم (مسعود زارعیان)<br/>۲۵) مهدی عراقی را بکش (عبدالرضا نعمت‌اللهی)<br/>۲۶) مهدی که به دنیا آمد (امیرمهدی حکیمی، حجت بامروت)<br/>۲۷) نبرد امواج (وحید فرجی)<br/>۲۸) و تن من (حسین همایونفر)<br/>۲۹) یک کاج، صد گنجشک (سیدهاشم مرتضویان)</p>
      <p>جایزه شهید آوینی جشنواره «سینماحقیقت» از هیات انتخاب و داوری مجزایی برخوردار است و جایزه‌ برگزیدگان این بخش هم تندیس طلایی، نقره‌ای و برنزی، دیپلم افتخار و مبلغ ۱۵۰، ۱۲۰ و ۱۰۰ میلیون ریال برای کارگردانان سه فیلم اول، دوم و سوم منتخب هیات داوران است.</p>
      <p>تهیه‌کنندگان و مستندسازان ۲۹ اثر مستند برگزیده‌ بخش «جایزه شهید آوینی» جشنواره «سینماحقیقت» می‌بایست تا روز یکشنبه ۱۰ آذرماه ۹۸، نسخه اصلی فیلم خود را به دبیرخانه جشنواره به نشانی تهران، خیابان سهروردی شمالی، میدان شهید قندی، شماره ۱۵، مرکز گسترش سینمای مستند و تجربی، طبقه اول ارائه کنند در غیر این صورت فیلم از بخش مسابقه حذف خواهد شد.</p>
      <p>فیلم‌های برگزیده باید به صورت فایل دیتا با یکی از فرمت‌های MP۴ (H.۲۶۴) - AVI- MXF- MPEG۲- MOV بر روی هارد دیسک یا Flash Memory و لوح فشرده به طور استاندارد و قابل اجرا روی سیستم عامل ویندوز (windows) به دبیرخانه جشنواره ارائه شوند. ضمن اینکه ارائه پوستر و تیزر فیلم‌های برگزیده برای تبلیغ در روزهای منتهی به برپایی جشنواره «سینماحقیقت» هم الزامی است.</p>
      <p>سیزدهمین دوره جشنواره بین‌المللی فیلم مستند ایران «سینماحقیقت» طی روزهای ۱۸ تا ۲۵ آذرماه ۱۳۹۸ به دبیری «محمد حمیدی‌مقدم» در پردیس سینمایی چارسو شهر تهران برگزار می شود.</p>
    </article>
  </body>
</html>