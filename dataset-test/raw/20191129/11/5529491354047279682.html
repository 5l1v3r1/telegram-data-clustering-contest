<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/laureati-mancano-centomila-medici-3123122/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T11:01:20+00:00"/>
    <meta property="og:title" content="Laureati: ne servono un milione, ne mancano 100mila. Soprattutto medici e ingegneri"/>
    <meta property="og:description" content="ROMA – Nei prossimi cinque anni mancheranno all’appello circa centomila laureati. Uno scarto che certifica la distanza tra la domanda di lavoratori ad alta professionalità e un’offerta insufficiente a soddisfare il fabbisogno. Il lavoro ci sarebbe, mancano tuttavia profili professionali adeguati, conseguenza di un’offerta formativa carente, specie nei settori chiave scientifici a cominciare da medici e ingegneri. Mancano 100mila laureati all’appello Si stima, elaborando i dati del Miur, che nel periodo 2019-2023 il totale dei neo-laureati ammonterà a 893.600 unità, su un fabbisogno totale che andrà dalle 959mila alle 1.014mila unità. Gli indirizzi di laurea, in cui lo scarto tra fabbisogno totale e offerta prevista è positivo, quindi con una maggiore richiesta di profili rispetto a quanti si attende usciranno dalle Università, saranno quelli medico-sanitario, economico, ingegneria-architettura, giuridico e statistico.Istat: cresce l’occupazione (+217mila su anno) ma solo grazie a partite Iva e stagionaliLa pensione…"/>
  </head>
  <body>
    <article>
      <h1>Laureati: ne servono un milione, ne mancano 100mila. Soprattutto medici e ingegneri</h1>
      <address><time datetime="2019-11-29T11:01:20+00:00">29 Nov 2019, 11:01</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/laureati_ansa-1.jpg"/>
        <figcaption>Laureati (Ansa)</figcaption>
      </figure>
      <p>ROMA – Nei prossimi cinque anni mancheranno all’appello circa centomila laureati. Uno scarto che certifica la distanza tra la domanda di lavoratori ad <a href="https://www.blitzquotidiano.it/politica-italiana/banfi-inglese-basta-laureati-2986123/">alta professionalità</a> e un’offerta insufficiente a soddisfare il fabbisogno. Il lavoro ci sarebbe, mancano tuttavia profili professionali adeguati, conseguenza di un’offerta formativa carente, specie nei settori chiave scientifici a cominciare da medici e ingegneri.</p>
      <h3>Mancano 100mila laureati all’appello</h3>
      <p>Si stima, elaborando i dati del Miur, che nel periodo 2019-2023 il totale dei neo-laureati<br/>ammonterà a 893.600 unità, su un fabbisogno totale che andrà dalle 959mila alle 1.014mila unità.<br/>Gli indirizzi di laurea, in cui lo scarto tra fabbisogno totale e offerta prevista è positivo, quindi con<br/>una maggiore richiesta di profili rispetto a quanti si attende usciranno dalle Università, saranno<br/>quelli medico-sanitario, economico, ingegneria-architettura, giuridico e statistico.</p>
      <figure>
        <a href="https://www.blitzquotidiano.it/economia/istat-occupazione-partite-iva-3123081/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/istat-occupazione-partite-iva-3123081/">
          <img src="https://static.blitzquotidiano.it/wp/wp-content/uploads/2019/11/lavoro_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/istat-occupazione-partite-iva-3123081/">Istat: cresce l’occupazione (+217mila su anno) ma solo grazie a partite Iva e stagionali</a>
      </h3>
      <figure>
        <a href="https://www.blitzquotidiano.it/economia/pensione-fa-male-geriatri-prima-3123039/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/pensione-fa-male-geriatri-prima-3123039/">
          <img src="https://static.blitzquotidiano.it/wp/wp-content/uploads/2019/11/pensionati_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/pensione-fa-male-geriatri-prima-3123039/">La pensione fa male. I geriatri: “Prima ci vai, prima ti ammali”</a>
      </h3>
      <h3>Le lauree più cercate</h3>
      <p>In particolare, la domanda di personale laureato potrà attestarsi tra le 959mila e le 1.014unità, e si concentrerà per lo più nell’indirizzo medico-sanitario, con una richiesta tra 171mila e 176mila unità, seguito da quello economico, da 152mila a 162mila unità, da ingegneria, con una domanda compresa tra 127mila e 136mila lavoratori, e dall’area giuridica, da 98mila a 103mila unità.</p>
      <p>E’ quanto documenta l’ufficio studi di Unioncamere. Tra il 2019 e il 2023 saranno necessari tra i 3 e i 3,2 milioni di nuovi occupati per soddisfare le esigenze produttive delle imprese e della pubblica amministrazione.</p>
      <p>Nei prossimi 5 anni si assisterà ad un cambiamento profondo della struttura professionale del nostro paese, con un fabbisogno occupazionale che per oltre il 60% riguarderà laureati e diplomati, e per oltre il 35% le professioni tecniche e ad elevata specializzazione. (fonti Unioncamere e Ansa)</p>
    </article>
  </body>
</html>