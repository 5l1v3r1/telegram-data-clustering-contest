<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/migrant-lukavec-znasilneni.A191129_103150_dx-zpravy_stes"/>
    <meta property="og:site_name" content="Expres"/>
    <meta property="article:published_time" content="2019-11-29T11:52:00+00:00"/>
    <meta property="og:title" content="„Bolí mě nohy a dal bych si čokoládu.“ Migrant měl znásilnit Češku, možná je duševně nemocný"/>
    <meta property="og:description" content="S oblíbenou zbraní kriminálníků vyrazil do soudního boje Abdallah Ibrahim Diallo, třicetiletý migrant, který měl letos v červnu na poli u Lukavce znásilnit šestnáctiletou Češku. Znalci ho budou zkoumat pro údajnou psychickou poruchu. Třicetiletý muž svůj špatný duševní stav demonstroval během dalšího soudního jednání, kdy se choval roztržitě, vstával, stěžoval si na bolavé nohy a nakonec poprosil soudkyni o čokoládu."/>
  </head>
  <body>
    <article>
      <h1>„Bolí mě nohy a dal bych si čokoládu.“ Migrant měl znásilnit Češku, možná je duševně nemocný</h1>
      <address><time datetime="2019-11-29T11:52:00+00:00">29 Nov 2019, 11:52</time> by <a rel="author" href="https://www.expres.cz/novinari/stepan-karlesz.N4073" target="_blank">Štěpán Karlesz</a></address>
      <p>
        <b>S oblíbenou zbraní kriminálníků vyrazil do soudního boje Abdallah Ibrahim Diallo, třicetiletý migrant, který měl letos v červnu na poli u Lukavce znásilnit šestnáctiletou Češku. Znalci ho budou zkoumat pro údajnou psychickou poruchu. Třicetiletý muž svůj špatný duševní stav demonstroval během dalšího soudního jednání, kdy se choval roztržitě, vstával, stěžoval si na bolavé nohy a nakonec poprosil soudkyni o čokoládu.</b>
      </p>
      <p>Třicetiletý Libyjec Abdallah Ibrahim Diallo, který měl letos v červnu znásilnit a okrást šestnáctiletou Češku, by mohl trpět psychickou poruchou. U litoměřického soudu to řekl znalec z oboru psychiatrie Jan Flídr, který navrhl další zkoumání.</p>
      <p><b><i>„Já jsem ho označil jako duševně nemocného. Tím pozorováním by se dala potvrdit nemoc. A pokud se nemoc potvrdí, tak to znásilnění bude bráno, jako by v tu chvíli byl nepříčetný,“</i></b> cituje web TN.cz Flídra.</p>
      <p>Jako ne úplně duševně v pořádku se žadatel o azyl v Německu, který se u našich sousedů dopustil nejednoho trestného činu a ve vězení seděl i v Libyi, jevil i u včerejšího soudu.</p>
      <p>Diallo byl neklidný, neustále se na lavici obžalovaných otáčel nebo se rovnou zvedal. Ačkoliv seděl, stěžoval si na to, že ho bolí nohy. Vrcholem bylo, když se ho soudkyně zeptala, zda chce položit otázku znalci, a on ji poprosil o čokoládu.</p>
      <figure>
        <img src="https://1gr.cz/fotky/bulvar/19/063/cl6/VLT7c235f_Afr5.JPG"/>
        <figcaption>Muž, který měl znásilnit dívku nedaleko Lukavce na Litoměřicku.</figcaption>
      </figure>
      <p>Muž podivně vypovídá od začátku. Hájí se také, že dívku jen poprosil o pomoc se sháněním jídla, ale ona ho napadla a víc si nepamatuje. Na dotaz, jak se jeho sliny a sperma dostaly na její tělo, soudkyni neodpověděl.</p>
      <p>Diallovi nyní za čin hrozí až dvanáctileté vězení. Pokud by se ale prokázalo, že je duševně nemocný, skončil by na psychiatrii.</p>
      <h3>
        <a href="https://www.expres.cz/zpravy/migrant-lukavec-znasilneni.A191129_103150_dx-zpravy_stes/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/063/org/VLT7c235f_Afr5.JPG"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c235e_Afr4.JPG"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c235d_Afr3.JPG"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c235c_Afr2.JPG"/>
        </figure>
        <figure>
          <img src="https://1gr.cz/fotky/bulvar/19/063/org/VLT7c235a_Afr1.JPG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/svet/svedsko-znasilneni-migranti.A191112_145837_dx-svet_peve"/>
        <a href="https://www.expres.cz/celebrity/roman-polanski-znasilneni.A191109_164220_dx-celebrity_stes"/>
        <a href="https://www.expres.cz/zpravy/freiburg-soud-migranti-znasilneni.A191108_123108_dx-zpravy_stes"/>
        <a href="https://www.expres.cz/zpravy/migrant-lukavec-znasilneni.A191017_114128_dx-zpravy_stes"/>
        <a href="https://www.example.com/"/>
        <a href="https://www.expres.cz/zpravy/migranti-freiburg-znasilneni.A191023_124400_dx-zpravy_stes"/>
        <a href="https://www.expres.cz/zpravy/vrazedkyne-petra-janakova-zatceni.A191023_143158_dx-zpravy_lare"/>
        <a href="https://www.expres.cz/zpravy/freiburg-soud-migranti-znasilneni.A191018_135033_dx-zpravy_stes"/>
      </related>
    </article>
  </body>
</html>