<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1561540/kouizos/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-29T11:57:00+00:00"/>
    <meta property="og:title" content="ΚΟΥΪΖΟΣ: Οι αμπαλαρισμένες αποσκευές και η αμοιβή των 70.000 ευρώ"/>
    <meta property="og:description" content="1. Οι πιθανότητες που υπάρχουν να γίνει φάκελος και να συσταθεί επιτροπή διεκδίκησης του τελικού Conference League και να αποσταλεί στην..."/>
  </head>
  <body>
    <article>
      <h1>ΚΟΥΪΖΟΣ: Οι αμπαλαρισμένες αποσκευές και η αμοιβή των 70.000 ευρώ</h1>
      <address>
        <time datetime="2019-11-29T11:57:00+00:00">29 Nov 2019, 11:57</time>
      </address>
      <p>1. Οι πιθανότητες που υπάρχουν να γίνει φάκελος και να συσταθεί επιτροπή διεκδίκησης του τελικού Conference League και να αποσταλεί στην UEFA εάν δεν έχουν τον πρώτο και τον τελευταίο λόγο ΕΠΟ και ΕΠΣΗ είναι περισσότερες ή λιγότερες από 0,01%;<br/>2. Ποιοι είναι οι δύο κολλητοί πρόεδροι του τοπικού με αρχικά Β.Κ. και Δ.Τ. που άφησαν τον γάμο και πήγαν για πουρνάρια και ενώ οι ομάδες τους έχουν δύο παιχνίδια ντέρμπι την Κυριακή οι δύο πρόεδροι ταξίδεψαν στο εξωτερικό;<br/>3. Ποιος ποδοσφαιριστής... "ερωτευμένος" του Εργοτέλη έχει ήδη αμπαλάρει τις αποσκευές του και έχει κλείσει και τα εισιτήρια της αναχώρησής του χωρίς επιστροφή στο Ηράκλειο;<br/>4. Γνωρίζετε ότι η ΕΠΣ Έβρου με απόφασή της ανέστειλε επ' αόριστον τα πρωταθλήματα όλων των τοπικών πρωταθλημάτων λόγω των συνεχόμενων κρουσμάτων βίας στα γήπεδα;<br/>5. Γνωρίζετε ότι οι διεθνείς συνομοσπονδίες FIFA και UEFA καθορίζουν τις αμοιβές για όλους τους διεθνείς διαιτητές, βοηθούς τέταρτους και παρατηρητές, και οι οποίες για την κατηγορία των διαιτητών Men Elite είναι στο ποσό των 4.800 ευρώ (π.χ. Σιδηρόπουλος);<br/>6. Γνωρίζετε ότι ειδικά για παιχνίδια UEFA Champions League και UEFA Europa League οι αμοιβές στην ανώτερη κατηγορία για τον διαιτητή είναι 5.800 ευρώ και για τον βοηθό 1.740 ευρώ συν σε αυτά τα χρήματα τα extra, ημεραργίες κ.τ.λ.;<br/>7. Γνωρίζετε ότι διεθνείς διαιτητές που ανήκουν στις δύο επόμενες κατηγορίες (Men EliteDev και Men First) αμείβονται για κάθε παιχνίδι με το ποσό των 3.600 ευρώ και 2.300 ευρώ αντίστοιχα, συν πάντα τα extra, ημεραργίες κ.τ.λ.;<br/>8. Γνωρίζετε ότι στα χρήματα αυτά δε συμπεριλαμβάνονται οι extra αμοιβές, ημεραργίες και ακόμα 200 ευρώ για κάθε ημέρα, από την ημέρα αναχώρησης έως και την ημέρα επιστροφής του διαιτητή στην πόλη κατοικίας του;<br/>9. Γνωρίζετε ότι οι αμοιβές για τους διεθνείς βοηθούς και ανάλογα πάντα με την κατηγορία που αγωνίζονται είναι περίπου το 35% της αμοιβής των διαιτητών, συν πάντα τα extra;<br/>10. Είναι αλήθεια ή όχι ότι εάν π.χ. ο διεθνής Έλληνας διαιτητής, που είναι στην κατηγορία elite, Τάσος Σιδηρόπουλος, αγωνιστεί σε 10 διεθνή παιχνίδια, η αμοιβή του θα ξεπεράσει τα 70.000 ευρώ περίπου;<br/>11. Γνωρίζετε ότι οι διεθνείς διαιτητές βοηθοί και παρατηρητές, εκτός από τα έσοδα από τα διεθνή παιχνίδια, έχουν κατά μέσο όρο και περίπου 20 παιχνίδια ο κάθε ένας στην Ελλάδα με αμοιβές 2.000 και 1.000 ευρώ για κάθε παιχνίδι για διαιτητές και βοηθούς αντίστοιχα;<br/>12. Ποιος παράγοντας με αρχικά Κ.Μ. στην προχθεσινή κλήρωση του Κυπέλλου, βλέποντας τον "μουστάκια" σχεδόν αγκαλιά με τον Μανόλη Λυμναίο, είπε «...άντε με το καλό, πρόεδρε, αγκαλιά και με τον Κουκουλάκη σύντομα»;<br/>13. Γιατί άραγε απέφυγε να πάρει το μικρόφωνο και να μιλήσει ο πρόεδρος της Επιτροπής Πρωταθλήματος, Θεόφιλος Ασλάνης, και απέφυγε να κάτσει ακόμα και στο πάνελ στην προχθεσινή κλήρωση;<br/>14. Είναι αλήθεια ότι ο πρόεδρος της Επιτροπής Κυπέλλου, Βαγγέλης Πετούσης, και ο φωτογράφος Μ.Μ. απέσπασαν απ' όλους τους παράγοντες και τα σωματεία πολλά μπράβο για την άκρως επιτυχημένη εκδήλωση της κλήρωσης στο "Καρνάγιο";<br/>15. Είναι αλήθεια ότι ο Αχιλλέας Μπέος, που ισχυρίζεται ότι δεν έχει καμία σχέση με την ΠΑΕ Βόλος, κλήθηκε ξανά σε απολογία, γιατί μπήκε στα αποδυτήρια των διαιτητών και στο παιχνίδι με τον Αστέρα Τρίπολης και αφού το ίδιο είχε κάνει και στο παιχνίδι με τον Παναιτωλικό;<br/>16. Ποιο υψηλόβαθμο μέλος της Ιδομενέως έλεγε χθες στο περιθώριο της ονοματοδοσίας στο "Αστόρια" ότι, σε πρόσφατο παιχνίδι ντέρμπι που έγινε ανατολικά του Ηρακλείου, είχαμε αλλοίωση αποτελέσματος από λάθος και όχι από δόλο του διαιτητή;<br/>17. Είναι αλήθεια ότι και οι δύο πρόεδροι των διοργανώσεων πρωταθλήματος και Κυπέλλου, Θεόφιλος Ασλάνης και Βαγγέλης Πετούσης, απ' ό,τι φάνηκε από την προχθεσινή μάζωξη στο "Καρνάγιο", έχουν αφήσει τα σωματεία ικανοποιημένα μέχρι σήμερα;</p>
    </article>
  </body>
</html>