<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77864-Reality-sou-Instaqueen-Zuzany-Plackovej-televiznych-divakov-nezaujala-Kolko-divakov-ju-sledovalo"/>
    <meta property="og:site_name" content="REFRESHER"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="Reality šou Instaqueen Zuzany Plačkovej televíznych divákov nezaujala. Koľko divákov ju sledovalo?"/>
    <meta property="og:description" content="Na pomery televízie a s prihliadnutím na vysielací čas Instaqueen zaznamenala malú sledovanosť."/>
  </head>
  <body>
    <article>
      <h1>Reality šou Instaqueen Zuzany Plačkovej televíznych divákov nezaujala. Koľko divákov ju sledovalo?</h1>
      <address><time datetime="2019-11-29T11:29:00+00:00">29 Nov 2019, 11:29</time> by <a rel="author">Viktor Kniš</a></address>
      <p>
        <b>Na pomery televízie a s prihliadnutím na vysielací čas Instaqueen zaznamenala malú sledovanosť.</b>
      </p>
      <p><b>Zuzana Plačková</b> to ako prvá slovenská influencerka dotiahla do televízie s vlastnou reality šou. Jojka jej ponúkla spoluprácu, ktorú podľa jej vlastných slov prijala hlavne kvôli peniazom, zároveň si chcela splniť televízny sen. Zdá sa však, že pokus o slovenskú verziu Kardashianiek ani zďaleka nevyšiel. A to nielen po obsahovej stránke, ale aj po stránke záujmu divákov. </p>
      <p>Podľa <a href="https://strategie.hnonline.sk/media/2049542-reality-sou-zo-zivota-zuzany-plackovej-nezozala-uspech-instaqueen-oslovila-len-110-tisic-divakov?fbclid=IwAR0vRKuldgcETzziY24r8ZxKEh-c8diRngy1_Lq9l6q3DjPN4O0w9H--Qt0">HN</a> sledovalo debutový diel v stredu od 21:35 len <b>109-tisíc divákov</b> starších ako 12 rokov, čo je na pomery televízie v tomto atraktívnom vysielacom čase málo.</p>
      <p>Tržný podiel približne 10 % bol neporovnateľný s konkurenčnou Farmou, ktorá zaznamenala niečo viac ako 28 %. Ďalších 50-tisíc pozretí zaznamenala Instaqueen vo videoarchíve TV JOJ, za čo môže ďakovať, pravdepodobne, aj interakcii pri príspevkoch na Facebooku, ktoré rozšírili povedomie o obsahu.</p>
      <related>
        <a href="https://refresher.sk/77813-Zasluzi-si-sou-Instaqueen-Zuzany-Plackovej-pokracovanie-Prvy-diel-odhalil-jej-zivot-v-luxuse-aj-hadky-a-sukromie"/>
      </related>
      <p>Natočená bola zatiaľ len jedna časť, ktorá mala overiť, či Slovákov bude tento formát zaujímať. Aktuálne je na televízii aj samotnej Zuzane Plačkovej, aby vyhodnotili, či má zmysel, aby v natáčaní pokračovať. Zatiaľ sme mali možnosť vidieť, ako influencerka zarábajúca si sociálnymi sieťami zobrala svoje kamarátky do Benátok. </p>
      <p>Plačková už na Instagrame priznala aj to, že veľa scén bolo hraných na základe pokynov režiséra, neprirodzenosť však diváci mali možnosť cítiť aj z televíznych obrazoviek. Napríklad vtedy, keď Instaqueen „prekvapila“ svoje tri kamošky výletom, ony však už boli náhodou zbalené. </p>
      <related>
        <a href="https://refresher.sk/77820-Zuzana-Plackova-priznala-ze-sou-Instaqueen-je-zinscenovana-Scenar-riadila-rezia-hlavnym-akterkam-vysvetlovala-co-maju-robit"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76777-Zuzana-Plackova-bude-mat-vlastnu-reality-show-na-Jojke-Odkryje-svoje-sukromie-hadky-nervozitu-aj-pracovny-zivot"/>
        <a href="https://refresher.sk/77813-Zasluzi-si-sou-Instaqueen-Zuzany-Plackovej-pokracovanie-Prvy-diel-odhalil-jej-zivot-v-luxuse-aj-hadky-a-sukromie"/>
        <a href="https://refresher.sk/77820-Zuzana-Plackova-priznala-ze-sou-Instaqueen-je-zinscenovana-Scenar-riadila-rezia-hlavnym-akterkam-vysvetlovala-co-maju-robit"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>