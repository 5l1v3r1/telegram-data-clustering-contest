<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191129_huawei_amerikai_szovetsegi_kommunikacios_bizottsag_per"/>
    <meta property="og:site_name" content="HVG.hu"/>
    <meta property="article:published_time" content="2019-11-29T11:03:00+00:00"/>
    <meta property="og:title" content="Betelt a pohár a Huaweinél, pert indít a cég az újabb amerikai szankció miatt"/>
    <meta property="og:description" content="Az amerikai Szövetségi kommunikációs Bizottság (FCC) nemrég megtiltotta, hogy a telekommunikációs alapból pénzt kapjon a Huawei és a ZTE. A Huawei ezt már nem nézi tétlenül."/>
  </head>
  <body>
    <article>
      <h1>Betelt a pohár a Huaweinél, pert indít a cég az újabb amerikai szankció miatt</h1>
      <address><time datetime="2019-11-29T11:03:00+00:00">29 Nov 2019, 11:03</time> by <a rel="author">hvg.hu</a></address>
      <p>
        <b>Az amerikai Szövetségi kommunikációs Bizottság (FCC) nemrég megtiltotta, hogy a telekommunikációs alapból pénzt kapjon a Huawei és a ZTE. A Huawei ezt már nem nézi tétlenül.</b>
      </p>
      <table bordered="">
        <tr>
          <th>
            <a href="https://hvg.hu/cs/Huawei-botrany">Össztűz alatt a Huawei</a>
          </th>
        </tr>
        <tr>
          <td>A Trump-adminisztráció előbb főellenséggé nevezte ki a Huaweit, majd a vállalat magabiztossága és felhasználói lelkesedés megtépázása után, úgy tűnik, kihátrál az amerikai vállalatok számára elrendelt embargóból. Kérdés, hogy a Huawei megbízik-e ezután az amerikai beszállítókban, vagy inkább saját lábakra próbál állni.</td>
        </tr>
        <tr>
          <th align="right">
            <a href="https://hvg.hu/cs/Huawei-botrany">Még több hír</a>
          </th>
        </tr>
      </table>
      <p>Eddig sem volt rá sok esély, hogy az Egyesült Államok és a Huawei – vagy inkább Kína – közti konfliktus az év végéig megoldódjon, de most már egészen biztos, hogy nem is fog. A <i><a href="https://www.wsj.com/articles/huawei-to-fight-back-against-latest-fcc-restrictions-11575002676">The Wall Street Journal</a></i> beszámolója szerint ugyanis a kínai vállalat beperelte az FCC-t, vagyis az Egyesült Államok Szövetségi Kommunikációs Bizottságát annak legutóbbi döntése miatt. Az FCC rendelkezése értelmében</p>
      <blockquote>megtiltotta, hogy Egységes Szolgáltatási Alapból (Universal Service Fund, USF) a telekommunikációs cégek olyan szolgáltatóktól vásároljanak eszközöket, amelyek nemzetbiztonsági kockázatot jelentenek.</blockquote>
      <p>Ez lényegében a Huaweit és a ZTE-t jelenti. Előbbi mindezt jogellenes lépésnek tekinti, és pert indított az FCC ellen. A cég szerint a kommunikációs bizottság döntése tévedéseken és pletykákon alapul, arról nem is beszélve, hogy a döntés negatívan hat majd az Egyesült Államok telekommunikációs lefedettségére.</p>
      <p>A Huawei szerint az FCC semmilyen bionyítékot nem tud felmutatni arról, hogy a vállalat a kínai kormány befolyása alatt állna.</p>
      <p>A Huawei nemrég <a href="https://hvg.hu/tudomany/20191125_huawei_ragalmazas_per_kemkedes_kinai_kormany">három francia szakembert is beperelt, akik szerint a cég nemzetbiztonsági kockázatot jelent az európai országra (is)</a>.</p>
      <p>
        <i>Ha kíváncsi a fejleményekre, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</i>
      </p>
      <related>
        <a href="https://hvg.hu/tudomany/20191126_huawei_zsen_cseng_fej_google_android"/>
        <a href="https://hvg.hu/tudomany/20191125_okostelefon_gyartok_piaci_reszesedese_samsung_huawei_apple_xiaomi_hmd_nokia_mobilpiac_helyzete_2019_q3"/>
      </related>
    </article>
  </body>
</html>