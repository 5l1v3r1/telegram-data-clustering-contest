<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rainews.it/dl/rainews/articoli/trovati-due-cadaveri-nel-bresciano-ipotesi-omicidio-suicidio-50dbcf9f-140e-4443-822c-5b3117999429.html"/>
    <meta property="og:site_name" content="rainews"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="Trovati i cadaveri di un uomo e una donna nel Bresciano, ipotesi omicidio-suicidio"/>
    <meta property="og:description" content="L'uomo, trovato impiccato in un parco pubblico, aveva annunciato su Facebook a un'amica l'intenzione di uccidere la donna con cui aveva una relazione, il cui corpo è stato rinvenuto in campagna"/>
  </head>
  <body>
    <article>
      <h1>Trovati i cadaveri di un uomo e una donna nel Bresciano, ipotesi omicidio-suicidio</h1>
      <h2>L'uomo, trovato impiccato in un parco pubblico, aveva annunciato su Facebook a un'amica l'intenzione di uccidere la donna con cui aveva una relazione, il cui corpo è stato rinvenuto in campagna</h2>
      <address>
        <time datetime="2019-11-29T11:32:00+00:00">29 Nov 2019, 11:32</time>
      </address>
      <p>Omicidio-suicidio nel Bresciano, dove questa mattina sono stati trovati due cadaveri ad Azzano Mella. Un corpo appartiene a un uomo di origine marocchina, trovato impiccato in un parco pubblico. Il secondo corpo è di una donna italiana, 46 anni, abbandonata senza vita nelle campagne. <br/><br/><b>L'uomo aveva annunciato il delitto a amica </b><br/>L'uomo di 32 anni trovato impiccato oggi nel parco pubblico di Arzano aveva annunciato con un messaggio su Facebook ad un'amica di voler uccidere la quarantaseienne, con la quale aveva un rapporto da tempo, trovata senza vita in campagna. I due erano residenti a Brandico, paese a pochi chilometri di distanza dal luogo dove si è consumato l'omicidio-suicidio. </p>
    </article>
  </body>
</html>