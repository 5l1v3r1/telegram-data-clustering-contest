<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191129_04743521?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-29T11:33:00+00:00"/>
    <meta property="og:title" content="Wereldkampioen en naakt op persconferentie in 2018, grote afkeer in 2019: snookertopper doet wenkbrauwen fronsen"/>
    <meta property="og:description" content="Mark Williams werd in 2018 nog voor de derde keer wereldkampioen snooker. Een jaar later uitte hij in een opmerkelijk interview zijn afkeer voor de sport."/>
  </head>
  <body>
    <article>
      <h1>Wereldkampioen en naakt op persconferentie in 2018, grote afkeer in 2019: snookertopper doet wenkbrauwen fronsen</h1>
      <address>
        <time datetime="2019-11-29T11:33:00+00:00">29 Nov 2019, 11:33</time>
      </address>
      <p>
        <b>Mark Williams werd in 2018 nog voor de derde keer wereldkampioen snooker. Een jaar later uitte hij in een opmerkelijk interview zijn afkeer voor de sport.</b>
      </p>
      <p>Het beeld van een naakte Williams ging vorig jaar de wereld rond. De 44-jarige Engelsman was in een thriller (18-16) te sterk voor generatiegenoot John Higgins en deed wat hij beloofd had: zonder kleren een persconferentie geven na zijn derde wereldtitel.</p>
      <figure>
        <iframe src="https://www.youtube.com/embed/kYkEgxJIjYo" width="560" height="315" data-service="Youtube" scrolling="no"/>
      </figure>
      <p>Maar een jaar later is van die vreugde klaarblijkelijk niet veel meer over. Williams had zijn eerste wedstrijd op de UK Championship net met 6-2 gewonnen van Fraser Patrick, maar was na afloop niet bepaald een tevreden snookerspeler.</p>
      <p>“Ik had het echt moeilijk”, zei de Engelsman, de nummer drie van de wereld. “Maar op een of andere manier had hij het nog moeilijker. Dat maakte het makkelijk voor mij tijdens een paar frames. Het gaat redelijk, maar ik amuseer me vooral als ik op een golfterrein sta. Ik haat snooker. Geef mij maar golf. Ik heb hier dan ook geen ambities.”</p>
      <p>Williams sprak in het verleden al over zijn potentieel pensioen, waaronder in 2017. Een jaar later werd hij dus verrassend wereldkampioen, vijftien jaar na zijn tweede triomf op het WK.</p>
      <figure>
        <img src="https://static.nieuwsblad.be/Assets/Images_Upload/2019/11/29/47b91002-11f9-11ea-977b-60992e1bba35_web_scale_0.0987411_0.0987411__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: BELGAIMAGE</cite>
        </figcaption>
      </figure>
    </article>
  </body>
</html>