<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/assogestioni-industria-risparmio-gestito-raccoglie-1-miliardo-ad-ottobre/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-29T11:21:04+00:00"/>
    <meta property="og:title" content="Assogestioni: industria risparmio gestito raccoglie 1 miliardo ad ottobre"/>
    <meta property="og:description" content="In lieve decelerazione ad ottobre l’industria del risparmio gestito. Secondo la Mappa mensile di Assogestioni, nel mese in oggetto si registra una raccolta netta di 1 miliardo di euro, 1040 milioni, e da inizio anno, il dato sfiora i 60 miliardi (59,602) per l’esattezza. Il dato è  inferiore rispetto alla raccolta netta del mese di settembre (1874 mln). Patrimonio gestito supera 2mila miliardi Il patrimonio gestito – inteso come l’ammontare effettivamente gestito da un gestore ed è ottenuto sommando all’importo delle gestioni proprie quello relativo alle deleghe di gestione ricevute da terzi e sottraendo l’importo di quelle conferite a terzi –  è pari a 2.275 miliardi (contro 2283 di settembre), di cui il 51% è rappresentato dalle gestioni di portafoglio (1.166mld), mentre il restante 49% dai fondi comuni (1.109mld). Le vendite nette delle gestioni di portafoglio ammontano a 1,1 miliardi di euro, mentre le gestioni collettive chiudono il mese sulla parità. Mantengono un certo equilibrio i fondi comuni grazie…"/>
  </head>
  <body>
    <article>
      <h1>Assogestioni: industria risparmio gestito raccoglie 1 miliardo ad ottobre</h1>
      <address><time datetime="2019-11-29T11:21:04+00:00">29 Nov 2019, 11:21</time> by <a rel="author">Alessandra Caparello</a></address>
      <p>In lieve decelerazione ad ottobre l’industria del <b>risparmio gestito</b>. Secondo la Mappa mensile di Assogestioni, nel mese in oggetto si registra una raccolta netta di 1 miliardo di euro, 1040 milioni, e da inizio anno, il dato sfiora i 60 miliardi (59,602) per l’esattezza. Il dato è  inferiore rispetto alla<b> raccolta netta</b> del mese di settembre (1874 mln).</p>
      <h3>Patrimonio gestito supera 2mila miliardi</h3>
      <p>Il patrimonio gestito – inteso come l’ammontare effettivamente gestito da un gestore ed è ottenuto sommando all’importo delle gestioni proprie quello relativo alle deleghe di gestione ricevute da terzi e sottraendo l’importo di quelle conferite a terzi –  è pari a 2.275 miliardi (contro 2283 di settembre), di cui il 51% è rappresentato dalle gestioni di portafoglio (1.166mld), mentre il restante 49% dai fondi comuni (1.109mld). Le <b>vendite nette</b> delle gestioni di portafoglio ammontano a 1,1 miliardi di euro, mentre le gestioni collettive chiudono il mese sulla parità.</p>
      <figure>
        <img src="https://www.wallstreetitalia.com/app/uploads/2019/11/assogestioni.jpg"/>
      </figure>
      <p>Mantengono un certo equilibrio <b>i fondi comuni </b>grazie alle sottoscrizioni totalizzate dai fondi di lungo termine (+1,9mld) che compensano quasi per intero la flessione dei monetari (- 2,1mld).</p>
      <p>Le macrocategorie favorite dai risparmiatori italiani nel mese sono gli Obbligazionari (+2mld), gli Azionari (+1,1mld) e i Bilanciati (+774mln). Ammontano a 116 milioni i fondi di diritto estero mentre calano da 341 mln quelli di diritto italiano.</p>
      <h3>Le performance delle società: sul podio Intesa SanPaolo</h3>
      <p>Tra le singole società, brilla il Grupp<a href="https://www.wallstreetitalia.com/trend/Intesa-sanpaolo/">o Intesa Sanpaolo </a>che tocca 1.306,1 mln, di cui 671,6 milioni attribuiti ad Eurizon e 634,5 mln a Fideuram.<br/>A seguire al secondo posto troviamo il Gruppo Deutsche Bank (764 milioni), Amundi Group (497,3 mln). Segno meno per il Gruppo Generali con flussi negativi per 878 milioni, BNP Paribas (-734,2 milioni), Poste Italiane (-436 mln), Allianz (-354,2 mln) e Azimut (-107,7 mln).</p>
    </article>
  </body>
</html>