<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/RealMadritis/real-madriths-sta-50-ekat-eyrw-h-timh-toy-xames.5648287.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T11:10:00+00:00"/>
    <meta property="og:title" content="Ρεάλ Μαδρίτης: Στα 50 εκατ. ευρώ η τιμή του Χάμες"/>
    <meta property="og:description" content="Ο Χάμες Ροντρίγκες δεν χωράει στην Ρεάλ Μαδρίτης και οι Μαδριλένοι θέλουν να τον πουλήσουν το συντομότερο αφού το συμβόλαιό του εκπνέει το 2021. Τον φλερτάρουν Ίντερ, Παρί. Έμεινε πίσω στη διεκδίκηση η Άρσεναλ λόγω Έμερι."/>
  </head>
  <body>
    <article>
      <h1>Ρεάλ Μαδρίτης: Στα 50 εκατ. ευρώ η τιμή του Χάμες</h1>
      <h2>Ο Χάμες Ροντρίγκες δεν χωράει στην Ρεάλ Μαδρίτης και οι Μαδριλένοι θέλουν να τον πουλήσουν το συντομότερο αφού το συμβόλαιό του εκπνέει το 2021. Τον φλερτάρουν Ίντερ, Παρί. Έμεινε πίσω στη διεκδίκηση η Άρσεναλ λόγω Έμερι.</h2>
      <address><time datetime="2019-11-29T11:10:00+00:00">29 Nov 2019, 11:10</time> by <a rel="author">Μάνος Ναβροζίδης</a></address>
      <p>Η <a href="https://www.sport24.gr/football/omades/RealMadritis/">Ρεάλ Μαδρίτης</a> ψάχνει αγοραστή για τον Χάμες Ροντρίγκες και η <a href="https://www.sport24.gr/football/omades/Arsenal/">Άρσεναλ</a> μόλις πριν από λίγες ώρες παρουσιαζόταν από τα Μέσα ως φαβορί για να τον αποκτήσει. Οι Κανονιέρηδες φέρονταν έτοιμοι να προσφέρουν γύρω στα 40 εκατ. ευρώ για τον Κολομβιανό.</p>
      <p>Ωστόσο, το <a href="https://www.sport24.gr/football/omades/Arsenal/epishmo-telos-o-emeri-apo-thn-arsenal.5648253.html">τέλος της συνεργασίας των Λονδρέζων με τον Ουνάι Έμερι</a> ενδεχομένως να πάει πίσω το θέμα της μεταγραφής του ποδοσφαιριστή. Βέβαια, η Άρσεναλ δεν παίζει μόνη της στο παιχνίδι για τον Χάμες Ροντρίγκες.</p>
      <p>Σύμφωνα με δημοσιεύματα σε Αγγλία και Ισπανία, τόσο η <a href="https://www.sport24.gr/football/omades/Inter/">Ίντερ</a> όσο και <a href="https://www.sport24.gr/football/omades/paris-saint-germain/">Παρί Σεν Ζερμέν</a> ενδιαφέρονται για τον διεθνή Κολομβιανό. Όσον αφορά, τώρα, στα θέλω της Ρεάλ, πάλι βάσει ρεπορτάζ στο εξωτερικό, ο Πέρεθ αξιώνει 50 εκατ. ευρώ για ν' αφήσει τον παίκτη να φύγει. Η Ρεάλ, πάντως, επειδή ο Χάμες δεν παίζει και το συμβόλαιό του εκπνέει το 2021 επιθυμεί να τον πουλήσει προτού κατρακυλήσει κι άλλο η χρηματιστηριακή του αξία.</p>
      <p>Υπενθυμίζουμε πως το 2014 οι Μαδριλένοι είχαν δαπανήσει 75.000.000 ευρώ για να κάνουν δικό τους τον 28χρονο από την Μονακό.</p>
    </article>
  </body>
</html>