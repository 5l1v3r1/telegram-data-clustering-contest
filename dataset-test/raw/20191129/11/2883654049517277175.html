<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/barneveld-julia-is-vrouw-van-mijn-leven/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-29T11:11:28+00:00"/>
    <meta property="og:title" content="Van Barneveld: ‘Julia is vrouw van mijn leven’"/>
    <meta property="og:description" content="Samen met de achttien jaar jongere Julia is Raymond al maanden gelukkig. Zo gelukkig dat hij Silvia helemaal lijkt te zijn vergeten."/>
  </head>
  <body>
    <article>
      <h1>Van Barneveld: ‘Julia is vrouw van mijn leven’</h1>
      <address><time datetime="2019-11-29T11:11:28+00:00">29 Nov 2019, 11:11</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Samen met de achttien jaar jongere Julia is Raymond van Barneveld al maanden gelukkig. Zo gelukkig dat hij Silvia, met wie hij nog steeds getrouwd is, helemaal lijkt te zijn vergeten. 25 jaar waren ze samen, maar toch noemt de darter Julia ‘de vrouw van zijn leven’.</p>
      <h3>Overeenkomsten</h3>
      <p>Voor Silvia zal het pijnlijk zijn het interview van haar man en zijn nieuwe vriendin in de Weekend te lezen. Het koppel geeft een dubbelinterview en laat duidelijk merken hartstikke gelukkig te zijn. ,,Julia is een fantastische meid. Ze is niet zomaar even iemand die ik inruil voor iemand anders”, laat de darter weten. ,,We hebben veel overeenkomsten”, vult Julia aan. ,,Zo houden we van reizen, eten, koken. Ik hou van darten, dat helpt uiteraard ook.”</p>
      <h3>Trouwen</h3>
      <p>De Britse, die werkt bij de Londense metro, zal op termijn naar Nederland verhuizen. Hier gaan ze samenwonen en willen ze met z’n tweetjes een leven opbouwen. Julia heeft haar schoonouders al ontmoet en de dochter van Raymond, maar hoewel het super tussen de twee gaat lijken ze het over één ding niet eens: trouwen. ,,Natuurlijk! Julia is de vrouw van mijn leven, zeker”, antwoordt Raymond als Weekend hem vraagt of hij wil trouwen met Julia. Maar de Britse geeft een heel ander antwoord: ,,We zijn nu pas een jaar samen. Ik denk dat het nog te vroeg is om daarover te spreken. We zullen zien hoe dingen lopen.”</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/van-barneveld-heeft-suicidale-gedachten/"/>
        <a href="https://www.ditjesendatjes.nl/raymond-van-barneveld-naam-kleinkind-niet-uitspreken/"/>
        <a href="https://www.ditjesendatjes.nl/barney-en-julia-hebben-grote-plannen-samen/"/>
      </related>
    </article>
  </body>
</html>