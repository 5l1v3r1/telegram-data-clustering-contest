<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.politika.rs/scc/clanak/443003/Iskopavanja-kod-Hrama-u-Pristini-bez-rezultata"/>
    <meta property="og:site_name" content="Politika Online"/>
    <meta property="article:published_time" content="2019-11-29T11:59:00+00:00"/>
    <meta property="og:title" content="Ископавања код Храма у Приштини без резултата"/>
    <meta property="og:description" content="ПРИШТИНА - Код православног храма Христа Спаса у Приштини, трећи дан за редом без резултата, настављено је ископавање, након тврдње очевидаца да ту наводно постоји гробница са телима страдалих у последњим сукобима на косовској територији. Приштинска телевизија „Клан Косова” јавила је да до сада на овом месту нису пронађени посмртни остаци, али да ће ископавања бити настављена, не прецизирајући до када. Ископавања су започела на захтев Одељења за ратне злочине приштинског тужилаштва, након што је сведок изјавио да је видео да су на том месту наводно закопана тела страдалих у последњем сукобу, преноси Танјуг."/>
  </head>
  <body>
    <article>
      <h1>Ископавања код Храма у Приштини без резултата</h1>
      <address>
        <time datetime="2019-11-29T11:59:00+00:00">29 Nov 2019, 11:59</time>
      </address>
      <p>ПРИШТИНА - Код православног храма Христа Спаса у Приштини, трећи дан за редом без резултата, настављено је ископавање, након тврдње очевидаца да ту наводно постоји гробница са телима страдалих у последњим сукобима на косовској територији.</p>
      <p>Приштинска телевизија „Клан Косова” јавила је да до сада на овом месту нису пронађени посмртни остаци, али да ће ископавања бити настављена, не прецизирајући до када.</p>
      <p>Ископавања су започела на захтев Одељења за ратне злочине приштинског тужилаштва, након што је сведок изјавио да је видео да су на том месту наводно закопана тела страдалих у последњем сукобу, преноси Танјуг.</p>
    </article>
  </body>
</html>