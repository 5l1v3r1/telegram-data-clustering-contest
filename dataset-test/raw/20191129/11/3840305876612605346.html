<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/florin-citu-ii-raspunde-olgutei-vasilescu-noi-nu-suntem-ticalosi-cum-sa-faci-asa-ceva-cum-sa-ti-bati-joc-de-oameni-si-de-companii-308173.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T11:43:47+00:00"/>
    <meta property="og:title" content="Florin Cîțu îi răspunde Olguței Vasilescu: 'Noi nu suntem ticăloși Cum să faci așa ceva? Cum să-ți bați joc de oameni și de companii?'"/>
    <meta property="og:description" content="Ministrul Finanțelor, Florin Cîțu, i-a dat replica fostului ministru PSD Olguța Vasilescu, după ce aceasta acul Guvernul Orban de cheltuieli iresponsabile. „Noi nu suntem ticăloși, noi nu vrem să aruncăm..."/>
  </head>
  <body>
    <article>
      <h1>Florin Cîțu îi răspunde Olguței Vasilescu: 'Noi nu suntem ticăloși Cum să faci așa ceva? Cum să-ți bați joc de oameni și de companii?'</h1>
      <address><time datetime="2019-11-29T11:43:47+00:00">29 Nov 2019, 11:43</time> by <a rel="author">B1.ro</a></address>
      <p>Ministrul Finanțelor, Florin Cîțu, i-a dat replica fostului ministru PSD Olguța Vasilescu, după ce aceasta acul Guvernul Orban de cheltuieli iresponsabile.</p>
      <p>„Noi nu suntem ticăloși, noi nu vrem să aruncăm responsabilitatea unor guvernanți pe spinarea cetățenilor din România. Cum să amâni plata unor facturi? Chiar așa? Adică sunt oameni care așteaptă prin companii, care dacă nu primesc aceste facturi trebuie să se împrumute de la bănci, să ai dobânzi, sau unele să dea faliment. Sunt oameni care au plătit contribuții la bugetul de stat și apoi companiile trebuie să primească decontarea concediilor medicale. Cum să faci așa ceva, cum să-ți permiți public? Și mie mi se pare că aici acest îndemn este un îndemn la furt sau fraudă. Nu știu, ar trebui cineva să se gândească la acel îndemn vădit al doamnei Olguța de a spune să nu se plătească facturile. Pare ceva ilegal aici. Eu așa zic. Era o metodă de lucru (a guvernului PSD - n.r.). Nu vedeți? E ceea ce ne cere să facem, e exact ceea ce au făcut ei trei ani de zile. Să amâni plăți când acești oameni au contracte cu statul și așteaptă banii, cum să faci așa ceva? Cum să-ți bați joc de oameni și de companii? Oameni care așteaptă salarii. Companiile de unde plătesc salariile respective? Din acești bani, pe care îi așteaptă că au făcut lucrările. Sunt companii care au plecat, în construcții și așa mai departe, pentru că nu primesc banii. O ticăloșie mai mare eu n-am văzut și să ai și tupeul să vii public să spui că așa ar trebui să facă un guvern... Niciodată nu faci asta! Și eu vă spun, este un îndemn la o deturnare de fonduri sau ceva ilegal, nu știu exact, dar să spui să nu se efectueze plăți ca să arăți un deficit superficial este îngrozitor”, a spus Florin Cîțu la <a href="http://www.digi24.ro/">Digi24</a>.</p>
      <p>Olguța Vasilescu, după ce a "îngropat" cariera Viorică Dăncilă, pe care a consiliat-o în campanie, și a mărit pensii și salarii enavând suport real, sare la gâtul PNL-ului, instalat la guveranare de circa o lună. </p>
      <p>Olguța spune că îl invită în ring pe Cîțu, să-i dea lecții de economie.</p>
      <p>"Eu îl invit pe domnul Cîțu, care este mare finanțist, la o dezbatere 1 la 1", spune PSD-ista.</p>
    </article>
  </body>
</html>