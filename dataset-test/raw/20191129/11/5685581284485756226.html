<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/ilk-10-ayda-yaklasik-41-milyon-yabanci-ziyaretci-agirladik--1287749-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="İlk 10 ayda yaklaşık 41 milyon yabancı ziyaretçi ağırladık!"/>
    <meta property="og:description" content="Türkiye yılın ilk 10 ayında, geçtiğimiz yılın aynı dönemine göre yüzde 14,47 artışla 40 milyon 719 bin 786 yabancı ziyaretçi ağırladı."/>
  </head>
  <body>
    <article>
      <h1>İlk 10 ayda yaklaşık 41 milyon yabancı ziyaretçi ağırladık!</h1>
      <h2>Türkiye yılın ilk 10 ayında, geçtiğimiz yılın aynı dönemine göre yüzde 14,47 artışla 40 milyon 719 bin 786 yabancı ziyaretçi ağırladı.</h2>
      <address>
        <time datetime="2019-11-29T11:29:00+00:00">29 Nov 2019, 11:29</time>
      </address>
      <p>Kültür ve Turizm Bakanlığının Ocak-Ekim 2019 dönemi sınır giriş ve çıkış istatistiklerine göre en çok ziyaretçi gönderen ülkeler sırasıyla <a href="http://www.gazetevatan.com/arama/?Keyword=Rusya">Rusya</a>, <a href="http://www.gazetevatan.com/arama/?Keyword=Almanya">Almanya</a> ve <a href="http://www.gazetevatan.com/arama/?Keyword=%C4%B0ngiltere">İngiltere</a> oldu. Yılın ilk 10 ayında Türkiye’ye en çok ziyaretçi gönderen ülke sıralamasında yüzde 16,94 artışla Rusya Federasyonu birinci, yüzde 11,88 artış ile Almanya ikinci, yüzde 13,16 artış ile İngiltere üçüncü oldu. İngiltere’yi <a href="http://www.gazetevatan.com/arama/?Keyword=Bulgaristan">Bulgaristan</a> ve <a href="http://www.gazetevatan.com/arama/?Keyword=%C4%B0ran">İran</a> izledi.</p>
      <p>Türkiye’yi geçtiğimiz Ekim ayında ziyaret eden yabancı sayısı ise yine bir önceki yılın aynı ayına göre yüzde 14,28 arttı ve 4 milyon 291 bin 574 ziyaretçi rakamına ulaşıldı. Ekim 2019 döneminde Türkiye’ye en çok ziyaretçi gönderen ülkeler sıralamasında da yüzde 31,06 artışla Rusya Federasyonu birinci, yüzde 8,57 artışla Almanya ikinci ve yüzde 1,39 artışla Bulgaristan üçüncü sırada yer aldı. Bulgaristan’ı İngiltere ile İran takip etti.</p>
    </article>
  </body>
</html>