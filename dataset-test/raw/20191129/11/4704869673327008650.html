<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/polska-pomaga-kampania-tvp-i-caritas/"/>
    <meta property="og:site_name" content="eKAI"/>
    <meta property="article:published_time" content="2019-11-29T11:55:00+00:00"/>
    <meta property="og:title" content="Polska Pomaga – kampania TVP i Caritas"/>
    <meta property="og:description" content="Od 1 grudnia, przez kolejne niedziele Adwentu, Caritas Polska wraz z Telewizją Polską będą zachęcać do świątecznej pomocy. W tym roku główny akcent kampanii &quot;Polska pomaga&quot; będzie położony n"/>
  </head>
  <body>
    <article>
      <h1>Polska Pomaga – kampania TVP i Caritas</h1>
      <address><time datetime="2019-11-29T11:55:00+00:00">29 Nov 2019, 11:55</time> by <a rel="author">Centrum Medialne Caritas Polska</a></address>
      <p>
        <b>Od 1 grudnia, przez kolejne niedziele Adwentu, Caritas Polska wraz z Telewizją Polską będą zachęcać do świątecznej pomocy. W tym roku główny akcent kampanii „Polska pomaga” będzie położony na interwencje pomocowe na rzecz konkretnych, najbardziej potrzebujących osób, prezentację dzieł miłosierdzia w Polsce, oraz integrację społeczną i zachętę do bardziej solidarnego przeżywania Świąt Bożego Narodzenia.</b>
      </p>
      <p>„Polska pomaga” to niezwykła inicjatywa. Publiczny nadawca i największa organizacja charytatywna w Polsce pokazują jak ważne są empatia i wrażliwość na los tych, którzy potrzebują naszego wsparcia, zwłaszcza w tym wyjątkowym czasie.</p>
      <p>– Na działalność <a href="https://ekai.pl/search/Caritas/">Caritas</a> składają się wielkie, ogólnopolskie akcje i setki lokalnych przedsięwzięć realizowanych przez Caritas diecezjalne. Chcemy pokazać choć część z nich, opowiadając historie konkretnych ludzi – tych, którzy niosą pomoc i tych, którzy z tej pomocy korzystają. Nie byłoby tak wspaniałych owoców tej pracy bez zaangażowania Polaków, którzy włączają się w nasze działania poprzez pomoc finansową, rzeczową i aktywność w wolontariacie. Programy z cyklu „Polska pomaga” będą z jednej strony podziękowaniem dla tych, którzy pomagają razem z nami, a z drugiej – zachętą dla innych, aby poszli w ich ślady – wyjaśnia <a href="https://ekai.pl/search/ks.+Marcin+I%C5%BCycki/">ks. Marcin Iżycki</a>, dyrektor Caritas Polska.</p>
      <p>W tym roku kampanię wesprze również Narodowy Instytut Kultury i Dziedzictwa Wsi. Do zadań tej nowo powołanej instytucji należy m.in. zachowanie dziedzictwa narodowego wsi, badanie i upowszechnianie osiągnięć nauki i kultury oraz kształtowanie postaw patriotycznych wśród mieszkańców obszarów wiejskich.</p>
      <p>– Jesteśmy pełni wdzięczności i uznania dla Caritas za wieloletnią pomoc najbardziej potrzebującym, również tym, którzy żyją na terenach wiejskich – mówi Karol Krajewski, dyrektor Instytutu. – Teraz, w odpowiedzi na to dobro, włączamy całą kulturę i dziedzictwo wsi w tę wspaniałą przedświąteczną akcję pomocy – dodaje.</p>
      <figure>
        <img src="https://ekai.pl/wp-content/uploads/2019/11/polska_pomaga.jpg"/>
      </figure>
      <p>Tym, co wyróżnia kampanię „Polska pomaga” spośród innych medialnych propozycji, poświęconych działaniom charytatywnym, jest jej skala – adekwatna do skali działalności Caritas. Prowadzone na żywo wywiady, połączenia z placówkami Caritas w różnych rejonach Polski – to wszystko zobaczą widzowie TVP na jej ogólnopolskich i lokalnych antenach w grudniowe niedziele.</p>
      <p>– Wszyscy znamy święcę Caritas. Od 26 lat jest ona obecna na wigilijnych stołach Polaków. Jest ona symbolem pomagania i będzie znakiem rozpoznawczym kampanii „Polska pomaga” – dodaje ks. Marcin Iżycki, dyrektor Caritas Polska.</p>
      <p>W najbliższą niedzielę, 1 grudnia 2019 roku, główne wydarzenia kampanii obędą się w Sanoku (diecezja przemyska). Zostaną przedstawione wybrane dzieła miłosierdzia z udziałem m.in.:</p>
      <p>– dzieci i młodzieży z 5 świetlic socjoterapeutycznych oraz wolontariusze Szkolnych Kół Caritas,</p>
      <p>– niepełnosprawnych z Warsztatów Terapii Zajęciowej, Środowiskowego Domu Samopomocy, Niepublicznego Ośrodka Rewalidacyjno-Wychowawczego i Domu Pomocy Społecznej dla mężczyzn z niepełnosprawnością intelektualną,</p>
      <p>– seniorów z Domów Dziennego Pobytu, Klubu Seniora, Domu Dziennej Opieki Medycznej,</p>
      <p>– pracowników i wolontariuszy hospicjów, Zakładu Opiekuńczo-Leczniczego o profilu ogólnym, Zakładu Opiekuńczo-Leczniczego o profilu psychiatrycznym, Domu Pomocy Społecznej dla osób z zaburzeniami psychicznymi,</p>
      <p>– pracowników i opiekunów Domu Matki i Dziecka, noclegowni dla bezdomnych mężczyzn, jadłodajni dla ubogich,</p>
      <p>– przedstawicieli przedstawiciele władz samorządowych, którzy opowiedzą o współpracy z Caritas (Centra Integracji Społecznej, spółdzielnie socjalne, Ośrodek Wsparcia Ekonomii Społecznej).</p>
      <p>Kampanię “<a href="https://ekai.pl/search/Polska+Pomaga/">Polska Pomaga</a>” mozna wesprzeć poprzez:</p>
      <p>– SMS charytatywny o treści POLSKAPOMAGA pod numer 72052 (koszt 2,46 zł z VAT)</p>
      <p>– Świecę Caritas dostępną w parafiach</p>
      <p>– Wpłaty na konto CARITAS POLSKA, ul. Okopowa 55, 01-043 Warszawa, 77 1160 2202 0000 0000 3436 4384</p>
      <footer>Warszawa Ⓒ Ⓟ</footer>
    </article>
  </body>
</html>