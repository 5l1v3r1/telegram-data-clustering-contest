<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabletowo.pl/mapa-30-mi-points-punktow-sprzedazy-xiaomi-w-polsce/"/>
    <meta property="og:site_name" content="Tabletowo.pl"/>
    <meta property="article:published_time" content="2019-11-29T11:25:00+00:00"/>
    <meta property="og:title" content="Oto mapa 30 Mi Points – punktów sprzedaży Xiaomi w Polsce"/>
    <meta property="og:description" content="Xiaomi otwiera dziś większość z 30 planowanych punktów sprzedaży Mi Points w Polsce. Sprawdźcie, jakich miastach je znajdziecie."/>
  </head>
  <body>
    <article>
      <h1>Oto mapa 30 Mi Points – punktów sprzedaży Xiaomi w Polsce</h1>
      <address><time datetime="2019-11-29T11:25:00+00:00">29 Nov 2019, 11:25</time> by <a rel="author" href="https://www.tabletowo.pl/author/kkunat/" target="_blank">Karol Kunat</a></address>
      <p>
        <b>Xiaomi zaplanowało na dziś otwarcie puntów sprzedaży Mi Points w wielkopowierzchniowych sklepach IT, RTV i AGD. Jeśli chcecie poznać miasta, w których się to stanie, zajrzyjcie niżej.</b>
      </p>
      <p><b>Xiaomi, </b>rozszerzając sieć swojej dystrybucji, inwestuje nie tylko w salony sprzedaży Mi Store, ale także w dedykowane przestrzenie w już istniejących sklepach. Firma nazywa je <b>Mi Points. </b>Część z nich jest zlokalizowana w galeriach handlowych. W ten sposób produkty Xiaomi mają wzbogacić ich ofertę oraz ułatwić dostęp do urządzeń marki również w mniejszych miastach.</p>
      <p>30 punktów Mi Points otwartych zostanie na przełomie listopada i grudnia w miastach: Biała Podlaska, Białystok, Brodnica, Częstochowa, Darłowo, Garwolin, Gdynia, Kamień Pomorski, Kostrzyn nad Odrą, Koszalin, Kraków, Kutno, Lębork, Łowicz, Łódź, Ostrów Wielkopolski, Płock, Płońsk, Poznań, Przemyśl, Pyrzyce, Rzeszów, Siedlce, Sławno, Strzelce Krajeńskie, Szczecin, Środa Wielkopolska, Zduńska Wola, Złotów, Żuromin. Dokładne adresy Mi Points oraz lista promocji będą dostępne na <i>mi-home.pl</i> i <i>mi.com/pl.</i></p>
      <p>Co ważne, <b>Mi Points będą zintegrowane ze sklepem mi-home.pl</b>. Oznacza to, że produkty kupione online, klienci będą mogli odebrać w tych lokalizacjach.</p>
      <figure>
        <img src="https://www.tabletowo.pl/wp-content/uploads/2019/11/30-Mi-Point_mapa.png"/>
      </figure>
      <h3>Xiaomi wierzy w sieć sprzedaży stacjonarnej</h3>
      <p>To podejście nie jest dziwne. Choć spora część sprzedaży odbywa się przez internet, Xiaomi docenia wartość sklepów stacjonarnych. Inwestowanie w sprzedaż fizyczną pomogło firmie zdobyć wysoką pozycję wśród producentów smartfonów w rodzimych Chinach oraz Indiach, i tę samą strategię stara się realizować w Polsce.</p>
      <p>Rozwój sieci Mi Points pozwoli na szersze dotarcie do fanów marki. Po ich uruchomieniu, wraz z Mi Stores, stworzą sieć 45 punktów w 36 miastach, w których dostępne będą urządzenia producenta.</p>
      <h3>Otwarcie Mi Store Gdańsk przesunięte</h3>
      <p>Xiaomi poinformowało, że planowane <b>otwarcie salonu Xiaomi w Gdańsku się dziś nie odbędzie</b>. Na razie nie jest znany kolejny termin.</p>
      <blockquote>„Z uwagi na problemy techniczne otwarcie Mi Store w Gdańsku zostanie przesunięte. O nowym terminie poinformujemy wkrótce. Za wszelkie niedogodności przepraszamy.”</blockquote>
      <p>
        <i>źródło: informacja prasowa</i>
      </p>
      <p>Kategorie <a href="https://www.tabletowo.pl/category/wydarzenia-2/">Wydarzenia</a><a href="https://www.tabletowo.pl/category/producenci-2/xiaomi/">Xiaomi</a> Powiązane tematy <a href="https://www.tabletowo.pl/tag/mi-points/">Mi Points</a><a href="https://www.tabletowo.pl/tag/mi-store/">Mi Store</a><a href="https://www.tabletowo.pl/tag/punkty-sprzedazy-xiaomi/">punkty sprzedaży Xiaomi</a><a href="https://www.tabletowo.pl/tag/xiaomi-mi-store/">Xiaomi Mi Store</a></p>
      <p>Jeżeli znalazłeś literówkę w tekście, to daj nam o tym znać zaznaczając kursorem problematyczny wyraz, bądź zdanie i przyciśnij <b>Shift + Enter</b> lub <a href="https://www.tabletowo.pl/mapa-30-mi-points-punktow-sprzedazy-xiaomi-w-polsce/#"><b>kliknij tutaj</b></a>. Możesz też zgłosić błąd pisząc na <b>maila</b>.</p>
      <p>Dziękujemy za zgłoszenie!</p>
      <h3>Komentarze</h3>
    </article>
  </body>
</html>