<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/29/sciopero-generale-nazionale-di-oggi/"/>
    <meta property="og:site_name" content="Il Post"/>
    <meta property="article:published_time" content="2019-11-29T11:37:59+00:00"/>
    <meta property="og:title" content="Lo sciopero generale e nazionale di oggi"/>
    <meta property="og:description" content="Potrebbero esserci disagi per i treni regionali, ma nelle città maggiori non sono previsti scioperi dei trasporti: le cose da sapere"/>
  </head>
  <body>
    <article>
      <h1>Lo sciopero generale e nazionale di oggi</h1>
      <h2>Potrebbero esserci disagi per i treni regionali, ma nelle città maggiori non sono previsti scioperi dei trasporti: le cose da sapere</h2>
      <address>
        <time datetime="2019-11-29T11:37:59+00:00">29 Nov 2019, 11:37</time>
      </address>
      <p>Oggi, venerdì 29 novembre, è in corso uno sciopero generale nazionale, organizzato dal sindacato USB (Unione Sindacale di Base) per <a href="https://www.usb.it/leggi-notizia/ex-ilva-no-ai-ricatti-il-29-novembre-sciopero-generale-liberiamo-taranto-dai-veleni-1307.html">protestare</a> contro la gestione dello stabilimento ex ILVA e richiedere «un intervento pubblico nell’industria e nelle infrastrutture». Oltre allo sciopero è stata organizzata anche una manifestazione a Taranto.</p>
      <figure>
        <iframe data-src="https://twitter.com/usbsindacato/status/1200024302109675520?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gli orari dello sciopero variano da settore a settore: quello ferroviario durerà dalla mezzanotte di venerdì alle 21. Trenord – che gestisce il trasporto regionale in Lombardia – ha fatto sapere che rispetterà le fasce orarie di garanzia che vanno dalle 6 alle 9 e dalle 18 alle 21, durante le quali viaggeranno i treni garantiti in caso di sciopero (che si possono consultare a questa <a href="https://www.trenord.it/it/media-news/avvisi/sciopero-29-novembre.aspx">pagina</a>); anche Trenitalia rispetterà le stesse fasce orarie di garanzia, che valgono solo per i treni regionali (i treni garantiti in caso di sciopero li trovate <a href="https://www.trenitalia.com/it/informazioni/treni_garantiti_incasodisciopero.html">qui</a>). Le Frecce e gli altri treni a lunga percorrenza di Trenitalia non subiranno variazioni. Italo, invece, ha pubblicato la <a href="https://www.italotreno.it/-/media/Images/content/pdf/sciopero/Treni-Garantiti-Italo-Sciopero-29novembre.pdf">lista dei treni garantiti</a>, senza dare ulteriori informazioni sulle modalità di adesione allo sciopero.</p>
      <p>Lo sciopero del trasporto pubblico locale verrà attuato con modalità e orari diversi a seconda della città, anche se non è previsto nessuno sciopero né a Roma né a Milano, dove ci sarà uno <a href="https://www.ilpost.it/2019/11/27/sciopero-atm-milano-giovedi/">sciopero dei trasporti</a> già giovedì. Le città maggiori dove potrebbero esserci disagi sono <a href="http://www.setaweb.it/re/news/2333">Reggio-Emilia</a>, <a href="http://www.setaweb.it/mo/news/2334">Modena</a>, <a href="https://www.tper.it/notizia/2911-sciopero-generale-nazionale-usb-modalit%C3%A0-i-servizi-tper">Bologna</a>, e <a href="https://www.triestetrasporti.it/2019/11/usb-sciopero-generale-indetto-per-venerdi-29-novembre-possibili-disagi-al-servizio-di-trasporto-pubblico-anche-a-trieste/">Trieste</a>. Nessun disagio invece per il trasporto aereo, che non sarà coinvolto dallo sciopero.</p>
      <related>
        <h4>Articoli Correlati</h4>
        <a href="https://www.ilpost.it/2019/11/29/black-friday-2019-diretta/"/>
        <a href="https://www.ilpost.it/2019/11/28/classifiche-gironi-europa-league/"/>
        <a href="https://www.ilpost.it/2019/11/29/migliori-invenzioni-2019-time/"/>
      </related>
    </article>
  </body>
</html>