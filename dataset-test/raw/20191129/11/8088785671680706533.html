<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/sayistay-baskanligi-sozlesmeli-personeli-alim-ilani-sayistay-bilisim-personeli-alimi-basvuru-tarihleri-h544159.html"/>
    <meta property="og:site_name" content="KamuAjans"/>
    <meta property="article:published_time" content="2019-11-29T11:26:52+00:00"/>
    <meta property="og:title" content="Sayıştay Başkanlığı Sözleşmeli Personeli Alım İlanı! Sayıştay Bilişim Personeli Alımı Başvuru Tarihleri..."/>
    <meta property="og:description" content="T.C. Sayıştay Başkanlığı, Bilgi İşlem Birim Başkanlığında istihdam edilmek üzere sözlü sınav sonucunda oluşacak başarı sırasına göre haberde verdiğimiz tabloda gösterilen kadrolar için toplam 11 (onbir) Sözleşmeli Bilişim Personeli istihdamı sağlayacak. Söz konusu Sayıştay sözleşmeli bilişim personeli alım ilanına başvurular 16 Aralık 2019 mesai bitimine kadar devam edecektir."/>
  </head>
  <body>
    <article>
      <h1>Sayıştay Başkanlığı Sözleşmeli Personeli Alım İlanı! Sayıştay Bilişim Personeli Alımı Başvuru Tarihleri...</h1>
      <address><time datetime="2019-11-29T11:26:52+00:00">29 Nov 2019, 11:26</time> by <a rel="author">KamuAjans</a></address>
      <p>
        <b>T.C. Sayıştay Başkanlığı, Bilgi İşlem Birim Başkanlığında istihdam edilmek üzere sözlü sınav sonucunda oluşacak başarı sırasına göre haberde verdiğimiz tabloda gösterilen kadrolar için toplam 11 (onbir) Sözleşmeli Bilişim Personeli istihdamı sağlayacak. Söz konusu Sayıştay sözleşmeli bilişim personeli alım ilanına başvurular 16 Aralık 2019 mesai bitimine kadar devam edecektir.</b>
      </p>
      <p>Sözleşmeli <a href="http://www.kamuajans.com/haberleri/bili%C5%9Fim">bilişim</a> personeli alım ilanı için <a href="http://www.kamuajans.com/haberleri/say%C4%B1%C5%9Ftay">Sayıştay</a> Başkanlığına <a href="http://www.kamuajans.com/haberleri/ba%C5%9Fvuru">başvuru</a> yapmak isteyen adaylar ilan edilen kadrolardan sadece bir tanesine başvurabileceklerdir. Sayıştay başlanlığı <a href="http://www.kamuajans.com/haberleri/s%C3%B6zle%C5%9Fmeli+personel">sözleşmeli personel</a> alımı için başvuruların, 29 Kasım 2019 tarihinden 16 Aralık 2019 tarihi mesai saati bitimine kadar ilanda belirtilen adrese şahsen veya son başvuru tarihinde ulaşacak şekilde posta ile yapılması gerekmektedir.</p>
      <p>2018 veya 2019 yıllarında yapılan Kamu Personeli Seçme Sınavında (KPSS) alınan KPSS P3 puanının %70’i (yüzde yetmiş) ile son beş yıl içinde İngilizce dilinde yapılan Yabancı Dil Bilgisi Seviye Tespit Sınavı (YDS) veya buna denkliği Yükseköğretim Kurulunca kabul edilen YDS dengi puanın %30’unun (yüzde otuz) toplamı esas alınarak yapılacak sıralamaya göre en yüksek puan alan adaydan başlanarak ilan edilen her bir grup ve pozisyon için 4 (dört) katı aday, Sayıştay Başkanlığı tarafından gerçekleştirilecek olan <a href="http://www.kamuajans.com/haberleri/s%C3%B6zl%C3%BC+s%C4%B1nav">sözlü sınav</a>a çağrılacaktır. KPSS P3 puanı olmayan veya belge ibraz etmeyen adayın KPSS P3 puanı 70 (yetmiş), yabancı dil puanı olmayan veya belge ibraz etmeyen adayın yabancı dil puanı 0 (sıfır) olarak değerlendirilecektir. Yapılacak olan sözlü sınav sonucunda oluşacak başarı sırasına göre sözleşmeli bilişim personeli <a href="http://www.kamuajans.com/haberleri/istihdam">istihdam</a> edilecektir.</p>
      <figure>
        <img src="https://www.kartalbakisi.com/images/upload/Screen_Shot_2019-11-29_at_13.21.36.png"/>
      </figure>
      <p>
        <b>GENEL ŞARTLAR</b>
      </p>
      <p>a) 657 sayılı Devlet Memurları Kanunu’nun 48'inci maddesinde sayılan genel şartlara haiz olmak,</p>
      <p>b) Fakültelerin dört yıllık bilgisayar mühendisliği, yazılım mühendisliği, elektrik mühendisliği, elektronik mühendisliği, elektrik ve elektronik mühendisliği ve endüstri mühendisliği bölümlerinden ya da bunlara denkliği Yükseköğretim Kurulunca kabul edilmiş yurt dışındaki yükseköğretim kurumlarından mezun olmak,</p>
      <p>c) Yazılım, yazılım tasarımı ve geliştirilmesi ile bu sürecin yönetimi konusunda veya büyük ölçekli ağ sistemlerinin kurulumu ve yönetimi konusunda ücret tavanı iki katını geçemeyecekler için en az 3 (üç) yıllık, diğerleri için en az 5 (beş) yıllık mesleki tecrübeye sahip bulunmak, (Mesleki tecrübenin belirlenmesinde; bilişim personeli olarak 657 sayılı Kanuna tabi kadrolu veya aynı Kanunun 4'üncü maddesinin (B) bendi ya da 399 sayılı Kanun Hükmünde Kararnameye tabi sözleşmeli statüdeki hizmetler ile özel kesimde sosyal güvenlik kurumlarına prim ödenmek suretiyle işçi statüsünde bilişim personeli olarak geçtiği belgelenen hizmet süreleri dikkate alınır.)</p>
      <p>d) Bilgisayar çevre birimlerinin donanımı ve kurulan ağ yönetimi ve güvenliği hakkında bilgi sahibi olmaları kaydıyla güncel programlama dillerinden en az ikisini bildiğini belgelemek,</p>
      <p>e) Hizmetin gerektirdiği niteliklere, muhakeme yeteneğine ve temsil kabiliyetine sahip olup yoğun iş temposuna ayak uydurabilme ve takım çalışmasına yatkın olmak,</p>
      <p>f) Erkek adaylar için muvazzaf askerlik hizmetini yapmış, ertelemiş veya muvazzaf askerlik hizmetinden muaf ya da yedek sınıfa geçirilmiş olmak.</p>
      <p>
        <b>BAŞVURU ŞEKLİ, YERİ ve TARİHİ</b>
      </p>
      <p>Adaylar ilan edilen grup ve pozisyonlardan sadece bir tanesine başvurabileceklerdir. İlanda belirtilen belgeler eksiksiz ve doğru bir şekilde doldurulduktan sonra, dilekçe ekinde belgelerle birlikte başvuruların; 29 Kasım 2019 tarihinden 16 Aralık 2019 tarihi mesai saati bitimine kadar “<i><b>T.C. Sayıştay Başkanlığı, İnönü Bulvarı (Eskişehir Yolu) 06520 No:45 Balgat/Çankaya/Ankara</b></i>” adresine şahsen veya son başvuru tarihinde Başkanlığımıza ulaşacak şekilde posta ile yapılması gerekmektedir. Postadaki gecikmeler ve diğer sebeplerle bu tarihten sonra başvuranlar ile eksik belge ibraz edenlerin başvuruları kabul edilmeyecektir.</p>
      <p>
        <a href="http://kamuilan.dpb.gov.tr/ilanDetay.aspx?b3ae6a37-4533-464f-92ab-65eb96fd9f0d">İLANIN TÜMÜ İÇİN TIKLAYINIZ</a>
      </p>
    </article>
  </body>
</html>