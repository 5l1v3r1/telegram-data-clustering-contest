<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/business/banka-dsk-puska-nova-programa-za-lojalnost-merci-news_1410922.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="Банка ДСК пуска нова програма за лоялност Merci"/>
    <meta property="og:description" content="Банка ДСК обяви, че предоставя на всички свои клиенти с дебитна или кредитна карта нова програма за лоялност Merci."/>
  </head>
  <body>
    <article>
      <h1>Банка ДСК пуска нова програма за лоялност Merci</h1>
      <address><time datetime="2019-11-29T11:35:00+00:00">29 Nov 2019, 11:35</time> by <a rel="author" href="https://www.actualno.com/editors/uid/137" target="_blank">Actualno.com</a></address>
      <p>Банка ДСК обяви, че предоставя на всички свои клиенти с дебитна или кредитна карта нова програма за лоялност Merci. С нея клиентите получават отстъпки при плащания с карта в над 900 търговски обекти в цялата страна. Отстъпката се начислява директно в момента на плащане на ПОС терминал в съответния магазин, като намаление в общата дължима сума за покупка. <br/><br/><br/>Merci е нововъведение за клиентите на Банка ДСК, а за тези на Експресбанк е валидна от есента на миналата година. Създадена с цел да улеснява притежателите на всички видове дебитни и кредитни карти, издавани от двете финансови институции, инициативата предоставя преференциални условия с атрактивни отстъпки между 5% и 50% от цената, при пазаруване в различни видове търговски обекти. В Merci са включени 30 добре познати търговски марки на българския пазар, разполагащи с над 900 обекта в цялата страна – от сферата на фармацията, здравеопазването, мода, пътувания, спорт, детски стоки, книжарници, горива, автомобилни услуги и много други. Освен постоянните фиксирани отстъпки, предлагани от тези търговци, картодържателите на двете банки могат да бъдат приятно изненадани с допълнителни ексклузивни предложения и комплименти, валидни за лимитиран период от време.</p>
      <figure>
        <img src="https://i.actualno.com/actualno_2013/upload/2019/11/29/0738596001575019753_big.jpg"/>
      </figure>
      <p>Разработеното мобилно приложение Merci позволява на потребителите да се възползват в пълна степен от предлаганите възможности - могат да намират всички търговски обекти в близост, посредством геолокация на мобилните устройства и да се информират за отстъпките спрямо индивидуалните условия на всеки търговец. Също така могат да получават информация за намаления и известия за нови оферти. Всички картодържатели на Банка ДСК и Експресбанк участват автоматично в програмата, като е необходимо само да инсталират безплатното приложение на своите мобилни устройства (от App Store и Google Play) и да регистрират своята карта за разплащания. Двете банкови организации продължават да работят съвместно по прилагането на други нововъведения, които са част от цялостния процес на интеграция, и имат за цел да подобрят допълнително потребителското преживяване. Допълнителна информация за Merci - <b><i><a href="https://dskbank.bg/">ПРОЧЕТЕТЕ ТУК</a></i></b>.</p>
    </article>
  </body>
</html>