<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jansatta.com/entertainment/commando-3-yeh-saali-aashiqui-movie-review-imdb-rating-box-office-collection-day-1-live-commando-3-movie-review-report-download-online/1237134/"/>
    <meta property="og:site_name" content="Jansatta"/>
    <meta property="article:published_time" content="2019-11-29T11:13:14+00:00"/>
    <meta property="og:title" content="Commando 3, Yeh Saali Aashiqui Movie Review, Ratings and Release LIVE Updates: दमदार एक्शन से भरपूर है विद्युत जाम्वाल की कमांडो 3, जबरदस्त सस्पेंश थ्रिलर का डोज है ये साली आशिकी"/>
    <meta property="og:description" content="Commando 3, Yeh Saali Aashiqui Movie Review, Rating and Release LIVE Updates: विद्युत जामवाल को लेकर अगर मूवी बनाई जाए और उसमें एक्शन न हो तो फिर दर्शक भी यही कहेंगे कि आखिर फिर हीरो इसको लिया ही क्यों। बिल्कुल यही सोच को निर्देशक आदित्य दत्त ने भी अपनाया। कहानी भले ही वही पुराने पैटर्न पर हो लेकिन हीरो का एक्शन जबरदस्त दिखाया गया है कमांडो 3 में। मूवी देखने के बाद फैंस जरूर खुश होंगे विद्युत की सॉलिड बॉडी देखकर। हालांकि कमजोर कहानी और स्क्रिप्ट के कारण मूवी का तारतम्य बिगड़ा नजर आ रहा है।"/>
  </head>
  <body>
    <article>
      <h1>Commando 3, Yeh Saali Aashiqui Movie Review, Ratings and Release LIVE Updates: दमदार एक्शन से भरपूर है विद्युत जाम्वाल की कमांडो 3, जबरदस्त सस्पेंश थ्रिलर का डोज है ये साली आशिकी</h1>
      <h2>Commando 3, Yeh Saali Aashiqui Movie Review, Rating, Box Office Collection and Release LIVE Updates: आतंकवाद पर बनी फिल्म कमांडो 3 में आपको विद्युत जामवाल का जबरदस्त एक्शन देखने को मिलेगा, वहीं 'ये साली आशिकी' कॉलेज के उन छात्रों को पसंद आएगी जो थ्रिलर रोमांस देखना पसंद करते हैं।</h2>
      <address><time datetime="2019-11-29T11:13:14+00:00">29 Nov 2019, 11:13</time> by <a rel="author" href="https://www.jansatta.com/author/jansatta-online/" target="_blank">जनसत्ता ऑनलाइन</a></address>
      <p>Commando 3, Yeh Saali Aashiqui Movie Review, Rating and Release LIVE Updates: विद्युत जामवाल को लेकर अगर मूवी बनाई जाए और उसमें एक्शन न हो तो फिर दर्शक भी यही कहेंगे कि आखिर फिर हीरो इसको लिया ही क्यों। बिल्कुल यही सोच को निर्देशक आदित्य दत्त ने भी अपनाया। कहानी भले ही वही पुराने पैटर्न पर हो लेकिन हीरो का एक्शन जबरदस्त दिखाया गया है कमांडो 3 में। मूवी देखने के बाद फैंस जरूर खुश होंगे विद्युत की सॉलिड बॉडी देखकर। हालांकि कमजोर कहानी और स्क्रिप्ट के कारण मूवी का तारतम्य बिगड़ा नजर आ रहा है।</p>
      <p>कमांडो 3 की कहानी आतंकवाद पर आधारित है जिसमें आतंकवादी भारत में भी 9/11 जैसी घटना को अंजाम देना चाहते हैं। विद्युत जाम्वाल के एक्शन सीन्स की हर कोई तारीफ कर रहा है। उनके स्टंट भी चौंकाने वाले लगेंगे।कुल मिलाकर विद्युत जाम्वाल पर ही पूरी मूवी के हिट होने का दारोमदार टिका है। अब बात एक्ट्रेस अदा शर्मा की तो वह इस मूवी में कॉमिक अंदाज में नजर आ रही हैं।</p>
      <p>
        <b>निर्देशक- आदित्य दत्त</b>
      </p>
      <p>
        <b>कलाकार- विद्युत जामवाल, अदा शर्मा, अंगिरा धर, गुलशन देवैया</b>
      </p>
      <p>
        <b>क्रिटिक रेटिंग: 3</b>
        <br/>
        <b>पब्लिक रेटिंग: 3</b>
      </p>
      <h3>प्यार, धोखा और बदले पर आधारित है ‘ये साली आशिकी’ (Yeh Saali Aashiqui Movie Review)</h3>
      <p>‘ये साली आशिकी’ लव बेस्ड स्टोरी है जिसमें बाकी फिल्मों से अलग एक पक्ष दिखाया गया है। इसमें दिखाया गया है कि कैसे कॉलेज टाइम का लव धोखा, नफरत, मैडनेस और रिवेंज तक पहुंच जाता है। ये स्टोरी शिमला के होटल मैनेजमेंट कॉलेज की है, जहां एक लड़का साहिल मेहरा (वर्धन पुरी) और मीति देवड़ा (शिवालिका ओबेरॉय) को एक दूसरे से प्यार हो जाता है। पूरी मूवी इन्हीं की लव स्टोरी और उनकी फैमिली के इर्दगिर्द ही है। ओम पुरी के पोते वर्धन पुरी इस फिल्म से ही बॉलीवुड में डेब्यू कर रहे हैं।</p>
      <p>निर्देशक चिराग रूपरेल ने रोमांटिक थ्रिलर मूवी बनाने की कोशिश तो की है लेकिन एंटरटेनमेंट मसाला की भारी कमी है। सीरियसनेस शायद दर्शकों को बोझिल लग सकती है।</p>
      <p>
        <b>निर्देशक- चिराग रूपरेल</b>
      </p>
      <p>
        <b>कलाकार- वर्धन पुरी, शिवालिका ओबेरॉय, रुसलान मुमताज़, जेसी लीवर</b>
      </p>
      <p>
        <b>क्रिटिक रेटिंग: 3</b>
        <br/>
        <b>पब्लिक रेटिंग: 2</b>
      </p>
    </article>
  </body>
</html>