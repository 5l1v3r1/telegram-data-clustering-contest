<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-mesajul-publicat-de-fiul-premierului-albaniei-dupa-ce-a-aflat-ca-logodnica-sa-a-murit-in-timpul-cutremurului-149101.html"/>
    <meta property="og:site_name" content="Timpul.md"/>
    <meta property="article:published_time" content="2019-11-29T11:23:00+00:00"/>
    <meta property="og:title" content="Mesajul publicat de fiul premierului Albaniei, după ce a aflat că logodnica sa a murit în timpul cutremurului"/>
    <meta property="og:description" content="Viitoarea noră a premierului Albaniei, Edi Rama, se numără printre zecile de persoane care au murit în urma cutremurului puternic de marţi dimineaţă, a confirmat un oficial din echipa premierului, informează Mediafax, care citează CNN. Kristi Reçi, logodnica fiului premierului Albaniei, Gregor Rama, a murit în timpul cutremurului, alături de părinţii şi fratele ei, transmite CNN. Gregor Rama a publicat un mesaj pe contul său de Instagram, acesta scriind că „printre nenumăratele victime ale tragediei se numără şi cea mai apropiată persoană mie, alături de fratele, mama şi tatăl său”, adăugând că cei patru au fost găsiţi „sub dărâmături”."/>
  </head>
  <body>
    <article>
      <h1>Mesajul publicat de fiul premierului Albaniei, după ce a aflat că logodnica sa a murit în timpul cutremurului</h1>
      <address>
        <time datetime="2019-11-29T11:23:00+00:00">29 Nov 2019, 11:23</time>
      </address>
      <p>
        <b>Viitoarea noră a premierului Albaniei, Edi Rama, se numără printre zecile de persoane care au murit în urma cutremurului puternic de marţi dimineaţă, a confirmat un oficial din echipa premierului, informează Mediafax, care citează CNN.<br/><br/>Kristi Reçi, logodnica fiului premierului Albaniei, Gregor Rama, a murit în timpul cutremurului, alături de părinţii şi fratele ei, transmite CNN.<br/><br/>Gregor Rama a publicat un mesaj pe contul său de Instagram, acesta scriind că „printre nenumăratele victime ale tragediei se numără şi cea mai apropiată persoană mie, alături de fratele, mama şi tatăl său”, adăugând că cei patru au fost găsiţi „sub dărâmături”.</b>
      </p>
      <p>Cel puţin 40 de persoane au murit în urma cutremurului cu magnitudinea de 6.4, seismul lovind oraşul Durres, aflat la o distanţă de 36 de kilometri de capitala ţării, Tirana, marţi dimineaţă. Este cel mai puternic seism produs în Albania în ultimii 40 de ani.</p>
      <p>Sute de oameni au fost răniţi, iar multe persoane sunt dispărute, operaţiunile de recuperare fiind încă în desfăşurare.</p>
      <p>În regiune s-au produs mai multe replici marţi dimineaţă, seismele înregistrând magnitudini de 5.0 şi 4.8, potrivit Ministerului Apărării din Albania.</p>
      <p>https://www.digi24.ro/</p>
    </article>
  </body>
</html>