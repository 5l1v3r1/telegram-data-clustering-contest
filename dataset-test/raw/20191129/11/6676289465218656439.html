<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/barbat-tradat-dragoste-vandalizat-mormant-sot-amanta-328352.html"/>
    <meta property="og:site_name" content="Observator"/>
    <meta property="article:published_time" content="2019-11-29T11:04:00+00:00"/>
    <meta property="og:title" content="Un bărbat trădat în dragoste a devastat mormântul soţului unei femei, în Botoşani"/>
    <meta property="og:description" content="Un bărbat de 42 de ani, din Suceava, a fost reţinut de Poliţie după ce, trădat în dragoste, a vandalizat mormântul soţului unei femei din Botoşani şi a lăsat mai multe mesaje deocheate."/>
  </head>
  <body>
    <article>
      <h1>Un bărbat trădat în dragoste a devastat mormântul soţului unei femei, în Botoşani</h1>
      <address><time datetime="2019-11-29T11:04:00+00:00">29 Nov 2019, 11:04</time> by <a rel="author">Alin Tarnovschi</a></address>
      <p>
        <b>
          <b>Un bărbat de 42 de ani, din Suceava, a fost reţinut de Poliţie după ce, trădat în dragoste, a vandalizat mormântul soţului unei femei din Botoşani şi a lăsat mai multe mesaje deocheate.</b>
        </b>
      </p>
      <p>Totul s-a întâmplat în urmă cu aproape două luni, respectiv în perioada 18-19 septembrie, atunci când bărbatul din Suceava a mers în cimitirul din Botoşani, a devastat mormântul unui bărbat şi a lăsat mai multe mesaje deocheate pentru văduva bărbatului decedat.</p>
      <p>Potrivit unor surse, bărbatul a lăsat mai multe bilete cu conţinut cu tentă sexuală la adresa văduvei, chiar pe mormântul soţului ei.</p>
      <p>În urmă cu câteva zile, poliţiştii din Botoşani au efectuat o percheziţie în locuinţa bărbatului din Suceava, ocazie cu care au găsit mai multe probe care l-au plasat pe bărbat la locul faptei.</p>
      <p>Astfel, el a fost reţinut pentru 24 de ore şi urmează să fie prezentat instanţei cu propunere de arestare preventivă.</p>
      <p>Suceveanul este cercetat pentru furt, hărţuire şi profanare de morminte, notează <a href="https://www.monitorulbt.ro/prima-pagina/2019/11/29/razbunare-cu-hartuire-si-profanare-de-morminte/?fbclid=IwAR3YWXQ_MABuKp7dfLE91Qv4yluVeXrHEKRXk-AZbcnyR1EnglH5MwfMFig">monitorulbt.ro</a>.</p>
    </article>
  </body>
</html>