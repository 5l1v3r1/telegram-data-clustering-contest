<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2588703/biv-sokirou-po-golovi-vijskovogo-akij-ubiv-vlasnih-babusu-i-titku-zasudili-do-15-rokiv"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="Бив сокирою по голові: військового, який убив власних бабусю і тітку, засудили до 15 років"/>
    <meta property="og:description" content="Вбивство стало результатом суперечки"/>
  </head>
  <body>
    <article>
      <h1>Бив сокирою по голові: військового, який убив власних бабусю і тітку, засудили до 15 років</h1>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author">Андрій Вацик</a></address>
      <p>
        <i>На Тернопільщині військовий через суперечки вбив власних бабусю та тітку.</i>
      </p>
      <p>Тернопільський міськрайонний суд Тернопільської області 25 листопада 2019 року визнав винним 31-річного військовослужбовця В. у вчиненні злочину, передбаченого п. 1 ч. 2 ст. 115 КК України (умисне вбивство), повідомляє <a href="https://ukrainepravo.com/law-practice/practice_public_prosecutor/viyskova-prokuratura-dovela-vynu-ubyvtsi-dvokh/">Українське право</a>.</p>
      <p>У суді військова прокуратура Тернопільського гарнізону довела, що вказаний правопорушник – уранці 30 січня 2018 року, перебуваючи на території домогосподарства своєї бабці, на ґрунті неприязних відносин, що склались між ним, його тіткою та бабцею, – умисно завдав численні смертельні удари металевим ключем та обухом сокири по голові своїх родичок. Травми, отримані жінками, виявилася несумісними із їхнім життям.</p>
      <p>Суд врахував тяжкість вчиненого злочину і обставини справи та призначив військовослужбовцю максимальне строкове покарання – 15 років позбавлення волі, повідомила «Українському праву» прессекретар військової прокуратури Західного регіону України Юлія Галущак.</p>
    </article>
  </body>
</html>