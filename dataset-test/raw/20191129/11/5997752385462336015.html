<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/sport/fudbal/bonuci-izbegao-bih-totenhem-u-osmini-finala-zbog-murinja_1071517.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="Бонући: Избегао бих Тотенхем у осмини финала због Муриња"/>
    <meta property="og:description" content="Одбрамбени фудбалер Јувентуса Леонардо Бонући изјавио је да би у осмини финала Лиге шампиона желео да избегне Тотенхем, пре свега због португалског стручњака Жозеа Муриња."/>
  </head>
  <body>
    <article>
      <h1>Бонући: Избегао бих Тотенхем у осмини финала због Муриња</h1>
      <h2>ТОРИНО - Одбрамбени фудбалер Јувентуса Леонардо Бонући изјавио је да би у осмини финала Лиге шампиона желео да избегне Тотенхем, пре свега због португалског стручњака Жозеа Муриња.</h2>
      <address>
        <time datetime="2019-11-29T11:56:00+00:00">29 Nov 2019, 11:56</time>
      </address>
      <p>Италијански дефанзивац сматра да ће бивши тренер Интера, Реал Мадрида, као и менаџер Манчестер Јунајтеда и Челсија, препородити лондонски тим који је заузео друго место у групи Ц иза Бајерна, а испред Црвене звезде и Олимпијакоса.</p>
      <figure>
        <img src="http://www.rtv.rs/sr_ci/sport/fudbal/slike/2019/11/29/leonardo-bonuci.jpg"/>
        <figcaption>EPA (ALESSANDRO DI MARCO)</figcaption>
      </figure>
      <p>"Ако бих морао да изаберем тим за избегавања, онда је то Тотенхем. Мурињо им је дао нешто додатно. Може много тога да се промени до утакмица у фебруару, али верујем да ће се Тотенхем вратити на прави пут", рекао је Бонући за Спорт Медијасет.</p>
      <p>Јувентус је потврдио прво место Д групе победом над Атлетико Мадридом и зато ће добити, условно речено, лакшег ривала.</p>
      <p>"Можда је деловало да је лако, али никад није. Имали смо добре резултате и остварили први циљ", навео је искусни штопер.</p>
    </article>
  </body>
</html>