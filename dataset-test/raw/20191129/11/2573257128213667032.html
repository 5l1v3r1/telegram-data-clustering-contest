<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/29/sms-2-0-come-si-attivano-i-messaggi-di-google-che-batteranno-whatsapp-631899"/>
    <meta property="og:site_name" content="tecnoandroid"/>
    <meta property="article:published_time" content="2019-11-29T11:20:35+00:00"/>
    <meta property="og:title" content="SMS 2.0: i messaggi di Google che batteranno Whatsapp"/>
    <meta property="og:description" content="Gli SMS di Google si apprestano ad arrivare sul mercato mondiale e lanciano il guanto di sfida ai due big del settore, Whatsapp e Telegram."/>
  </head>
  <body>
    <article>
      <h1>SMS 2.0: i messaggi di Google che batteranno Whatsapp</h1>
      <h2>Gli SMS di Google si apprestano ad arrivare sul mercato mondiale e lanciano il guanto di sfida ai due big del settore, Whatsapp e Telegram.</h2>
      <address><time datetime="2019-11-29T11:20:35+00:00">29 Nov 2019, 11:20</time> by <a rel="author">Manuel De Pandis</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/sms-google-whatsapp.jpg"/>
      </figure>
      <p><b>Google</b> è un’azienda attenta alle esigenze dei suoi consumatori, pertanto riesce a creare prodotti e servizi che sembrano essere proprio ciò che gli utenti desiderano. Con un parco di applicazioni e software innovative ma anche precise e professionali, e con aggiornamenti costanti ai suoi sistemi operativi, <b>BigG si è guadagnata la fiducia di tutti</b>, anche se esiste un ambito in cui non è mai riuscita a sfondare.</p>
      <p>Stiamo parlando del mondo della messaggistica. Ha già provato in passato con <b>Messaggi</b>, <b>Hangouts, Hangouts Chat</b>, ma nessuna applicazione ha mai lasciato il segno rispetto alla concorrenza: <b>vedasi Skype, Messenger, Telegram e ovviamente, <a href="https://www.tecnoandroid.it/2019/11/28/whatsapp-un-nuovo-modo-per-ascoltare-offline-tutte-le-note-vocali-630007">Whatsapp</a>.</b></p>
      <p>Adesso sembra però che <b>il colosso di Mountain View</b> abbia creato un’idea forte e audace, che potrebbe lanciare il guanto di sfida a tutti i principali <i>competitor</i>. Google lancerà e <b>reinventerà i classici messaggi SMS</b>. Curiosi?</p>
      <h3>Gli SMS 2.0 con il protocollo RCS by Google</h3>
      <p>Basterà scaricare dal <b>Play Store</b> (inizialmente, ma poi arriverà anche sull’App Store), il software “<a href="https://play.google.com/store/apps/details?id=com.google.android.apps.messaging&amp;hl=it"><b>Messaggi</b></a>“. Al momento si è visto che è in pre-rollout in Francia e Inghilterra. Il nuovo sistema partirà dall’interno del sistema operativo, e in questo caso, <b>Android</b>.</p>
      <p>Con il protocollo <b>RCS</b>, ossia <b><i>Rich Communication Services</i></b>, i messaggi SMS per come li conosciamo spariranno, <b>diventando vere e proprie chat multimediali come Whatsapp</b>, ma senza bisogno della rete dati o wireless. Essendo integrata nel s.o., non bisognerà scaricare applicativi di terze parti, ma il tutto verrà gestito come un software di sistema.</p>
      <p>Inizialmente <b>mancheranno le note vocali e la crittografia end-to-end</b>, ma <b>i tecnici hanno assicurato di star lavorando a tali lacune</b><b>per portarle nell’App prima del rilascio globale.</b> Noi siamo molto fiduciosi e curiosi di provare il servizio; voi? Fatecelo sapere qui sotto nei commenti.</p>
    </article>
  </body>
</html>