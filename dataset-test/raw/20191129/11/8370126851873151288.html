<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/istanbul/137607/istanbulda-lodos-ve-saganak-yagis-etkili-oluyor"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="İstanbul'da lodos ve sağanak yağış etkili oluyor"/>
    <meta property="og:description" content="İstanbul'da sabah saatleriyle birlikte lodos etkisini göstermeye başladı. Megakent'te sağanak yağış görülüyor."/>
  </head>
  <body>
    <article>
      <h1>İstanbul'da lodos ve sağanak yağış etkili oluyor</h1>
      <h2>İstanbul'da sabah saatleriyle birlikte lodos etkisini göstermeye başladı. Megakent'te sağanak yağış görülüyor.</h2>
      <address>
        <time datetime="2019-11-29T11:13:00+00:00">29 Nov 2019, 11:13</time>
      </address>
      <p>Meteoroloji'den yapılan uyarıların ardından beklenen lodos sabah saatlerinden itibaren etkisini göstermeye başladı.</p>
      <p>Lodosla birlikte belirli aralıklar da sağanak yağış görülüyor.</p>
      <p>Yapılan uyarılarda kentte yaşayan vatandaşların ulaşımda aksamalar, su baskını, yıldırım, dolu yağışı ve sel gibi olumsuzluklara karşı dikkatli olması gerektiği vurgulanırken, lodosla birlikte çatı uçması, soba zehirlenmesi gibi olumsuzluklara karşı da dikkatli ve tedbirli olunması istendi. </p>
      <h3>SARAYBURNU'NDA DEV DALGALAR</h3>
      <p>Lodos Sarayburnu'nda etkisini gösterdi. Denizde zaman zaman dev dalgalar oluştu. Balıkçılar ise olumsuz hava şartlarına rağmen sahilde balık tutmaya çalıştı.</p>
      <h3>TAKSİM'DE YAĞMUR FIRTINA</h3>
      <p>İstanbul'da etkili olan sağanak yağış ve lodos nedeniyle Taksim Meydanı'ndan geçenler zor anlar yaşadı. Yağmura hazırlıksız yakalananlar, iş yerlerine ait saçakların altında yağmurun dinmesini bekledi. Bazıları yağmurdan korunmak için koşarken, bazı vatandaşların şemsiyelerinin rüzgar nedeniyle ters döndüğü görüldü.</p>
      <h3>YENİBOSNA'DA DA YAĞMUR ETKİLİ OLDU</h3>
      <p>Yağmur ve lodos Yenibosna'da da etkili oldu. Aniden bastıran sağanak yağış nedeniyle vatandaşlar zor anlar yaşadı.</p>
      <p>Vatandaşlardan bazıları köprü altında yağmurun dinmesini bekledi. (DHA)</p>
    </article>
  </body>
</html>