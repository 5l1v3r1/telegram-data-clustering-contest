<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/facebook-razreshi-problemite-s-dostypa-vyzniknali-v-denia-na-blagodarnostta-294093/"/>
    <meta property="og:site_name" content="Investor.bg"/>
    <meta property="article:published_time" content="2019-11-29T11:15:00+00:00"/>
    <meta property="og:title" content="Facebook разреши проблемите с достъпа, възникнали в Деня на благодарността"/>
    <meta property="og:description" content="Според Down Detector около 8 000 потребители на социалната мрежа са били засегнати в различни части на света"/>
  </head>
  <body>
    <article>
      <h1>Facebook разреши проблемите с достъпа, възникнали в Деня на благодарността</h1>
      <h2>Според Down Detector около 8 000 потребители на социалната мрежа са били засегнати в различни части на света</h2>
      <address><time datetime="2019-11-29T11:15:00+00:00">29 Nov 2019, 11:15</time> by <a rel="author">Десислава Йорданова</a></address>
      <p>Проблеми с централните софтуерни системи предизвикаха прекъсване във Facebook и семейството му от приложения, включително Instagram, в четвъртък, когато се отбелязва Денят на благодарността в САЩ, съобщава Ройтерс.</p>
      <p>От компанията заявиха, че работят за възстановяване на достъпа на своите потребители.</p>
      <p>„Разследвахме бързо, започнахме да възстановяваме достъпа и сега наблюдаваме пълното възстановяване“, заяви в съобщение говорител на Facebook.</p>
      <p>#Instagramdown беше втората най-актуална тема в Twitter в световен мащаб с оплаквания от потребители в страни, включително САЩ, Великобритания и Бразилия, съобщава Bloomberg.</p>
      <p>„Ние сме наясно, че някои хора в момента имат проблеми с достъпа до семейството на приложенията на Facebook, включително Instagram. Работим, за да върнем нещата до нормално състояние възможно най-бързо. #InstagramDown”, съобщиха от Instagram, цитирани от Ройтерс.</p>
      <p>Редица потребители са съобщили за проблеми като невъзможност да публикуват снимки и видеоклипове или да влязат в личните си профили, като при опит за влизане се появява съобщение „Facebook ще се върне скоро“.</p>
      <p>Според уебсайта за мониторинг на прекъсванията Down Detector около 8 000 потребители на Facebook са били засегнати в различни части на света.</p>
      <p>„По-рано днес хората може да са имали проблеми с достъпа до семейството на приложенията на Facebook“, гласи изявление на компанията.</p>
      <p>„Върнахме се на 100% за всички“, казват от Facebook, извинявайки се на своите потребители.</p>
      <p>
        <i>По статията работиха: <a href="https://www.investor.bg/novini/261/a/facebook-razreshi-problemite-s-dostypa-vyzniknali-v-denia-na-blagodarnostta-294093/znvygb:qrfvfynin.lbeqnabin@vairfgbe.ot">Десислава Йорданова</a>, редактор <a href="https://www.investor.bg/novini/261/a/facebook-razreshi-problemite-s-dostypa-vyzniknali-v-denia-na-blagodarnostta-294093/znvygb:crgre.arlxbi@tznvy.pbz">Петър Нейков</a></i>
      </p>
      <related>
        <h4>Още по темата</h4>
        <a href="https://www.investor.bg/socialni-mreji/454/a/facebook-s-novo-pridobivane-v-oblastta-na-virtualnata-realnost-293949/"/>
        <a href="https://www.investor.bg/ad-hoc/502/a/facebook-i-google-vse-oshte-slediat-mestopolojenieto-na-potrebitelite-si-chast-2-293654/"/>
      </related>
      <related>
        <a href="https://www.investor.bg/socialni-mreji/454/a/facebook-s-novo-pridobivane-v-oblastta-na-virtualnata-realnost-293949/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/-facebook-e-misterioznata-kompaniia-naddavala-za-pridobivaneto-na-fitbit-293945/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/facebook-obediniava-razplashtaniiata-v-uslugite-si-s-facebook-pay-293089/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/k-nikolov-facebook-e-osnovniiat-igrach-v-industriiata-na-virtualnata-realnost-292997/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/facebook-pokaza-novoto-si-logo-292577/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/vypreki-dobriia-otchet-na-facebook-zukyrbyrg-ochakva-trudna-2020-g--292291/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/facebook-e-tiineidjyr-koito-se-nujdae-ot-pravila-291754/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/instagram-tyrsi-nachin-da-privleche-nedovolnite-ot-youtube-avtori-na-sydyrjanie-290349/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/instagram-vliza-v-bitkata-s-dezinformaciiata-287684/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>