<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/yer-sariyer-sahil-yolu-gole-dondu-258356h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T11:36:00+00:00"/>
    <meta property="og:title" content="Yer Sarıyer! Sahil yolu göle döndü"/>
    <meta property="og:description" content="İstanbul'da bu sabah etkili olan şiddetli yağış nedeniyle Sarıyer'de yollarda su birikintileri oluştu. Ara sokaklardan gelen yağmur suyu, sahil yolunda mazgalların tıkanmasıyla yolda birikirken vatandaşlar zorluk yaşadı."/>
  </head>
  <body>
    <article>
      <h1>Yer Sarıyer! Sahil yolu göle döndü</h1>
      <address><time datetime="2019-11-29T11:36:00+00:00">29 Nov 2019, 11:36</time> by <a rel="author">Yeni Çağ Gazetesi</a></address>
      <p>
        <b>İstanbul'da bu sabah etkili olan şiddetli yağış nedeniyle Sarıyer'de yollarda su birikintileri oluştu. Ara sokaklardan gelen yağmur suyu, sahil yolunda mazgalların tıkanmasıyla yolda birikirken vatandaşlar zorluk yaşadı.</b>
      </p>
      <p>İstanbul'da bu sabah etkili olan şiddetli yağış nedeniyle Sarıyer'de ara sokaklardan gelen yağmur suyu, sahil yolunda mazgalların tıkanmasıyla yolda birikti. Sahil yolundaki araçlar su birikintileri nedeniyle ilerlemekte güçlük çekerken, yolun karşısına geçmek isteyen vatandaşlar da zor anlar yaşadı.</p>
      <p>Su birikintisinin oluştuğu yerlerden biri olan Doğu Muvakkithane Caddesi ile Sakıp Sabancı Caddesi'nin kesiştiği yolda İstanbul Büyükşehir Belediyesi Yol Bakım ve Onarım Müdürlüğü ile Sarıyer Belediyesi ekipleri suyun tahliyesi için çalışma yaptı. Bölge esnafı da çalışmalara destek vererek mazgalları temizledi. Mazgalların temizlenmesiyle birlikte yolda biriken su tahliye edildi.</p>
      <related>
        <a href="https://www.yenicaggazetesi.com.tr/meteorolojiden-saganak-uyarisi-256538h.htm"/>
        <a href="https://www.yenicaggazetesi.com.tr/meteorolojiden-son-dakika-saganak-uyarisi-256421h.htm"/>
      </related>
    </article>
  </body>
</html>