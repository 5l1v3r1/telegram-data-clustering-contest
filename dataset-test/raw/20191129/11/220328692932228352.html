<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/zatvor-grozi-lyuk-beson-407868.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-29T11:19:00+00:00"/>
    <meta property="og:title" content="Затвор грози Люк Бесон"/>
    <meta property="og:description" content="Кинаджията е обвинен, че е уволнил неправомерно асистентката си"/>
  </head>
  <body>
    <article>
      <h1>Затвор грози Люк Бесон</h1>
      <address><time datetime="2019-11-29T11:19:00+00:00">29 Nov 2019, 11:19</time> by <a rel="author">Агенция Стандарт</a></address>
      <p>Люк Бесон беше обвинен, че неправомерно е уволнил бившата си асистентка, докато е била в болнични, съобщиха от „Variety“. 10-месечна условна присъда грози кинаджията, ако бъде осъден, както и глоба от 30 хиляди евро за него и 50 хиляди за компанията му „EuropaCorp“. Въпросната жена, чието име не се разкрива, е самотна майка над 50. Тя работила за Бесон в продължение на 4 години от 2015-а и била уволнена през януари 2018-а вследствие на предполагаеми нарушения. Прокурорът по случая твърди обаче, че е била неправомерно уволнена, докато реално е била в болнични. Жената посетила 4 различни доктора, които й казали, че не е в състояние да работи – включително един, посочен от фирмата на режисьора, и изляза в 13-месечна почивка. Тя твърди още, че била третирана като робиня от Бесон. Съдът ще вземе решение на 8 януари. Стана ясно, че жената и преди е съдила французина и компанията му за прекратяване на договора й. Тя ги е обвинила в дискриминация, но загубила делото, защото нямало основателни доказателства.</p>
    </article>
  </body>
</html>