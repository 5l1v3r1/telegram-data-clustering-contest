<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/boninsegna-lukaku-martinez-gran-coppia-ricordano-me-e-bettega-ma-a-gennaio-serve-comunque-una-punta-324314"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T11:13:15+00:00"/>
    <meta property="og:title" content="Boninsegna: &quot;Lukaku-Martinez gran coppia, ricordano me e Bettega. Ma a gennaio serve comunque una punta&quot;"/>
    <meta property="og:description" content="Roberto Boninsegna scomoda un paragone importante per la coppia del momento, quella formata da Lukaku e Martinez. &quot;Ricordano me e Bettega, sono diversi e complementari, direi..."/>
  </head>
  <body>
    <article>
      <h1>Boninsegna: "Lukaku-Martinez gran coppia, ricordano me e Bettega. Ma a gennaio serve comunque una punta"</h1>
      <address><time datetime="2019-11-29T11:13:15+00:00">29 Nov 2019, 11:13</time> by <a rel="author">Redazione FcInterNews.it</a></address>
      <p><b>Roberto Boninsegna </b>scomoda un paragone importante per la coppia del momento, quella formata da <b>Lukaku</b> e <b>Martinez</b>. "Ricordano me e Bettega, sono diversi e complementari, direi perfetti - dice al <i>Corriere della Sera</i> -. Noi facemmo insieme tre anni splendidi. Avevo dei dubbi all’inizio, mi devo ricredere. È una grande coppia, soprattutto perché non c’è egoismo, un fatto raro tra attaccanti. Lasciar partire <b>Icardi</b>, uno che i gol li fa sempre, era un rischio. Marotta e Conte hanno avuto un grande coraggio, è stata una mossa azzardata ma indovinata".</p>
      <p>Quanto al passaggio del turno in Champions, Boninsegna dà all'Inter il 60% di possibilità di arrivare agli ottavi. Nella corsa scudetto, al contrario, l'ex centravanti vede ancora avanti la Juventus. "La squadra di Sarri ha un organico migliore. Se davanti si fa male Lukaku non ci sono cambi: a gennaio una punta Marotta deve regalarla a Conte".</p>
      <p>
        <a href="https://www.videointer.it/watch.php?vid=80c69d562">
          <b>VIDEO - SLAVIA-INTER, TRAMONTANA ESULTA CON UNA BANDIERA NERAZZURRA IN STUDIO</b>
        </a>
      </p>
    </article>
  </body>
</html>