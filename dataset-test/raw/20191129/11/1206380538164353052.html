<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ztratila-praci-byt-rodinu-i-dobre-jmeno-jak-vypada-mirka-cejkova-tri-roky-pred-60"/>
    <meta property="og:site_name" content="eXtra.cz"/>
    <meta property="article:published_time" content="2019-11-29T11:21:00+00:00"/>
    <meta property="og:title" content="Ztratila práci, byt, rodinu i dobré jméno: Jak vypadá Mirka Čejková tři roky před 60"/>
    <meta property="og:description" content="Bývaly doby, kdy pomalu nemohla vyjít na ulici, aniž by ji po cestě zastavovaly davy s žádostí o podpis. Bývalá hvězda Televizních novin Mirka Čejková (57) už ale profesi moderátorky dávno pověsila na hřebík a věnuje se koučingu. Jak dnes vypadá a čím si v životě musela projít?"/>
  </head>
  <body>
    <article>
      <h6 class="kicker">PROMĚNA</h6>
      <h1>Ztratila práci, byt, rodinu i dobré jméno: Jak vypadá Mirka Čejková tři roky před 60</h1>
      <address><time datetime="2019-11-29T11:21:00+00:00">29 Nov 2019, 11:21</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/28/29/2829154-247906-cejkovaspoj-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Mirka Čejková před lety s Pavlem Zunou a nyní. Vrásky přibyly, úsměv zůstal.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/2a/88/2a88763-247899-cejkova04-2560x0-shrink.jpg"/>
          <figcaption>Mirka Čejková dnes. Přibyly vrásky, úsměv zůstal.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/bb/b5/bbb5c71-146180-zuza-2560x0-shrink.jpg"/>
          <figcaption>S Pavlem Zunou byli u diváků velmi oblíbení.<cite>Prima</cite></figcaption>
        </figure>
        <figure>
          <img src="https://www.extra.cz/images/thumbs/ac/c0/acc0862-247901-cejkova02-2560x0-shrink.jpg"/>
          <figcaption>Mirka Čejková je konečně spokojená s životem.<cite>Facebook</cite></figcaption>
        </figure>
        <figcaption>
          <a href="https://www.extra.cz/ztratila-praci-byt-rodinu-i-dobre-jmeno-jak-vypada-mirka-cejkova-tri-roky-pred-60/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Bývaly doby, kdy pomalu nemohla vyjít na ulici, aniž by ji po cestě zastavovaly davy s žádostí o podpis. Bývalá hvězda Televizních novin Mirka Čejková (57) už ale profesi moderátorky dávno pověsila na hřebík a věnuje se koučingu. Jak dnes vypadá a čím si v životě musela projít?</b>
      </p>
      <p><b>„Nefunguji v žádném veřejném prostoru, tak si myslím, že můj život je pro lidi docela nezajímavý. Stýkám se s mnohem mladšími lidmi a nic takového (jako její sláva – pozn. red.) už tam naštěstí nefunguje. Naštěstí. Žiju se svými dětmi, mám obyčejný život, normálně pracuju a to je tak všechno,“</b> prohlásila pro eXtra.cz <a href="https://www.extra.cz/tema/mirka-cejkova">Mirka Čejková</a>, které se po mediální známosti nestýská.</p>
      <h3>Práce</h3>
      <p>Čejková má syny Alexe a Felixe a postiženou dceru Petru (31). Alex (21) dřív amatérsky hrál americký fotbal, už se mu ale nevěnuje. Felix (18) je úspěšným obráncem fotbalové Sparty.</p>
      <p>Čejková, která se ve zpravodajství naposledy ukázala na <a href="https://www.extra.cz/tema/tv-prima">Primě</a>, kde skončila před deseti lety, se proslavila především na <a href="https://www.extra.cz/tema/tv-nova">Nově</a>. Tam mezi lety 1999 a 2002 tvořila dvojici s <a href="https://www.extra.cz/tema/pavel-zuna">Pavlem Zunou</a>. Nyní radí firmám s mediální prezentací, jednotlivcům zase ohledně motivace.</p>
      <h3>Krize</h3>
      <p><b>„Měla jsem období, kdy jsem byla hodně dole. Ztratila jsem práci, byt, rodinu a dobré jméno. Figurovala jsem na stránkách bulváru. Byla jsem v panice a cítila jsem napětí. Musela jsem dosáhnout vnitřního klidu. Pak přišlo něco, co mě dovedlo k tomu, jak chci život žít ve vyrovnanosti,“</b> vzpomínala Čejková nedávno na jedné veřejné přednášce s tím, že dnes je naprosto spokojená a věnuje svou energii jen tomu, co jí přináší vnitřní uspokojení.</p>
      <p>A díky jejím komplikacím v osobním životě se prý i její kluci naučili, že žádná překážka v životě není problém a dá se řešit.</p>
    </article>
  </body>
</html>