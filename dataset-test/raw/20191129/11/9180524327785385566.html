<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/asus_rtx_2080_ti_megcsapta_tel_szele.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="Az ASUS RTX 2080 Ti-ját megcsapta a tél szele"/>
    <meta property="og:description" content="A tajvani multi legújabb videokártyája kifejezetten gusztusosra sikeredett, és egy kis gyári tuningot is kapott."/>
  </head>
  <body>
    <article>
      <h1>Az ASUS RTX 2080 Ti-ját megcsapta a tél szele</h1>
      <address><time datetime="2019-11-29T11:29:00+00:00">29 Nov 2019, 11:29</time> by <a rel="author" href="https://prohardver.hu/tag/synthwave.html" target="_blank">Synthwave</a></address>
      <p>Az ASUS úgy látszik, hogy némi ihletet merített a GALAX munkásságából (HOF VGA-k), ugyanis elkészítette a <a href="https://www.asus.com/ROG-Republic-Of-Gamers/ROG-STRIX-RTX2080TI-O11G-WHITE-GAMING/">ROG Strix GeForce RTX 2080 Ti White Edition</a> kártyát, ami nevéből adódóan leginkább fehérben pompázik. Azért csak leginkább, mert bár a hűtés RGB LED-ekkel meghintett burkolata, a ventilátorok, a kábelezés és a backplate ugyan könnyedén beleolvadna a havas tájba, a nyomtatott áramköri lap megmaradt feketének, ezzel is szolgáltatva egy minimális kontrasztot az egyszeri szemlélődő számára.</p>
      <slideshow>
        <figure>
          <img src="https://prohardver.hu/dl/cnt/2019-11/156730/asus_rog_strix_2080_ti_white_edition_02a.jpg"/>
        </figure>
        <figure>
          <img src="https://prohardver.hu/dl/cnt/2019-11/156730/asus_rog_strix_2080_ti_white_edition_03a.jpg"/>
        </figure>
        <figure>
          <img src="https://prohardver.hu/dl/cnt/2019-11/156730/asus_rog_strix_2080_ti_white_edition_01a.jpg"/>
        </figure>
      </slideshow>
      <p>A grafikus vezérlő 1770 MHz-es GPU Boosttal, valamint érintetlen, 14 GHz-es effektív memória-órajellel érkezik. A GPU Boost egyébként 120 MHz-cel haladja meg a szimpla ROG Strix RTX 2080 Ti O11G ezen paraméterét, és csak 30 MHz-cel marad el a ROG Matrix RTX 2080 Ti-tól.</p>
      <p>Az ASUS GeForce RTX 2080 Ti White Edition meglehetősen borsos áron kerül kereskedelmi forgalomba, hiszen nem kevesebb, mint 1600 eurót kérnek érte.</p>
    </article>
  </body>
</html>