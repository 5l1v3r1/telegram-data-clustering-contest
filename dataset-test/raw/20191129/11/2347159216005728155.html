<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/astralis-i-liquid-w-polfinalach-ecs-dzis-poznamy-ich-przeciwnikow/"/>
    <meta property="og:site_name" content="IzakTV"/>
    <meta property="article:published_time" content="2019-11-29T11:36:42+00:00"/>
    <meta property="og:title" content="Astralis i Liquid w półfinałach ECS! Dziś poznamy ich przeciwników"/>
    <meta property="og:description" content="Wczorajsze zmagania na finałach ósmego sezonu ECS, mimo że wzbudziły wiele emocji, obyły się bez niespodzianek. Miejsce w półfinale turnieju zagwarantował sobie duet faworytów, czyli Liquid oraz Astralis. Dziś dowiemy się, jakich przeciwników w 1/2 finału spotkają Amerykanie i Duńczycy. Poprzedni dzień zainaugurowały spotkania w formacie BO1. Najciekawszy przebieg bez wątpienia miała potyczka Astralis z […]"/>
  </head>
  <body>
    <article>
      <h1>Astralis i Liquid w półfinałach ECS! Dziś poznamy ich przeciwników</h1>
      <address><time datetime="2019-11-29T11:36:42+00:00">29 Nov 2019, 11:36</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Wczorajsze zmagania na finałach ósmego sezonu ECS, mimo że wzbudziły wiele emocji, obyły się bez niespodzianek. Miejsce w półfinale turnieju zagwarantował sobie duet faworytów, czyli Liquid oraz Astralis. Dziś dowiemy się, jakich przeciwników w 1/2 finału spotkają Amerykanie i Duńczycy.</b>
      </h4>
      <p>Poprzedni dzień zainaugurowały spotkania w formacie BO1. Najciekawszy przebieg bez wątpienia miała potyczka <b>Astralis</b> z <b>Sharks,</b> w której obie ekipy do ostatniego momentu nie dawały za wygraną. Brazylijczycy mieli nawet szansę, aby całe spotkanie zamknąć wynikiem 16:14, jednak wtedy sytuację uratował Andres <b>“Xyp9x“</b> Højsleth. W dogrywce Duńczycy pokazali klasę i ze spokojem zwyciężyli to starcie.</p>
      <p>Z pozostałych potyczek należy wyróżnić jeszcze tę pomiędzy <b>fnatic</b> i <b>MIBR,</b> ale nie ze względu na zacięty przebieg meczu, a z powodu kapitalnego występu Jespera <b>“JW“</b> Wecksella. Szwed uzyskał powalające statystyki na poziomie<b> 34-12</b>, co przełożyło się na rating wynoszący <b>2.00</b>.</p>
      <p>Pojedynki wygranych skończyły się na dwóch mapach, a na placu boju polegli wcześniej wspominani pomarańczowi, oraz Amerykanie z <b>Evil Geniuses.</b> Mimo to, to właśnie te dwie ekipy mają większą szansę na awans do półfinałów, ponieważ w przeciwieństwie do pozostałych czterech ekip, od pełni szczęścia dzieli ich tylko jedna seria.</p>
      <p>Spośród dzisiejszych bitew szczególną uwagę trzeba poświęcić tej brazylijskiej. <b>MIBR</b> kontra <b>Sharks</b> o pozostanie w turnieju bez wątpienia dostarczy multum emocji i powinno zostać najlepszą batalią dnia. Dodatkowe smaczku dodaje fakt, że obie te formacje nie miały jeszcze okazji się ze sobą zmierzyć, tak więc pierwszy mecz o taką stawkę może być naprawdę niezapomniany.</p>
      <p>Wczorajsze wyniki- mecze otwierające:</p>
      <ul>
        <li><b>Evil Geniuses</b> vs <b>AVANGAR</b> – <b>16:10</b> (Dust2)</li>
        <li><b>Liquid</b> vs <b>NiP</b> – <b>16:4</b> (Mirage)</li>
        <li><b>Astralis</b> vs <b>Sharks</b> – <b>19:15</b> (Nuke)</li>
        <li><b>fnatic</b> vs <b>MIBR</b> – <b>16:9</b> (Inferno)</li>
      </ul>
      <p>Mecze wygranych:</p>
      <p><b>Liquid</b> vs <b>Evil Geniuses</b> – <b>2:0</b></p>
      <ul>
        <li>Inferno – 16:4</li>
        <li>Dust2 – 16:14</li>
      </ul>
      <p><b>Astralis</b> vs <b>fnatic</b> –<b> 2:0</b></p>
      <ul>
        <li>Nuke – 16:6</li>
        <li>Inferno – 16:14</li>
      </ul>
      <p>Dzisiejsze spotkania finałów ósmego sezonu <b>ECS:</b></p>
      <ul>
        <li><b>AVANGAR</b> vs <b>NiP</b> – 16:00</li>
        <li><b>Sharks</b> vs <b>MIBR</b> – 19:00</li>
        <li><b>Evil Geniuses</b> vs <b>AVANGAR</b>/<b>NiP</b> – 22:00</li>
        <li><b>fnatic</b> vs <b>Sharks</b>/<b>MIBR</b> – 1:00</li>
      </ul>
      <p>Transmisję ze wszystkich spotkań można będzie śledzić <a href="https://www.twitch.tv/izakooo">na kanale Piotra <b>“Izaka“</b> Skowyrskiego</a>.</p>
    </article>
  </body>
</html>