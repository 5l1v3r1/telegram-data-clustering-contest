<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905739/paintsil-is-helemaal-terug-bij-krc-genk-ja-ik-heb-het-zwaar-gehad-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T11:15:00+00:00"/>
    <meta property="og:title" content="Paintsil is helemaal terug bij KRC Genk: &quot;Ja, ik heb het zwaar gehad&quot;"/>
    <meta property="og:description" content="Onder Felice Mazzu was hij nergens meer, maar Hannes Wolf rekent wél op Joseph Paintsil. Hij staat al twee wedstrijden in de basis en sluit zo een moeilijke periode af."/>
  </head>
  <body>
    <article>
      <h1>Paintsil is helemaal terug bij KRC Genk: "Ja, ik heb het zwaar gehad"</h1>
      <address>
        <time datetime="2019-11-29T11:15:00+00:00">29 Nov 2019, 11:15</time>
      </address>
      <p>
        <b>Onder Felice Mazzu was hij nergens meer, maar Hannes Wolf rekent wél op Joseph Paintsil. Hij staat al twee wedstrijden in de basis en sluit zo een moeilijke periode af.</b>
      </p>
      <p>"Mazzu heeft me nooit verteld waarom ik niet meer tot de selectie behoorde", klinkt het in <i>Het Nieuwsblad. </i>"Dat hoefde hij ook niet te doen. Een trainer neemt zijn beslissing in eer en geweten, dat moet ik accepteren. Maar het was wel heel zwaar, vooral op mentaal vlak. Als je bijna twee maanden niet speelt, doet dat toch iets met je."</p>
      <p>Wolf geeft Paintsil nu meteen het vertrouwen. "Natuurlijk was ik erg verrast dat ik plots weer in de basis stond. De trainer heeft vooraf met me gepraat, met alle spelers trouwens. Hij geeft heel het team een nieuwe adrenalinestoot en pusht iedereen vooruit. Ik moest acties blijven maken, ook al verloor ik de bal tien keer na mekaar, zei hij. Dat gaf me vertrouwen. Ik denk dat ik het niet beschaamd heb."</p>
      <p>Paintsil maakt zich nu op voor STVV. "Ik sta te popelen om te scoren en de drie punten te pakken. We zouden de fans graag de zege schenken in de derby. Zij hebben dit seizoen te vaak te lang op een zege moeten wachten. Maar die krijgen we niet zomaar cadeau, in het voetbal bestaat geen tovenarij, alleen hard werken. Dan word je op den duur altijd beloond. Dat heb ik zelf aan den lijve kunnen ondervinden."</p>
      <aside>Lees meer<br/><a href="https://www.voetbalprimeur.be/nieuws/905716/coucke-gesteund-bij-krc-genk-maak-er-geen-keeperskwestie-van-.html?campname=highlighted-content&amp;camplink=onderaan">Genk getipt: "Als je Coucke nu afserveert, maak je de zaak alleen maar erger"</a></aside>
    </article>
  </body>
</html>