<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/media/tv/ascolti-tv-adrian-quarta-puntata.html"/>
    <meta property="og:site_name" content="Today"/>
    <meta property="article:published_time" content="2019-11-29T11:20:00+00:00"/>
    <meta property="og:title" content="Ascolti tv, ‘Adrian’ scende ancora: Rai Uno in vetta con 'La Famiglia von Trapp’"/>
    <meta property="og:description" content="La quarta puntata dello show di Celentano su Canale 5 ha registrato il dato più basso della stagione, ben lontano da quello raggiunto dal film diretto concorrente"/>
  </head>
  <body>
    <article>
      <h1>Ascolti tv, ‘Adrian’ scende ancora: Rai Uno in vetta con 'La Famiglia von Trapp’</h1>
      <h2>La quarta puntata dello show di Celentano su Canale 5 ha registrato il dato più basso della stagione, ben lontano da quello raggiunto dal film diretto concorrente</h2>
      <address><time datetime="2019-11-29T11:20:00+00:00">29 Nov 2019, 11:20</time> by <a rel="author">Redazione</a></address>
      <p><b>Adrian</b> non va proprio, non decolla, anzi: a leggere i dati relativi agli ascolti televisivi di ieri 28 novembre 2019, <b>lo share</b> della <a href="http://www.today.it/tag/adrian/">quarta puntata </a>del programma trasmesso da Canale 5 in prima serata è stato il più basso della stagione, <b>l’11,11%</b>, con ‘soli’ 2.695.000 spettatori interessati a Celentano, ai suoi <a href="http://www.today.it/media/tv/adrian-morgan-celentano.html">ospiti </a>e ai suoi <a href="http://www.today.it/media/tv/celentano-ilaria-cucchi-dedica-adrian.html">monologhi.</a></p>
      <p>Un calo importante se si considerano i dati del nuovo debutto passato dal 15% della <a href="http://www.today.it/media/tv/ascolti-tv-giovedi-7-novembre-celentano-adrian.html">prima puntata</a> al 13% della <a href="http://www.today.it/media/tv/ascolti-tv-giovedi-14-novembre-adrian-celentano.html">seconda</a> e 14% della <a href="http://www.today.it/media/tv/ascolti-tv-adrian-terza-puntata-21-novembre-2019.html">terza</a>, lontani alla soglia disastrosa dell’<b>8.92%</b> <a href="http://www.today.it/media/tv/ascolti-tv-lunedi-4-febbraio.html">del 4 febbraio scorso,</a> ma comunque ben lontani dalla media dell’ammiraglia Mediaset. Il podio della prima serata va, infatti, a Rai Uno che, con '<b>La Famiglia von Trapp - Una vita in musica'</b>, film diretto da Ben Verbong e interpretato da Matthew Macfadyen, Rosemary Harris, Eliza Bennett e Yvonne Catterfeld, ha messo a segno il 14,46% di share con 3.286.000 spettatori.</p>
      <h3>Ascolti tv di giovedì 28 novembre 2019</h3>
      <p>Per quanto riguarda i dati delle altre reti, <b>Rete4 </b>con 'Dritto e rovescio' ha registrato 1.406.000 spettatori e share dell'8,11%. Su <b>Rai2</b> il film 'Frozen. Il Regno di ghiaccio' ha convinto 1.680.000 spettatori con uno share del 7,02%. Su I<b>talia1</b> il film 'The Transporter Legacy' ha totalizzato 1.672.000 spettatori con uno share del 6,96%. Su <b>Rai3 </b>la seconda puntata di 'Stati Generali' ha richiamato l'attenzione di 1.250.000 spettatori per uno share del 5,93% (in calo rispetto al 6.9% della prima puntata); 'Piazzapulita' su<b> La7 </b>ha raccolto davanti al piccolo schermo 901.000 spettatori con uno share pari al 5,13%.</p>
    </article>
  </body>
</html>