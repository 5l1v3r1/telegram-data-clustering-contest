<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/yunan-polisinden-vahset-29111933.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T11:31:00+00:00"/>
    <meta property="og:title" content="Yunan polisinden vahşet"/>
    <meta property="og:description" content="Yakalanan kaçaklar alınan ifadelerinde, Yunan polisi tarafından dövülüp sınıra getirilerek zorla bindirildikleri botla, Türkiye'ye gönderildiklerini söyledi."/>
  </head>
  <body>
    <article>
      <h1>Yunan polisinden vahşet</h1>
      <h2>Yakalanan kaçaklar alınan ifadelerinde, Yunan polisi tarafından dövülüp sınıra getirilerek zorla bindirildikleri botla, Türkiye'ye gönderildiklerini söyledi.</h2>
      <address>
        <time datetime="2019-11-29T11:31:00+00:00">29 Nov 2019, 11:31</time>
      </address>
      <p>Edirne'de 54'üncü Mekanize Piyade Tugay Komutanlığı'na bağlı sınır devriye ekipleri, Meriç Nehri'nin geçtiği Yunanistan'a sınır bölgede, gece yarısı yaptığı denetimlerde aralarında kadın ve çocukların da bulunduğu, Bangladeş, Pakistan, Afganistan ve Cezayir uyruklu 68 kaçak göçmen yakaladı. Yakalanan kaçaklar alınan ifadelerinde, Yunan polisi tarafından dövülüp sınıra getirilerek zorla bindirildikleri botla, Türkiye'ye gönderildiklerini söyledi. Kaçaklardan 6’sının yaralı olduğu belirlendi.</p>
      <p>
        <b>“2 SAAT BOYUNCA DÖVDÜLER”</b>
      </p>
      <p>Sağlık kontrolü için hastaneye getirilen göçmenlerden Afganistan uyruklu Rahber Yusufi, Yunan polislerin dövüp, kolunu kırdığını belirterek, "<b>5 Yunan polisi beni 2 saat boyunca sopayla dövdü. Aldığım darbeler sonucu kolum kırıldı, sırtımda derin izler var. Konuşmama izin vermediler. Onlarda hiç vicdan yok. Türk askeri bize çok yardım etti. Canımızı zor kurtardım</b>" dedi.</p>
      <p>İsmi öğrenilemeyen bir başka Afganistanlı ise aldığı darbeler sonucu ayak parmaklarının kırıldığını ifade etti. 6 yaralıdan 2'sinin tedavisinin sürdüğü bildirildi. Diğer 66 kaçak göçmen ise Edirne İl Göç İdaresi'ne götürüldü.</p>
      <p>
        <b>“YUNAN ULUSLARARASI ANLAŞMAYA UYMUYOR”</b>
      </p>
      <p>Yunanistan'ın, uluslararası sözleşmelere aykırı olduğu belirtilse de <b>“deport”</b> ya da <b>“push back”</b> de (geri itme) denilen uygulamayla ülkeye giren binlerce kişiyi Türkiye'ye geri gönderiyor. Yunanistan gecenin ilerleyen saatlerinde özelikle sis ve yağışlı günlerde nehrin karşı tarafından, ağaçlık alanlardan göçmenleri bota bindirip Türkiye'ye zorla itiyor.</p>
      <figure>
        <img src="https://odatv.com/images2/2019_11/2019_11_29/291120190927178283607.jpg"/>
      </figure>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>5,257 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/24-saatte-53-ihlal-06081944.html"/>
        <a href="https://odatv.com/turkiyenin-dort-bir-yaninda-1-mayis-manzaralari-01051916.html"/>
        <a href="https://odatv.com/turkiyenin-cogu-neden-oluyor-26041927.html"/>
        <a href="https://odatv.com/yunanistan-iki-turk-askerini-gozaltina-aldi-09091844.html"/>
        <a href="https://odatv.com/yunanistan-teroristler-icin-guvenli-ulke-22081819.html"/>
        <a href="https://odatv.com/yunanistan-iade-kararini-durdurdu-04081825.html"/>
        <a href="https://odatv.com/yunanistanda-nufus-alarmi-08071812.html"/>
        <a href="https://odatv.com/turkiye-hangi-konuda-birinci-cikti-16061817.html"/>
        <a href="https://odatv.com/darbe-cagrisi-yapan-sagci-vekil-tutuklandi-15061821.html"/>
        <a href="https://odatv.com/turkiyedeki-tutuklu-askerler-icin-yunanistanda-eylem-12031800.html"/>
        <a href="https://odatv.com/turkiyeye-karsi-hareket-cagrisi-28021814.html"/>
        <a href="https://odatv.com/ne-umdular-ne-buldular-0310161200.html"/>
        <a href="https://odatv.com/turkleri-olduren-irkci-cetenin-dosyalari-selde-kayboldu-1105161200.html"/>
        <a href="https://odatv.com/turkiye-sinirinda-bombali-saldiri-1310141200.html"/>
        <a href="https://odatv.com/o-proje-yeniden-basliyor-1210141200.html"/>
        <a href="https://odatv.com/direnisin-sembolu-oldu-0910141200.html"/>
        <a href="https://odatv.com/yabanci-ordular-turkiyeye-geliyor-3009141200.html"/>
        <a href="https://odatv.com/bu-belge-ortaligi-karistiracak-3009141200.html"/>
        <a href="https://odatv.com/turkiyeye-sok-cihatci-suclamasi-2409141200.html"/>
        <a href="https://odatv.com/mehmetcik-sen-degil-turkiye-utansin-2009141200.html"/>
      </related>
    </article>
  </body>
</html>