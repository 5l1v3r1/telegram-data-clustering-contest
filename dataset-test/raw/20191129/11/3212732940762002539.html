<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/fener-rum-patrigi-bartholomeos-un-evine-giren-hirsizlar-esra-erol-u-da-soymus-256299-mymagazin"/>
    <meta property="og:site_name" content="Mynet Magazin"/>
    <meta property="article:published_time" content="2019-11-29T11:22:43+00:00"/>
    <meta property="og:title" content="Fener Rum Patriği Bartholomeos’un evine giren hırsızlar Esra Erol’u da soymuş!"/>
    <meta property="og:description" content="Fener Rum Patriği Bartholomeos'un evine hırsızlık girişiminde bulunan 5 şüpheli gözaltına alınmıştı. Bu kişilerin daha önce Esra Erol'un da evini soydukları ortaya çıktı."/>
  </head>
  <body>
    <article>
      <h1>Fener Rum Patriği Bartholomeos’un evine giren hırsızlar Esra Erol’u da soymuş!</h1>
      <h2>Fener Rum Patriği Bartholomeos'un evine hırsızlık girişiminde bulunan 5 şüpheli gözaltına alınmıştı. Bu kişilerin daha önce Esra Erol'un da evini soydukları ortaya çıktı.</h2>
      <address><time datetime="2019-11-29T11:22:43+00:00">29 Nov 2019, 11:22</time> by <a rel="author">Mynet</a></address>
      <p>Fener Rum Patriği Bartholomeos’un evine hırsızlık girişiminde bulunan 5 şüpheli emniyet ekiplerinin 2 haftalık teknik takibinin ardından Kartal’daki bir villada hırsızlık yaparken suç üstü yakalanmış ve gözaltına alınmışlardı.</p>
      <p>Şüphelilerin emniyetteki işlemleri devam ederken, şaşırtan bir detay daha ortaya çıktı. Meğer çete, daha önce Esra Erol’un da evini soymuş.</p>
      <p>İstanbul Asayiş Şube Müdürlüğü Hırsızlık Büro Amirliği ekiplerince, Kartal’da yakalanan şüphelilerin 14-27 Kasım’da Kartal, Maltepe, Üsküdar, Sarıyer ve Beşiktaş’ta, aralarında sunucu Esra Erol’un da bulunduğu 11 tanınmış kişi ile iş insanının evlerinden hırsızlık yaptığı tespit edildi. (AA)</p>
    </article>
  </body>
</html>