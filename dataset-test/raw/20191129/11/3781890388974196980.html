<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/744299"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T11:05:00+00:00"/>
    <meta property="og:title" content="'มือฆ่า'ผัวเมียครูซิ่ง'ดูคาติ'ขาย หอบ3.8แสนหนีลอยนวล"/>
    <meta property="og:description" content="ร้านจยย.รับซื้อ 'ดูคาติ' ของครูเอ็มจากคนร้ายที่ จ.ชลบุรี ยันจ่ายไปในราคา 3.8 แสนบาท มีหลักฐานถูกต้อง เดินทางเข้าให้ข้อมูลตำรวจภาค 2 แล้ว   "/>
  </head>
  <body>
    <article>
      <h1>'มือฆ่า'ผัวเมียครูซิ่ง'ดูคาติ'ขาย หอบ3.8แสนหนีลอยนวล</h1>
      <address>
        <time datetime="2019-11-29T11:05:00+00:00">29 Nov 2019, 11:05</time>
      </address>
      <p>
        <b>ร้านจยย.รับซื้อ "ดูคาติ" ของครูเอ็มจากคนร้ายที่ จ.ชลบุรี ยันจ่ายไปในราคา 3.8 แสนบาท มีหลักฐานถูกต้อง เดินทางเข้าให้ข้อมูลตำรวจภาค 2 แล้ว   </b>
      </p>
      <p>เมื่อวันที่ 29 พ.ย. จากกรณีเจ้าหน้าที่ตำรวจสืบสวนภาค 2 เข้าตรวจสอบที่ร้านซื้อขายรถจยย. บริเวณสี่แยกไฟแดงบายพาสพนัสนิคมถนนสุขประยูร ต.นาป่า อ.เมือง จ.ชลบุรี หลังพบเบาะแสมีคนนำรถจยย.บิ๊กไบค์ ดูคาติ สีแดง ทะเบียน 6 กพ 9678 กรุงเทพมหานคร ของนายอโลชา หรือครูเอ็ม สุภานิชย์ อายุ 33 ปี ครูสอนวิชาฟิสิกส์ ที่เสียชีวิตจากการถูกฆาตกรรมพร้อมน.ส.ปรียาภรณ์ หรือ ครูแนน เพียรงาม อายุ 33 ปี ภรรยาครูสอนวิชาคณิตศาสตร์ มาขายที่ร้านดังกล่าว  <br/><br/>จากแนวทางการสืบสวนพบว่า นายศุภกฤต สุจาศรี​ อายุ​ 22​ ปี​ ชาว อ.สารภี​ จ.เชียงใหม่ ผู้ต้องหาตามหมายจับคดีฆ่าสองสามีภรรยาครูวางแผนทำทีไปติดต่อขอซื้อรถบิ๊กไบค์จากครูเอ็มและมีการทำใบโอนลอยกันไว้ จากนั้นได้จัดฉากฆ่าอำพรางศพให้ดูเหมือนครูเอ็มกับภรรยาทะเลาะวิวาทจนฆ่ากันเองก่อนนำรถไปขายที่ร้านดังกล่าวก่อนหลบหนีไป <br/><br/>ต่อมาผู้สื่อข่าวได้เดินทางไปสอบถามข้อเท็จจริงกับทางร้านซึ่งงดให้สัมภาษณ์กับสื่อแต่ให้ข้อมูลว่า รถจักรยานยนต์บิ๊กไบค์คันดังกล่าวซื้อมาแบบถูกต้องตามกฎหมายในราคา 380,000 บาท เป็นรุ่นท๊อปสุดของรุ่น มีเอกสารซื้อขายถูกต้อง ซึ่งเจ้าหน้าที่ตำรวจก็ตรวจสอบแล้วก็ไม่ได้อายัดหรือยึดรถเอาไว้แต่อย่างใด โดยให้ทางร้านเก็บรักษาเอาไว้ 15 วัน ซึ่งเจ้าของร้านตอนนี้ได้เดินทางไปชี้แจงต่อกองบังคับการตำรวจภูธรภาค 2 แล้ว<br/><br/><b>เจอบิ๊กไบค์'ครูเอ็ม'อยู่ชลบุรี ชี้พิกัด'มือฆ่า'โผล่ดอนเมือง!</b>     </p>
    </article>
  </body>
</html>