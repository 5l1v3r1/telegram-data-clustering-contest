<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/portalas-jonavoszinioslt-pasieke-nauja-vienos-paros-lankomumo-rekorda/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="Portalas jonavoszinios.lt pasiekė naują vienos paros lankomumo rekordą"/>
    <meta property="og:description" content="Lapkričio 28 – ąją  informacinis portalas jonavoszinios.lt pasiekė naują vienos paros lankomumo rekordą. Tą dieną tinklalapį skaitė 20 668 unikalūs lankytojai*, o puslapių parodymai* lapkričio 28-osios parą viršijo visus lūkesčius – net 37 603"/>
  </head>
  <body>
    <article>
      <h1>Portalas jonavoszinios.lt pasiekė naują vienos paros lankomumo rekordą</h1>
      <address>
        <time datetime="2019-11-29T11:35:00+00:00">29 Nov 2019, 11:35</time>
      </address>
      <p>
        <i>Lapkričio 28 – ąją  informacinis portalas jonavoszinios.lt pasiekė naują vienos paros lankomumo rekordą. Tą dieną tinklalapį skaitė 20 668 unikalūs lankytojai*, o puslapių parodymai* lapkričio 28-osios parą viršijo visus lūkesčius – net 37 603 kartai.</i>
      </p>
      <p>Penkerius metus gyvuojantis informacinis portalas jonavoszinios.lt vien tik per lapkričio mėnesį sulaukė daugiau nei pusės milijono puslapio atvertimų – tai rodo lankomumo statistiką fiksuojantis hey.lt.</p>
      <blockquote>Vien tik per lapkričio mėnesį sulaukė daugiau nei pusės milijono puslapio atvertimų</blockquote>
      <p>Analizuojant „Google Analytics“ demografinius rodiklius pagal amžių, tinklalapį dažniausiai aplanko 18-24 metų amžiaus ir 55-64 matų amžiaus skaitytojai. Visą lapkričio mėnesį aktyvesnės skaitytojos buvo moterys.</p>
      <p>Be to, lapkritį paaugo ir skaitomumas mobiliuosiuose įrenginiuose. Iš visų lankytojų, jonavoszinios.lt naujienas mobiliuosiuose įrenginiuose skaito net 84,41 % naudotojų.</p>
      <p>Analizuojant duomenis pagal vietovę, kokių šalių skaitytojai apsilanko tinklalapyje jonavoszinios.lt, abejonių nekyla, kad ištikimiausi skaitytojai Lietuvoje, jų net 92,81 %, tačiau „Google Analytics“ pateikia duomenis, kad mūsų gerbėjų yra ir JAV, Jungtinėje Karalystėje, Vokietijoje, Norvegijoje, Danijoje, Švedijoje, Airijoje, Nyderlanduose, Ispanijoje bei kitose pasaulio šalyse.   </p>
      <p>Portalas jonavoszinios.lt dėkoja skaitytojams, kurie jau penkerius metus su mumis, kad skaito mus ir padeda mums augti.</p>
      <p>
        <i>*Unikalūs lankytojai - kiek skirtingų lankytojų tinklalapyje pabuvoja per dieną.</i>
      </p>
      <p>
        <i>*Puslapių parodymai arba atvėrimai – kai tas pats žmogus aplanko svetainę ir porą kartų per dieną.</i>
      </p>
    </article>
  </body>
</html>