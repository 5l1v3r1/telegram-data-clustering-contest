<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/dove-acquistare-un-titolo-azionario-sottovalutato-di-oltre-il-20/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-29T11:06:17+00:00"/>
    <meta property="og:title" content="Dove acquistare un titolo azionario sottovalutato di oltre il 20%?"/>
    <meta property="og:description" content="Ci sono titoli sottovalutati a Piazza Affari che potrebbero essere un affare se solo si sapesse dove acquistare. Spesso, infatti, un errato timing di"/>
  </head>
  <body>
    <article>
      <h1>Dove acquistare un titolo azionario sottovalutato di oltre il 20%?</h1>
      <address><time datetime="2019-11-29T11:06:17+00:00">29 Nov 2019, 11:06</time> by <a rel="author">Redazione</a></address>
      <p>Ci sono titoli sottovalutati a Piazza Affari che potrebbero essere un affare se solo si sapesse dove acquistare. Spesso, infatti, un errato timing di ingresso potrebbe provocare un mancato guadagno anche se il titolo poi dovesse partire al rialzo. Uno dei compiti del trader, quindi, non è solo quello di individuare titoli sottovalutati pronti ad esplodere al rialzo, ma anche individuare i livelli di trading dove acquistare avendo le probabilità a favore per un’inversione.</p>
      <p>Leonardo è uno dei migliori titoli di Piazza Affari, ma sta vivendo un momento molto difficile in Borsa. Dopo un’analisi della valutazione del titolo e dei suoi punti di forza e debolezza, andremo a individuare i livelli di trading per un ingresso ottimale al rialzo.</p>
      <p>Per leggere la scheda tecnica del titolo Leonardo <a href="https://www.proiezionidiborsa.it/titoli-azionari/leonardo/">clicca qui</a>.</p>
      <h3>Le raccomandazioni su Leonardo degli analisti</h3>
      <p>Gli analisti hanno un ottimo giudizio su Leonardo. Il consenso medio, infatti, è Outperform con un prezzo obiettivo medio che vede il titolo sottovalutato del 22%. Nello scenario più ottimistico la sottovalutazione sale al 44,3%, mentre anche nello scenario più pessimistico Leonardo è sottovalutato del 2,4% circa. Le raccomandazioni degli analisti, quindi, sono molto buone e il consiglio è comprare le azioni Leonardo per guadagnare in Borsa.</p>
      <table bordered="">
        <tr>
          <td>Consenso medio</td>
          <td>OUTPERFORM</td>
        </tr>
        <tr>
          <td>Numero di analisti</td>
          <td>17</td>
        </tr>
        <tr>
          <td>Prezzo obiettivo medio</td>
          <td>13,11  €</td>
        </tr>
        <tr>
          <td>Ultimo prezzo di chiusura</td>
          <td>10,74  €</td>
        </tr>
        <tr>
          <td>Spread / Prezzo obiettivo massimo</td>
          <td>44,3%</td>
        </tr>
        <tr>
          <td>Spread / Prezzo obiettivo medio</td>
          <td>22,0%</td>
        </tr>
        <tr>
          <td>Spread / Prezzo obiettivo minimo</td>
          <td>2,42%</td>
        </tr>
      </table>
      <h3>I punti di forza di Leonardo</h3>
      <ul>
        <li>Storicamente, l’azienda ha rilasciato dati che sono al di sopra delle aspettative.</li>
        <li>L’azienda mostra bassi livelli di valutazione, con un enterprise value pari a 0,68 volte il fatturato.</li>
        <li>La sua bassa valutazione, con un rapporto P/E pari a 9,95 e 8,63 rispettivamente per l’esercizio in corso e 2020, rende il titolo piuttosto interessante per quanto riguarda i multipli di utile.</li>
        <li>Nell’ultimo anno, gli analisti hanno regolarmente rivisto al rialzo le loro previsioni di vendita per l’azienda.</li>
        <li>Nell’ultimo anno, gli analisti che coprono il titolo hanno rivisto significativamente al rialzo le loro aspettative di EPS.</li>
        <li>Gli analisti hanno un giudizio positivo su questo titolo. Il consenso medio raccomanda la sovraponderazione o l’acquisto delle azioni.</li>
        <li>La differenza tra i prezzi correnti e il prezzo obiettivo medio è piuttosto importante e implica un significativo potenziale di apprezzamento del titolo.</li>
      </ul>
      <h3>I punti di debolezza di Leonardo</h3>
      <ul>
        <li>La società non è la più generosa per quanto riguarda i compensi degli azionisti. Allo stato attuale, infatti, il rendimento del dividendo è poco più dell’1%.</li>
      </ul>
      <h3>Analisi grafica e previsionale</h3>
      <p>Leonardo  Finmeccanica (<a href="https://it.tradingview.com/chart/?symbol=MIL%3ALDO">LDO</a>) ha chiuso la seduta del 28 novembre inviariato rispetto alla seduta precedente a 10,74€.</p>
      <p>Come si vede dal grafico seguente, da maggio in poi le quotazioni hanno trovato in area 9,5€-9,7€ un porto sicuro nelle fasi ribassiste. Questo livello di trading, quindi, potrebbe rappresentare un ottimo punto dove acquistare Leonardo Finmeccanica. Aspettare il titolo nell’area indicata vuol dire “risparmiarsi” una perdita di oltre il 10% dai livelli attuali. Poiché recuperare una perdita del 10% vuol dire dover guadagnare ben più del 10%, in questo caso aspettare il livello giusto dove acquistare il titolo potrebbe essere un’ottima opportunità di guadagno. Chiaramente un’operazione di trading del genere impone uno stop rigido per chiusure giornaliere inferiori a 9,5346€. La rottura di questo livello in chiusura di giornata, infatti, determinerebbe un’accelerazione ribassista.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/Leonardo-Giornaliero-1.png"/>
        <figcaption>Leonardo Finmeccanica: proiezione ribassista in corso sul time frame giornaliero. La linea blu rappresenta i livelli di Running Bisector; la linea rossa i livelli de La Nuova Legge della Vibrazione.</figcaption>
      </figure>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/vendere-generali-potrebbe-essere-uno-degli-affari-di-fine-anno/"/>
        <a href="https://www.proiezionidiborsa.it/comprare-subito-un-titolo-petrolifero-per-esplosione-rialzista-in-arrivo/"/>
        <a href="https://www.proiezionidiborsa.it/esplosione-rialzista-in-arrivo-per-un-titolo-del-settore-del-packaging/"/>
      </related>
    </article>
  </body>
</html>