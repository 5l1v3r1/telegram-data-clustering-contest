<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/cassano-inter-barca-spero-messi-riposi-lautaro-pazzesco-ha-cattiveria-e-personalita-324299"/>
    <meta property="og:site_name" content="FcInterNews.it"/>
    <meta property="article:published_time" content="2019-11-29T11:55:04+00:00"/>
    <meta property="og:title" content="Cassano: &quot;Inter-Barça? Spero Messi riposi. Lautaro pazzesco, ha cattiveria e personalità&quot;"/>
    <meta property="og:description" content="&quot;Il problema più grande dell'Inter è Messi, se decide di giocare o no. Se il 10 gioca il Barça è una squadra, senza di lui è un'altra. Credo che..."/>
  </head>
  <body>
    <article>
      <h1>Cassano: "Inter-Barça? Spero Messi riposi. Lautaro pazzesco, ha cattiveria e personalità"</h1>
      <address><time datetime="2019-11-29T11:55:04+00:00">29 Nov 2019, 11:55</time> by <a rel="author">Stefano Bertocchi</a></address>
      <p>"Il problema più grande dell'Inter è <b>Messi,</b> se decide di giocare o no. Se il 10 gioca il Barça è una squadra, senza di lui è un'altra. Credo che Valverde farà riposare tanti giocatori, in particolare spero lo faccia con l'argentino perché è uno che vuole vincere e che diventa pazzo se non riesce a far gol. L'Inter gli manca se non sbaglio". Questo, dopo la notte di Praga, il commento di <b>Antonio Cassano,</b> ospite negli studi di <i>SkySport </i>durante la serata di Europa League, sul proseguo del percorso nerazzurro in Champions League: "Essendo io interista spero che possa passare, ha una grande opportunità. Ma il campo internazionale le grandi squadre non concedono nulla e non regalano le partite". </p>
      <p>Poi, mentre in studio si parla di <b>Paulo Dybala</b>, <i>Fantantonio</i> evidenzia: "Io vedo il ragazzino dell'Inter, <b>Lautaro, </b>che ha diversi anni in meno di Dybala e ha cattiveria e grande personalità, è una roba pazzesca. Paulo deve trovare più personalità quando va a giocare certe partite importanti, anche fuori casa". </p>
      <p>
        <a href="https://www.videointer.it/watch.php?vid=80c69d562">
          <b>VIDEO - SLAVIA-INTER, TRAMONTANA ESULTA CON UNA BANDIERA NERAZZURRA IN STUDIO</b>
        </a>
      </p>
    </article>
  </body>
</html>