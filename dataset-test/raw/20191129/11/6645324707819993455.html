<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/kakvo-se-krie-zad-ntd-njama-takava-dyrjava-news_1410920.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T11:27:00+00:00"/>
    <meta property="og:title" content="Какво се крие зад НТД (&quot;Няма такава държава&quot;)?"/>
    <meta property="og:description" content="Съдът решава до 2 седмици дали партията е законна или не"/>
  </head>
  <body>
    <article>
      <h1>Какво се крие зад НТД ("Няма такава държава")?</h1>
      <address><time datetime="2019-11-29T11:27:00+00:00">29 Nov 2019, 11:27</time> by <a rel="author" href="https://www.actualno.com/editors/uid/136" target="_blank">Любов Павлова</a></address>
      <p>"Няма такава хубава държава" - това била идеята, с която учредителите на партията "Няма такава държава" (НТД) на Слави Трифонов и екипа му са подходили при избора на името. Това обясниха адвокатите на НТД на заседанието в СГС по регистрацията на партията, цитирани от news.bg. <br/><br/><br/>Според защитата, за да се приеме името на партията, учредителите й са подходили с позитивно чувство затова са го избрали. Те не отричат държавността, а казват, че няма такава хубава държава.</p>
      <related>
        <a href="https://www.actualno.com/politics/slavi-trifonov-razkri-koga-registrira-v-syda-partijata-si-njama-takava-dyrjava-news_1395893.html"/>
      </related>
      <p>Защитата изтъква, че с допускането на партията в политиката, държавата щяла да стане още по-хубава, като целите, задачите и начините на постигането е спрямо на закона и Конституцията. По време на днешното заседание магистратите приеха представените писмени доказателствa. Стана ясно, че са изпълнени всички законови изисквания за регистрация на партията, спазени са процедурите, и затова според адвокатите на НТД няма причина партията да не бъде регистрирана съгласно Конституцията. <br/>На заседанието стана ясно, че логото на партията ще бъде синя ръка с линии от цветовете на българското знаме - бяло, зелено и червено. Адвокатите на Слави обясниха още, че така представеното графично изображение на партията не трябва да бъде тълкувано като използване на българското знаме. От държавното обвинение за момента не са оспорвали логото на партията и то най-вероятно ще бъде прието. До 2 седмици трябва да стане ясно дали Софийският градски съд (СГС) ще позволи регистрацията на партията на Слави Трифонов - "Няма такава държава".</p>
      <related>
        <a href="https://www.actualno.com/politics/partijata-na-slavi-trifonov-zashto-beshe-tazi-tajnstvenost-news_1382859.html"/>
      </related>
      <p>Документите по регистрацията бяха <a href="https://www.actualno.com/politics/registriraha-partijata-na-slavi-trifonov-snimki-news_1402908.html">внесени от екипа на Слави</a> в началото на месец ноември. Още при учредяването на партията при заключени врати юристи изразиха съмнения за името на партията, което може да се възприеме като уронващо доброто име и престиж на държавността. <br/><br/>Според проучване на "Тренд" новата партия на Слави Трифонов „Няма такава държава” е четвърта политическа сила в страната. Изследването е реализирано в периода 7-15 ноември 2019 г. чрез пряко полустандартизирано интервю „лице в лице“ сред 1008 души на възраст 18+. Още за нагласите на българите можете да прочетете <a href="https://www.actualno.com/politics/prouchvane-partijata-na-slavi-e-chetvyrta-politicheska-sila-news_1408714.html">ТУК.</a></p>
    </article>
  </body>
</html>