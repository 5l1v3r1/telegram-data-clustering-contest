<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/trziste/Er-Srbija-premasila-ukupan-broj-putnika-iz-2018/571137?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T11:46:21+00:00"/>
    <meta property="og:title" content="&quot;Er Srbija&quot; premašila ukupan broj putnika iz 2018."/>
    <meta property="og:description" content="BEOGRAD - Avio-kompanija &quot;Er Srbija&quot; prije isteka kalendarske godine premašila je ukupan broj putnika iz 2018. godine, prevezavši preko matičnog aerodroma u Beogradu 2.512.324 ljudi, saopšteno je iz ove kompanije."/>
  </head>
  <body>
    <article>
      <h1>"Er Srbija" premašila ukupan broj putnika iz 2018.</h1>
      <address><time datetime="2019-11-29T11:46:21+00:00">29 Nov 2019, 11:46</time> by <a rel="author">Srna</a></address>
      <p>BEOGRAD - Avio-kompanija "Er Srbija" prije isteka kalendarske godine premašila je ukupan broj putnika iz 2018. godine, prevezavši preko matičnog aerodroma u Beogradu 2.512.324 ljudi, saopšteno je iz ove kompanije.</p>
      <p>U taj broj nisu uključeni putnici koji su koristili usluge srpskog nacionalnog avio-prevoznika preko nove baze, aerodroma "Konstantin Veliki" u Nišu, koja je uspostavljena u julu, navodi se u saopštenju.</p>
      <p>U oktobru je prevezeno za 13,37 odsto više putnika u odnosu na oktobar prošle godine, čime je ostvaren najbolji rezultat za taj mjesec od kada kompanija posluje pod imenom "Er Srbija", a trend rasta nastavljen je i u novembru kada je prevezeno za 25 odsto više putnika u odnosu na isti period 2018. godine.</p>
      <p>Nacionalni avio-prevoznik je ove godine uveo direktne letove iz Beograda ka čak deset novih destinacija, uključujući liniju za Istanbul, koja će biti uspostavljena u decembru.</p>
      <p>Uz uvođenje 12 novih linija iz Niša u julu i avgustu, "Er Srbija" je u tekućoj godini ostvarila najsnažniju ekspanziju od osnivanja kompanije, ističe se u saopštenju.</p>
    </article>
  </body>
</html>