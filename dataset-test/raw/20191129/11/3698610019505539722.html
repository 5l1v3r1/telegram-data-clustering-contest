<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/vidstoronennya-ta-disciplinarne-provadzhennya-proti-yanchuka-iniciyuvav-dubilet-nashi-groshi-331315_.html"/>
    <meta property="og:site_name" content="DT.ua"/>
    <meta property="article:published_time" content="2019-11-29T11:58:00+00:00"/>
    <meta property="og:title" content="Відсторонення та дисциплінарне провадження проти Янчука ініціював Дубілет — &quot;Наші гроші&quot;"/>
    <meta property="og:description" content="Керівник АРМА проштрафився на зриві опалювального сезону на ТЕЦ Дубневичів.  "/>
  </head>
  <body>
    <article>
      <h1>Відсторонення та дисциплінарне провадження проти Янчука ініціював Дубілет — "Наші гроші"</h1>
      <h2>Керівник АРМА проштрафився на зриві опалювального сезону на ТЕЦ Дубневичів.  </h2>
      <address>
        <time datetime="2019-11-29T11:58:00+00:00">29 Nov 2019, 11:58</time>
      </address>
      <p>Дисциплінарне провадження і <a href="https://dt.ua/ECONOMICS/zriv-opalyuvalnogo-sezonu-na-lvivschini-kerivnictvo-arma-prityagnuli-do-vidpovidalnosti-330459_.html"><b>відсторонення голови Національного агентства України з питань виявлення, розшуку та управління активами</b> </a>(АРМА) Антона Янчука ініціював міністр Кабінету Міністрів Дмитро Дубілет, повідомляють "<a href="http://nashigroshi.org/2019/11/29/vidstoronennia-yanchuka-z-arma-initsiiuvav-dubilet/">Наші гроші</a>" з посиланням на протокол №19 засідання Кабміну від 15 листопада 2019 року.</p>
      <p>У документі зазначається, що по кадрових питаннях на засіданні Кабміну за пропозицією Дмитра Дубілета вирішили порушити дисциплінарне провадження стосовно голови АРМА Янчука. А комісії з питань вищого корпусу державної служби в установленому порядку доручили здійснити дисциплінарне провадження та за його результатами внести на розгляд уряду відповідні пропозиції.</p>
      <p>Також Кабмін вирішив "погодитися з пропозицією міністра Кабінету Міністрів Дубілета Д. стосовно відсторонення голови АРМА Янчука А. від виконання посадових обов'язків, доручивши Секретаріату Кабінету Міністрів оформити зазначене рішення актом Кабінету Міністрів та подати його в одноденний строк на підпис прем'єр-міністрові".</p>
      <figure>
        <img src="https://image.zn.ua/media/images/original/Nov2019/246291.jpg"/>
      </figure>
      <p>Нагадаємо, що 21 листопада Кабінет міністрів України притягнув до відповідальності та відсторонив від посади керівництво Нацагентства з питань виявлення, розшуку та управління активами, отриманими від корупційних та інших злочинів<a href="https://dt.ua/ECONOMICS/tri-oblasti-uviyshli-v-opalyuvalniy-sezon-bez-pereshkod-328618_.html"><b> через зрив опалювального сезону на Львівщині.</b></a></p>
      <p>Напередодні поїхав Гончарук відвідав міста Новий Розділ та Новояворівськ на Львівщині та заявив, що Кабмін ініціює передачу ТЕЦ в управління компанії групи НАК "Нафтогаз". Причиною зміни управителя без конкурсу, за словами прем'єра, стала заборгованість зарплати, через яку працівники ТЕЦ відмовляються виходити на роботу і місто ризикує лишитися без світла і тепла.</p>
      <footer>За матеріалами: <a href="https://dt.ua/go/aHR0cDovL25hc2hpZ3Jvc2hpLm9yZy8=">Наші гроші</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>