<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/concerto-soprano-annalisa-pellegrini.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="A Manocalzati il concerto del soprano Annalisa Pellegrini"/>
    <meta property="og:description" content="Sabato 30 novembre alle ore 18,00 nella Sala delle Arti a Manocalzati l’Associazione Stravinsky nell’ambito della stagione Innamorati della Musica 2019 presenta il concerto “Ideale …aspettando il Natale 2019”: ad esibirsi ci sarà il soprano Annalisa Pellegrini accompagnata dal pianoforte di Roberto Murra in un programma di liriche per canto e per pianoforte solo."/>
  </head>
  <body>
    <article>
      <h1>A Manocalzati il concerto del soprano Annalisa Pellegrini</h1>
      <address><time datetime="2019-11-29T11:09:00+00:00">29 Nov 2019, 11:09</time> by <a rel="author">Redazione</a></address>
      <ul>
        <li><b>Dove</b> <br/>Manocalzati</li>
        <li><b>Quando</b> <br/>Dal 30/11/2019 al 30/11/2019</li>
      </ul>
      <p>Sabato 30 novembre alle ore 18,00 nella Sala delle Arti a Manocalzati l’Associazione Stravinsky nell’ambito della stagione Innamorati della Musica 2019 presenta il concerto <b>“Ideale …aspettando il Natale 2019”</b>: ad esibirsi ci sarà il soprano Annalisa Pellegrini accompagnata dal pianoforte di Roberto Murra in un programma di liriche per canto e per pianoforte solo.</p>
      <p>Annalisa Pellegrini si diploma in Pianoforte nel 1996 e in Canto Lirico nel 2001. Consegue il Master Internazionale in Direzione di Coro di Musica Sacra con il massimo dei voti nel 2002 ed il Diploma Accademico in Canto Barocco nel 2005. Contemporaneamente si specializza in Vocalità Infantile con il M° C. Boldy, docente al New College di Oxford, ed approfondisce gli studi di Canto Gregoriano, Canto Romano Antico, Lauda Medioevale, Polifonia Primitiva, Polifonia Fiamminga e Canto Fratto. Ha studiato con Emma Kirkby, Katia Ricciarelli e Luciana Serra. Ha continuato il perfezionamento vocale con il M° Robert Kettelson, artista di fama internazionale, importante collaboratore dell'Opera di Parigi e con le maggiori istituzioni musicali d’Europa e con il M°Elio Battaglia. Specializzata in musica sacra, ha cantato per il Santo Padre Giovanni Paolo II e per il Santo Padre Benedetto XVI. Fonda e dirige i cori “Pueri Cantores”, “Cantoria Nova” ed il “Rome Youth Choir” in numerose produzioni e concerti tra cui la tournée in Inghilterra “Ominbus Idem”, patrocinata dall'Istituto Italiano di Cultura di Londra, esibendosi ad Oxford, a Lincoln a Birmingham e a Londra nella St. James's Church di Piccadilly e le produzioni di Tosca e Boheme con il soprano Daniela Dessì ed il tenore Fabio Armilato nel <a href="tel:2008-2009">2008-2009</a> all’Auditorium della Concilazione di Roma. Con il coro di Voci Bianche “Pueri Cantores” ha inciso CD prodotti dalla Rusconi e curati dal M° Andrea Tosi. È stata invitata più volte in trasmissioni Rai. Nel giugno scorso, con le formazioni corali della Civica Scuola, è stata ospite, a Parigi, nella Semaine Culturelle Italienne, con due concerti di Musica Medievale e Musica Popolare, che hanno riscosso grande successo di pubblico e di critica.</p>
      <p>Sarà possibile l’ingresso in Sala a partire dalle ore 17.30; costo del biglietto euro 7,00 (gratuito per gli under 18).</p>
      <p>Seguirà un brindisi augurale.</p>
    </article>
  </body>
</html>