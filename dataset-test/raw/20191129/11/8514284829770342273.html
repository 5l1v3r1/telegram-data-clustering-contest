<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/vizsgalja-a-nemzeti-nyomozo-iroda-a-kispesti-szocialistak-korrupcios-ugyet-2491104"/>
    <meta property="og:site_name" content="hírTV"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="Vizsgálja a Nemzeti Nyomozó Iroda a kispesti szocialisták korrupciós ügyét"/>
    <meta property="og:description" content="A kispesti szocialisták ügyében először a Nemzeti Adó-és Vámhivatal vizsgálódott, majd a Budapesti Rendőr-főkapitányság vesztegetés miatt rendelt el nyomozást."/>
  </head>
  <body>
    <article>
      <h1>Vizsgálja a Nemzeti Nyomozó Iroda a kispesti szocialisták korrupciós ügyét</h1>
      <address><time datetime="2019-11-29T11:29:00+00:00">29 Nov 2019, 11:29</time> by <a rel="author">Hír TV</a></address>
      <h4>Vesztegetés elfogadásának gyanúja miatt már a Nemzeti Nyomozó Iroda folytat nyomozást a kispesti szocialistákhoz köthető kép- és hangfelvételek ügyében - közölte a Pesti Srácok. hu. Az internetes portál azt írta: november vége óta már a szervezet Korrupció és Gazdasági Bűnözés Elleni Főosztálya folytat eljárást, egyelőre ismeretlen tettesek ellen.</h4>
      <p>A kispesti szocialisták ügyében először a Nemzeti Adó-és Vámhivatal vizsgálódott, majd a Budapesti Rendőr-főkapitányság vesztegetés miatt rendelt el nyomozást. </p>
      <p>A cikk a <a href="https://pestisracok.hu/szorul-a-hurok-mar-a-nemzeti-nyomozo-iroda-vizsgalja-a-kispesti-szocialistak-korrupcios-botranyat/">PestiSrácok.hu</a> oldalon olvasható. </p>
      <h3>Kábítószerrel való visszaélés miatt is nyomoz a hatóság a kispesti Lackner-ügyben</h3>
      <p>Kábítószerrel való visszaélés gyanúja miatt is nyomoz a kispesti szocialista botrány ügyében a nemzeti nyomozóiroda - tudta meg a 24.hu. A portál szerint az eljárás az október elején bemutatott videó- és hangfelvételeket érinti. A felvételek október elején kerültek ki, a videón azt látni, ahogy feltételezhetően Lackner Csaba fehért port egyenget maga előtt. A hangfelvételeken pedig a kispesti önkormányzatban folyó összefonódásokról, kenőpénzekről, háttérmutyikról beszélgetnek.</p>
      <p>Hír TV/ PestiSrácok/24.hu</p>
    </article>
  </body>
</html>