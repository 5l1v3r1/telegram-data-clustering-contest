<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44413-winnaar-van-de-staatsloterij-net-op-tijd-voor-prijs-van-50-000-euro"/>
    <meta property="og:site_name" content="FunX"/>
    <meta property="article:published_time" content="2019-11-29T11:27:00+00:00"/>
    <meta property="og:title" content="Winnaar van de Staatsloterij nét op tijd voor prijs van 50.000 euro"/>
    <meta property="og:description" content="Door:"/>
  </head>
  <body>
    <article>
      <h1>Winnaar van de Staatsloterij nét op tijd voor prijs van 50.000 euro</h1>
      <address>
        <time datetime="2019-11-29T11:27:00+00:00">29 Nov 2019, 11:27</time>
      </address>
      <p>|</p>
      <p>Door:</p>
      <p>Freek</p>
      <p>
        <b>Elk jaar is het met oudjaar weer een groot spektakel voor de staatsloterij. Iedereen wordt aangespoord om nog net op het laatste moment een oudejaarsslot te kopen om zo kans te maken op de miljoenenprijzen. De kans dat je wint is natuurlijk klein, daarom vergeten mensen nog wel eens hun loten goed te checken. Geld mislopen dat wil niemand, dus kwam <a href="https://www.funx.nl/news/up-2-date/44343-zoek-naar-oudejaarsloten-als-je-ze-vorig-jaar-hebt-gekocht">de media in actie</a> om de loten van vorig jaar nogmaals te checken. Eén winnaar is gevonden, nu de rest nog. </b>
      </p>
      <h3>Wie mist er een halve ton?</h3>
      <p>‘Wie mist er een halve ton?’, dat was de <a href="https://www.omroepzeeland.nl/nieuws/116632/Wie-mist-er-een-halve-ton">oproep die Omroep Zeeland een paar dagen geleden</a> plaatste op hun website. Als je een prijs wint in de Staatsloterij heb je een jaar de tijd om het prijzengeld te innen, maar dat was deze winnaar even vergeten. Na de oproep ging iedereen natuurlijk nog even dubbelchecken of zij toch misschien wel het winnende lot hadden. De gelukkige winnaar kwam er net op tijd achter en kon de prijs van €50.000 ophalen.</p>
      <h3>Vijf auto’s op zoek naar eigenaar</h3>
      <p>Naast geld zijn er ook nog vijf auto’s van het merk Mini die op zoek zijn naar hun eigenaar. De Staatsloterij gaat de komende twee weken door Nederland rijden met een grote truck met de auto’s erop. Dus check even heel goed je loten van vorig jaar voor die lucky numbers.</p>
      <related>
        <h4>Gerelateerd nieuws</h4>
        <a href="https://www.funx.nl/news/omg/40342-geluksvogel-overleefde-moordaanslag-wint-nu-twee-keer-de-loterij"/>
        <a href="https://www.funx.nl/news/amsterdam/38194-bekende-tatoeeerder-henk-schiffmacher-wint-178-571-euro-in-postcode-loterij"/>
        <a href="https://www.funx.nl/news/up-2-date/34084-vrouw-53-wint-grootste-amerikaanse-loterijprijs-ooit"/>
      </related>
    </article>
  </body>
</html>