<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/media/o-kalesmenos-toy-nikoy-kokloni"/>
    <meta property="og:site_name" content="The Pressroom"/>
    <meta property="article:published_time" content="2019-11-29T11:09:49+00:00"/>
    <meta property="og:title" content="O καλεσμένος του Νίκου Κοκλώνη"/>
    <meta property="og:description" content="Ο Νίκος Κοκλώνης με συνταξιδιώτη τον Γιάννη Σπαλιάρα μας ξεναγεί σε μια από τις πιο όμορφες χώρες της Νότιας Αμερικής, τον Παναμά. Μέσα από το Celebrity Travel αυτή την Κυριακή στις 20.00 ο Νίκος και ο Γιάννης μας συστήνουν τα πολλά και διαφορετικά πρόσωπα του Panama City. Γνωρίζουμε όλες τις όψεις της πρωτεύουσας του Παναμά, από την παλιά πόλη που είναι χτισμένη μέσα στα τείχη, μέχρι τη σύγχρονη πλευρά της με τους εντυπωσιακούς ουρανοξύστες."/>
  </head>
  <body>
    <article>
      <h1>O καλεσμένος του Νίκου Κοκλώνη</h1>
      <address>
        <time datetime="2019-11-29T11:09:49+00:00">29 Nov 2019, 11:09</time>
      </address>
      <p>
        <b>Ο <a href="https://www.thepressroom.gr/tags/nikos-koklonis">Νίκος Κοκλώνης</a> με συνταξιδιώτη τον Γιάννη Σπαλιάρα μας ξεναγεί σε μια από τις πιο όμορφες χώρες της Νότιας Αμερικής, τον Παναμά.</b>
      </p>
      <p>Μέσα από το Celebrity Travel αυτή την Κυριακή στις 20.00 ο Νίκος και ο Γιάννης μας συστήνουν τα πολλά και διαφορετικά πρόσωπα του Panama City. Γνωρίζουμε όλες τις όψεις της πρωτεύουσας του Παναμά, από την παλιά πόλη που είναι χτισμένη μέσα στα τείχη, μέχρι τη σύγχρονη πλευρά της με τους εντυπωσιακούς ουρανοξύστες.</p>
      <p>Η χώρα, που συγκαταλέγεται στη λίστα με τους μεγαλύτερους φορολογικούς παραδείσους του πλανήτη έχει να καυχιέται και για ένα από τα μεγαλύτερα μηχανολογικά επιτεύγματα: τη Διώρυγα του Παναμά, που ενώνει τον Ατλαντικό με τον Ειρηνικό.</p>
      <p>Από τη διάσημη διώρυγα, ο Mr Travel και ο Γιάννης Σπαλιάρας «βουτούν» στα κρυμμένα κι επικίνδυνα στενά της πόλης, όπου ο μόνος νόμος που ίσχυε μέχρι πρόσφατα ήταν αυτός των συμμοριών. Έχοντας μαζί του δύο πρώην αρχηγούς συμμοριών γνωρίζουν την πιο σκληρή και επικίνδυνη όψη της πόλης.</p>
    </article>
  </body>
</html>