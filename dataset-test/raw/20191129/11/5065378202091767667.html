<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1033260/enfia-polisi-akinitoy-kai-meta-exoflisi-toy-foroy-pos-tha-ginetai"/>
    <meta property="og:site_name" content="Newsbomb"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="ΕΝΦΙΑ: Πώληση ακινήτου και μετά εξόφληση του φόρου - Πώς θα γίνεται"/>
    <meta property="og:description" content="ΕΝΦΙΑ: &quot;Ανάσα&quot; δίνει στους ιδιοκτήτες ακινήτων, που θέλουν να τα πωλήσουν, η δυνατότητα εξόφλησης του φόρου μετά την μεταβίβασή του - Η εξόφληση θα γίνεται μέσω συμβολαιογράφου"/>
  </head>
  <body>
    <article>
      <h1>ΕΝΦΙΑ: Πώληση ακινήτου και μετά εξόφληση του φόρου - Πώς θα γίνεται</h1>
      <h2>ΕΝΦΙΑ: "Ανάσα" δίνει στους ιδιοκτήτες ακινήτων, που θέλουν να τα πωλήσουν, η δυνατότητα εξόφλησης του φόρου μετά την μεταβίβασή του - Η εξόφληση θα γίνεται μέσω συμβολαιογράφου</h2>
      <address><time datetime="2019-11-29T11:45:00+00:00">29 Nov 2019, 11:45</time> by <a rel="author">Newsroom</a></address>
      <p>Συγκεκριμένα, με διάταξη του φορολογικού νομοσχεδίου παρέχεται η δυνατότητα χορήγησης πιστοποιητικού για μεταβίβαση συγκεκριμένου ακινήτου με παρακράτηση και απόδοση του συνολικά οφειλόμενου ποσού κύριων και πρόσθετων φόρων και προσαυξήσεων για όλα τα ακίνητα για τα οποία είναι υπόχρεος, χωρίς να προαπαιτείται η ρύθμιση των ληξιπρόθεσμων χρεών από <a href="https://www.aade.gr/polites/akinita/dilosi-e9-enfia"><b>ΕΝΦΙΑ.</b></a></p>
      <p>
        <b>Η οφειλή θα εξοφλείται από το τίμημα της πώλησης του ακινήτου και θα αποδίδεται από το συμβολαιογράφο εντός 3 ημερών από τη σύνταξη του συμβολαίου.</b>
      </p>
      <p>Το μέτρο αυτό το οποίο θα διευκολύνει τις <b>αγοραπωλησίες ακινήτων</b>, αφού πλέον δεν θα απαιτείται να έχει προηγηθεί ρύθμιση των ληξιπρόθεσμων οφειλών από<b><a href="https://www.aade.gr/polites/akinita/dilosi-e9-enfia"> ΕΝΦΙΑ</a> και Φ.Α.Π..</b></p>
      <p>
        <b>Με βάση τα νέα δεδομένα στις μεταβιβάσεις ακινήτων:</b>
      </p>
      <p>Επιτρέπεται <b>η σύνταξη συμβολαιογραφικού εγγράφου</b> και πριν την εξόφληση του οφειλόμενου φόρου, με την προϋπόθεση ότι επί των οικείων πιστοποιητικών αναγράφεται το συνολικά οφειλόμενο ποσό κύριων και πρόσθετων φόρων και προσαυξήσεων, για το συγκεκριμένο ακίνητο, το οποίο υποχρεούται να αποδώσει, ο συμβολαιογράφος μέσα σε αποκλειστική προθεσμία τριών εργασίμων ημερών από τη σύνταξή του.</p>
      <p>Είναι δυνατή, μετά από αίτηση του υπόχρεου, η χορήγηση πιστοποιητικού για μεταβίβαση συγκεκριμένου ακινήτου με παρακράτηση και απόδοση του συνολικά οφειλόμενου ποσού κύριων και πρόσθετων φόρων και προσαυξήσεων για όλα τα ακίνητα για τα οποία είναι υπόχρεος, σύμφωνα με τα οριζόμενα στο προηγούμενο εδάφιο, χωρίς να απαιτείται να έχει προηγηθεί ρύθμιση των ληξιπρόθεσμων οφειλών από <a href="https://www.aade.gr/polites/akinita/dilosi-e9-enfia"><b>ΕΝΦΙΑ.</b></a></p>
      <p>
        <b>Το τίμημα δεν μπορεί να υπολείπεται του οφειλόμενου ποσού.</b>
      </p>
      <p>Εφόσον με το αυτό συμβολαιογραφικό έγγραφο μεταβιβάζεται με αντάλλαγμα το σύνολο της ακίνητης περιουσίας φυσικού ή νομικού προσώπου και το συνολικά οφειλόμενο ποσό κύριων και πρόσθετων φόρων και προσαυξήσεων αποδίδεται, επί ποινή ακυρότητας του συμβολαίου<b>, από το συμβολαιογράφο μέσα στην προθεσμία των τριών (3) εργασίμων ημερών,</b> χορηγείται ένα ενιαίο πιστοποιητικό για το σύνολο των ακινήτων, χωρίς να απαιτείται να έχει προηγηθεί ρύθμιση των ληξιπρόθεσμων οφειλών από ΕΝ.Φ.Ι.Α. και Φ.Α.Π..</p>
      <p>Η συγκεκριμένη διαδικασία εφαρμόζεται ανάλογα και στις συμβολαιογραφικές πράξεις εγγραφής υποθήκης για διασφάλιση χορηγούμενου δανείου από πιστωτικό ίδρυμα.</p>
      <p>Ο συμβολαιογράφος υποχρεούται, επί ποινή ακυρότητας του συμβολαίου, να αποδώσει τον αναλογούντα φόρο μέσα σε αποκλειστική προθεσμία τριών (3) εργασίμων ημερών από τη σύνταξη του συμβολαιογραφικού εγγράφου και πάντως εντός τριών ημερών από την εκταμίευση του δανείου.</p>
      <p>Κατά τη μεταγραφή ή την καταχώρηση του συμβολαιογραφικού εγγράφου <b>στα κτηματολογικά γραφεία</b> οι φύλακες μεταγραφών και οι προϊστάμενοι των κτηματολογικών γραφείων υποχρεούνται να αρνηθούν τη μεταγραφή ή την καταχώρηση, αν δεν προσκομισθεί κυρωμένο αντίγραφο του αποδεικτικού εξόφλησης του οφειλόμενου ποσού.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/oikonomia/story/1033059/opekepe-pliromes-ypsoys-991-208-eyro-se-114-dikaioyxoys-pics"/>
        <a href="https://www.newsbomb.gr/oikonomia/story/1032770/koinoniko-merisma-2019-kleidonoyn-ta-posa-poioi-tha-to-paroyn-fetos"/>
        <a href="https://www.newsbomb.gr/oikonomia/story/1032956/opeka-xekinise-i-pliromi-gia-kea-kai-epidoma-enoikioy"/>
      </related>
    </article>
  </body>
</html>