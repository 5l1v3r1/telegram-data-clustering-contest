<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/ivanisevits-o-marei-den-echei-elpida-na-kerdisei-ki-allo-slam/"/>
    <meta property="og:site_name" content="Tennis24"/>
    <meta property="article:published_time" content="2019-11-29T11:28:26+00:00"/>
    <meta property="og:title" content="Ιβανίσεβιτς: “Ο Μάρεϊ δεν έχει ελπίδα, να κερδίσει κι άλλο Slam”"/>
    <meta property="og:description" content="Ο πρώην Νο1 τενίστας του κόσμου και νυν μέρος του προπονητικού επιτελείου του Νόβακ Τζόκοβιτς, Γκόραν Ιβανίσεβιτς, μίλησε στο SkySports της Μεγάλης Βρετανίας, για την επιστροφή του Άντι Μάρεϊ στο Tour…   Ο Κροάτης, ρωτήθηκε για το αν ο Μάρεϊ μπορεί να κατακτήσει ακόμη ένα Grand Slam στην καριέρα του, παρά τα πολλά προβλήματα που […]"/>
  </head>
  <body>
    <article>
      <h1>Ιβανίσεβιτς: “Ο Μάρεϊ δεν έχει ελπίδα, να κερδίσει κι άλλο Slam”</h1>
      <address>
        <time datetime="2019-11-29T11:28:26+00:00">29 Nov 2019, 11:28</time>
      </address>
      <h3>Ο πρώην Νο1 τενίστας του κόσμου και νυν μέρος του προπονητικού επιτελείου του Νόβακ Τζόκοβιτς, Γκόραν Ιβανίσεβιτς, μίλησε στο SkySports της Μεγάλης Βρετανίας, για την επιστροφή του Άντι Μάρεϊ στο Tour…</h3>
      <p>Ο Κροάτης, ρωτήθηκε για το αν ο Μάρεϊ μπορεί να κατακτήσει ακόμη ένα Grand Slam στην καριέρα του, παρά τα πολλά προβλήματα που έχει αντιμετωπίσει τα τελευταία χρόνια και η απάντησή του, ήταν αποστομωτική.</p>
      <p><i>“No chance”</i>, είπε ο 48χρονος και προκάλεσε εντύπωση, μιας και ο Άντι έχει επιστρέψει στη δράση, δείχνοντας πως έχει όλα τα εφόδια να πρωταγωνιστήσει και πάλι στο ανδρικό τένις.</p>
      <p>Αναλυτικά όσα είπε ο Ιβανίσεβιτς:</p>
      <p>“Να κερδίσει Grand Slam ; Με τίποτα. Σίγουρα, μπορεί να κάνει μερικές εκπλήξεις και να προχωρήσει αρκετά σε κάποια τουρνουά, αλλά δεν νομίζω πως μπορεί να κερδίσει επτά συνεχόμενα best of five ματς.</p>
      <p>Αν είναι υγιής και το ισχίο του είναι εντάξει, θα είναι ένας από τους πιο δύσκολους αντιπάλους μέσα στο 2020. Κανείς δεν θα θέλει να παίξει μαζί του, διότι είναι ένας πραγματικός μαχητής. Δεν τον θεωρώ όμως ικανό, να κερδίσει Grand Slam”.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>