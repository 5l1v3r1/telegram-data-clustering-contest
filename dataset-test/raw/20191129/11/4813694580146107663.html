<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348446.html"/>
    <meta property="og:site_name" content="בן שמעון: אברהם גרנט הוא מודל לחיקוי עבורי"/>
    <meta property="article:published_time" content="2019-11-29T11:40:00+00:00"/>
    <meta property="og:title" content="בן שמעון: אברהם גרנט הוא מודל לחיקוי עבורי"/>
    <meta property="og:description" content="מאמן נבחרת קפריסין השתתף בוועידת המאמנים של אופ&quot;א: &quot;לקחת את נבחרת קפריסין זה אתגר, מאמין שהיא תגיע לטורניר גדול&quot;. גם רוטנשטיינר ולוין נכחו"/>
  </head>
  <body>
    <article>
      <h1>בן שמעון: אברהם גרנט הוא מודל לחיקוי עבורי</h1>
      <h2>מאמן נבחרת קפריסין השתתף בוועידת המאמנים של אופ"א: "לקחת את נבחרת קפריסין זה אתגר, מאמין שהיא תגיע לטורניר גדול". גם רוטנשטיינר ולוין נכחו </h2>
      <address><time datetime="2019-11-29T11:40:00+00:00">29 Nov 2019, 11:40</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1444445.jpg"/>
        <figcaption>רן בן שמעון בוועידת UEFA (צילום: סקיס)</figcaption>
      </figure>
      <p>אופ”א ערכה אתמול (חמישי) ועידת העשרה בין לאומית למאמנים בקפריסין. השמות הבולטים בצד הישראלי שנכחו בוועידה הם ווילי רוטנשטיינר, מנהלה המקצועי של נבחרת ישראל, ניר לוין מאמן הנבחרת הצעירה ורן בן שמעון, מאמן נבחרת קפריסין, שדיבר בוועידה על נבחרתו, על הפילוסופיה והשיטות שלו כמאמן, ושלח פרגון לאברהם גרנט.</p>
      <p><b>בן שמעון</b> סיפר על המנטור שלו: “מאמנים יקרים, אברהם גרנט הוא המודל לחיקוי שלי, הוא המאמן שלמדתי ממנו הכי הרבה. בכל זאת, לכל מאמן צריכים להיות האישיות והסגנון האישי שלו. זה היה אתגר גדול לקחת על עצמי לאמן את נבחרת קפריסין, לצאת מהסביבה הנוחה בישראל, לעבוד עם השותפים שלי למען פיתוח הכדורגל והשחקנים”.</p>
      <figure>
        <img src="https://images.one.co.il/images/one/450_250/gg1444446.jpg"/>
        <figcaption>רן בן שמעון בוועידת UEFA (צילום: סקיס)</figcaption>
      </figure>
      <p><b>דעתו על היכולת של נבחרתו בקמפיין ועל עתידה: </b>“נבחרת קפריסין נהדרת. כולם כאן יכולים להשיג דברים נהדרים, אני מאמין שבקרוב היא תעפיל לטורניר גדול. ברוב המשחקים לא היינו עדיפים, אך בכל זאת ניסינו למצוא איזון ולשחק כדורגל לא במטרה לבזבז את הזמן. אנחנו מנסים לשלוט כמה שיותר בכדור, זו הדרך להצליח”.</p>
      <p>עוד הוסיף בן שמעון: “לאמן את השחקנים שלך כמה פעמים בשנה זה לא מספיק. ניסיתי לשמור על קשר מתמיד עם חברי הנבחרת ולבנות מערכת יחסים קבועה איתם. אנחנו חייבים באופן קבוע לשאוף קדימה, להרחיב את האופקים ולהסתכל לעבר דברים חדשים”.</p>
      <figure>
        <img src="https://images.one.co.il/images/one/450_250/gg1443493.jpg"/>
        <figcaption>רן בן שמעון (סקיס, ההתאחדות הקפריסאית)</figcaption>
      </figure>
      <p><b>השיטה שלו להצלחה:</b> “כדי להצליח ברמה גבוהה אתה חייב קודם כל להשתפר בעצמך. הצלחה היא לא עניין של מזל, אלא תוצאה של עשיית דברים בצורה נכונה. המון שחקנים הראו מגמת שיפור, אני רואה את השחקנים שלי קודם כל כשותפיי לדרך, אני עובד עם אנשים מקצועניים”.</p>
      <p>“הפילוסופיה שלי כמאמן: צניעות, עבודת צוות, כנות וסקרנות”, הוסיף המאמן הישראלי ואמר: “אני תומך בסביבה יצרנית ומשתפת פעולה. קודם כל אני מעריך את עצמי ולאחר מכן את האחרים, עבור מאמן פעיל הכי חשוב זה להבין את המציאות”.</p>
      <figure>
        <img src="https://images.one.co.il/images/one/450_250/gg1373787.jpg"/>
        <figcaption>רן בן שמעון (רויטרס)</figcaption>
      </figure>
    </article>
  </body>
</html>