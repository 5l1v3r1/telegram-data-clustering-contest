<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/sinkgraven-terug-leverkusen-peesblessure/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T11:04:32+00:00"/>
    <meta property="og:title" content="Sinkgraven terug bij Leverkusen na peesblessure"/>
    <meta property="og:description" content="Daley Sinkgraven keert terug bij Bayer Leverkusen. De Nederlandse vleugelverdediger traint weer mee met de selectie van trainer Peter Bosz. Sinkgraven zou zaterdag in de uitwedstrijd tegen Bayern München minuten kunnen maken. Peesblessure De 24-jarige voetballer uit Assen, die eerder bij sc Heerenveen en Ajax speelde, stond de afgelopen jaren door blessures vaak aan de…"/>
  </head>
  <body>
    <article>
      <h1>Sinkgraven terug bij Leverkusen na peesblessure</h1>
      <address>
        <time datetime="2019-11-29T11:04:32+00:00">29 Nov 2019, 11:04</time>
      </address>
      <p>
        <b>Daley Sinkgraven keert terug bij Bayer Leverkusen. De Nederlandse vleugelverdediger traint weer mee met de selectie van trainer Peter Bosz.</b>
      </p>
      <p>Sinkgraven zou zaterdag in de uitwedstrijd tegen Bayern München minuten kunnen maken.<br/><br/><b>Peesblessure</b><br/>De 24-jarige voetballer uit Assen, die eerder bij sc Heerenveen en Ajax speelde, stond de afgelopen jaren door blessures vaak aan de kant. Sinkgraven debuteerde eind september voor Leverkusen in de Bundesliga, maar liep de week erna een peesblessure op die hem bijna 2 maanden verhinderde om te voetballen.<br/><br/><b>Champions League</b><br/>Middenvelder Kai Havertz traint ook weer mee. "Het is nog even afwachten of hij meegaat naar München", zei Bosz, wiens elftal dinsdag in de Champions League met 2-0 won bij Lokomotiv Moskou. Leverkusen heeft daardoor nog steeds kans op een plek in de knock-outfase. <br/><br/><b>'Altijd kansen' </b><br/>In de Duitse competitie staat de ploeg van Bosz op de 9de plaats, 6 punten achter koploper Borussia Mönchengladbach. "Wij krijgen altijd kansen. Dat was tegen Atlético Madrid en Juventus zo en dat zal ook tegen Bayern München zo zijn", aldus Bosz.</p>
    </article>
  </body>
</html>