<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/moto/formule1/clanek/1167784-prvni-trenink-v-abu-zabi-patril-bottasovi.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-29T11:50:00+00:00"/>
    <meta property="og:title" content="První trénink v Abú Zabí patřil Bottasovi"/>
    <meta property="og:description" content="První trénink na poslední závod sezony formule 1 Velkou cenu Abú Zabí ovládl Valtteri Bottas. Před Maxem Verstappenem z Red Bullu vyhrál o půl sekundy, třetí byl se ztrátou přes šest desetin již jistý mistr světa a druhý pilot Mercedesu Lewis Hamilton."/>
  </head>
  <body>
    <article>
      <h1>První trénink v Abú Zabí patřil Bottasovi</h1>
      <address><time datetime="2019-11-29T11:50:00+00:00">29 Nov 2019, 11:50</time> by <a rel="author">ČTK</a></address>
      <p>První trénink na poslední závod sezony formule 1 Velkou cenu Abú Zabí ovládl Valtteri Bottas. Před Maxem Verstappenem z Red Bullu vyhrál o půl sekundy, třetí byl se ztrátou přes šest desetin již jistý mistr světa a druhý pilot Mercedesu Lewis Hamilton.</p>
      <p>Bottas před dvěma týdny v Brazílii nedokončil závod a do Spojených arabských emirátů přijel s novým motorem, se kterým zaznamenal čas 1:36,957. Kvůli překročení povoleného limitu pohonných jednotek má ale finský pilot jistotu, že do nedělního závodu odstartuje z posledního místa.</p>
      <p>Úvodní trénink, který se v Abú Zabí jezdí ve zcela odlišných podmínkách než večerní závod, nevyšel jezdcům Ferrari. Charles Leclerc byl se ztrátou 2,3 sekundy sedmý. Sebastian Vettel, který do dějiště dorazil po narození syna se zpožděním, byl na pátém místě o 1,9 sekundy pomalejší než vítěz.</p>
      <figure>
        <img src="https://media.sport.cz/images/top_foto1/0000013906790383/PcYq6T3tqyp4gSMEjCxMjQ/5dd3c3981de095a152030100-288799.jpg"/>
      </figure>
      <p>
        <a href="https://www.sport.cz/1167746-valka-kdepak-mame-harmonicky-vztah-dusuji-se-piloti-ferrari.html">
          <b>Válka? Kdepak, máme harmonický vztah dušují se piloti Ferrari</b>
        </a>
      </p>
      <p>Vettel navíc v závěru poškodil vůz po nárazu do bariéry a trénink byl o pár minut předčasně ukončen. Ještě před tím byla dopolední část na zhruba na patnáct minut přerušena kvůli technickým problémům Daniela Ricciarda z Renaultu, po nichž museli pořadatelé z trati odklízet značné množství oleje.</p>
      <p>
        <b>
          <u>Tréninky na Velkou cenu Abú Zabí, závěrečný závod mistrovství světa vozů formule 1: </u>
        </b>
      </p>
      <p>První trénink:  </p>
      <p>1. Bottas (Fin./Mercedes) 1:36,957</p>
      <p>2. Verstappen (Niz./Red Bull) -0,535</p>
      <p>3. Hamilton (Brit./Mercedes) -0,634</p>
      <p>4. Albon (Thaj./Red Bull) -1,127</p>
      <p>5. Vettel (Něm./Ferrari) -1,949</p>
      <p>6. Grosjean (Fr./Haas) -2,189</p>
    </article>
  </body>
</html>