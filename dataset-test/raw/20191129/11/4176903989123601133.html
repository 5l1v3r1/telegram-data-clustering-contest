<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/dzonson-porucio-trampu-prijatelji-se-ne-mesaju-u-izbore/"/>
    <meta property="og:site_name" content="Krstarica"/>
    <meta property="article:published_time" content="2019-11-29T11:08:00+00:00"/>
    <meta property="og:title" content="Džonson poručio Trampu: Prijatelji se ne mešaju u izbore"/>
    <meta property="og:description" content="LONDON - Britanski premijer Boris Džonson izjavio je da bi najbolje bilo ako se američki predsednik Donald Tramp ne bi uključio u predstojeće izbore kada"/>
  </head>
  <body>
    <article>
      <h1>Džonson poručio Trampu: Prijatelji se ne mešaju u izbore</h1>
      <address><time datetime="2019-11-29T11:08:00+00:00">29 Nov 2019, 11:08</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Britanski premijer Boris Džonson izjavio je da bi najbolje bilo ako se američki predsednik Donald Tramp ne bi uključio u predstojeće izbore kada poseti London zbog samita NATO-a sledeće nedelje.</p>
      <p>„Ono što tradicionalno ne radimo kao saveznici i prijatelji jeste da se uključimo u predizborne kampanje jednih drugih“, rekao je Džonson, čija Konzervativna stranka ima vodi u anketama uoči izbora 12. decembra</p>
      <p>Tramp se, na izvestan način, već uključio u izbore, rekavši da će u oktobru opozicioni lider Laburističke stranke Džeremi Korbin biti „loš“ za Britaniju i da bi Džonson trebalo da sklopi pakt s liderom Bregzit stranke Najdželom Faradžom.</p>
      <p>Korbin je iskoristio Trampovu pohvalu DŽonsonu kao jednu od svojih glavnih poruka u napadu na konzervativce, rekavši da će oni delove državne zdravstvene službe prodati američkim preduzećima posle Bregzita ako pobede na izborima.</p>
      <p>(Tanjug)</p>
    </article>
  </body>
</html>