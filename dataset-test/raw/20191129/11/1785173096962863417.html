<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/boris-johnson-si-nigel-farage-absenti-inlocuiti-cu-doua-sculpturi-din-gheata-la-o-dezbatere-pe-tema-modificarilor-climatice-partidul-conservator-depune-plangere-la-ofcom-impotriva-channel-4-1922404929002019111119185042"/>
    <meta property="og:site_name" content="News.ro"/>
    <meta property="article:published_time" content="2019-11-29T11:49:00+00:00"/>
    <meta property="og:title" content="Boris Johnson şi Nigel Farage, absenţi, înlocuiţi cu două sculpturi din gheaţă la o dezbatere pe tema modificărilor climatice; Partidul Conservator depune plângere la Ofcom împotriva Channel 4"/>
    <meta property="og:description" content="Partidul Conservator a depus plângere la autoritatea britanică de reglementare a presei împotriva postului de televiziune Channel 4, care l-a reprezentat pe premierul în exerciţiu Boris Johnson printr-un bloc de gheaţă, în semn de protest faţă de refuzul acestuia de a participa la o dezbatere pe tema modificărilor climatice, dar şi pe liderul Partidului Brexitului, care a refuzat şi el să participe la această dezbatere, relatează AFP şi Reuters."/>
  </head>
  <body>
    <article>
      <h1>Boris Johnson şi Nigel Farage, absenţi, înlocuiţi cu două sculpturi din gheaţă la o dezbatere pe tema modificărilor climatice; Partidul Conservator depune plângere la Ofcom împotriva Channel 4</h1>
      <address><time datetime="2019-11-29T11:49:00+00:00">29 Nov 2019, 11:49</time> by <a rel="author">Valentin Vidu</a></address>
      <p>
        <b>Partidul Conservator a depus plângere la autoritatea britanică de reglementare a presei împotriva postului de televiziune Channel 4, care l-a reprezentat pe premierul în exerciţiu Boris Johnson printr-un bloc de gheaţă, în semn de protest faţă de refuzul acestuia de a participa la o dezbatere pe tema modificărilor climatice, dar şi pe liderul Partidului Brexitului, care a refuzat şi el să participe la această dezbatere, relatează AFP şi Reuters.</b>
      </p>
      <p>Odată cu apropierea alegerilor legislative anticipate, postul public, finanţat doar prin publicitate, lideri ai partidelor politice au fost invitaţi să participe joi seara la această emisiune consacrată urgenţei reprezentate de încălzirea globală, în campania electorală în vederea alegerilor legislative anticipate de la 12 decembrie.</p>
      <p>Boris Johnson a refuzat să participe, iar Channel 4 l-a înlocuit cu un bloc de gheaţă, cu sigla Partidului Conservator (Tories) care s-a topit puţin câte puţin, ilustrând încălzirea globală.</p>
      <p>În cursul debaterii, prezentatorul Krishnan Guru-Murthy a subliniat că ”liderii celor mai mari partide au fost invitaţi” şi că ”cinci dintre ei se află aici” - ai Partidului Laburist (Labour), partidului separatist scoţian SNP, Partidului Liberal Democrat (Lib-dem), Partidului separatist galez Plaid Cymru şi Verzilor.</p>
      <figure>
        <iframe data-src="https://twitter.com/ajplus/status/1200212779631702017?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nigel Farage şi-a justificat decizia de nu participa la dezbatere afirmând că Partidul său al Brexitului ”nu are nicio încredere în faptul că dezbaterea are să fie dreaptă sau obiectivă”.</p>
      <p>Partidul Conservator a propus ca Johnson să fie înlocuit de unul dintre tenorii Guvernului său, Michael Gove, un fost ministru al Mediului, însă Channel 4 a refuzat, argumentând că este necesar ca Tories să fie trataţi ca toate celelalte partide care şi-au trimis liderii.</p>
      <p>Conservatorii au denunţat la Ofcom, autoritatea britanică de reglementare a presei, o încălcare de către post a imparţialităţii şi reglementărilor cu privire la campania electorală privind timpul de antenă.</p>
      <p>Ben de OPear, redactorul-şef al principalei emisiuni de actualităţi de la Channel 4 a comparat comportamentul lui Boris Johnson faţă de presă cu cel al lui Donald Trump.</p>
      <p>”Puneţi-vă liderul, pe Boris Johnson, alături de ceilalţi lideri şi încetaţi să vă mai pretaţi la aceste jocuri meschine. Nu refuzaţi, pentru a ne ameninţa după aceea licenţa, aceasta este o pantă alunecoasă”, a îndemnat el Partidul Conservator.</p>
      <p>Boris Johnson a refuzat până în prezent să fie intervievat de Andrew Neil de la BBC, care l-a interogat dur, marţi, pe liderul opoziţiei laburiste Jeremy Corbyn.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/corbyn-dezvaluie-450-de-pagini-necenzurate-de-documente-privind-negocieri-secrete-intre-johnson-si-trump-1922401427002019111519183200"/>
      </related>
    </article>
  </body>
</html>