<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/29/portoscuso-l-arte-del-presepe-in-mostra-a-citta-di-castello-8-958663.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-29T11:37:22+00:00"/>
    <meta property="og:title" content="Portoscuso, l'arte del presepe in mostra a Città di Castello"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Tradizioni</h6>
      <h1>Portoscuso, l'arte del presepe in mostra a Città di Castello</h1>
      <h2>Vetrina prestigiosa per la scenografica rappresentazione</h2>
      <address><time datetime="2019-11-29T11:37:22+00:00">29 Nov 2019, 11:37</time> by <a rel="author" href="https://www.unionesarda.it/autore/antonella_pani/1703" target="_blank">Antonella Pani</a></address>
      <p>L'arte del presepe della Sardinian Events di Portoscuso sarà in esposizione dal primo dicembre al prossimo sei gennaio nella Mostra Internazionale d'arte Presepiale che si terrà nel Duomo di Città di Castello.</p>
      <p>Un'altra vetrina prestigiosa, dunque, per l'associazione di Portoscuso che ormai da anni si è guadagnata i palcoscenici più importanti per i suoi allestimenti della Natività.</p>
      <p>"Una rappresentazione scenografica che si rinnova con una Natività collocata all'ombra della Torre spagnola", dice Basilio Pusceddu, dell'associazione Sardinian Events. "I personaggi abbigliati con i costumi dei pescatori rendono la scena semplice e allo stesso tempo suggestiva".</p>
      <p>Nell'esposizione a Città di Castello, oltre al presepe monumentale, l'associazione di Portoscuso porterà anche una collezione di presepi provenienti dal Sulcis e da tutta l'Isola.</p>
    </article>
  </body>
</html>