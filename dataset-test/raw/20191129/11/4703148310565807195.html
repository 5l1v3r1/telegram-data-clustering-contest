<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/angol-foci/arsenal/premier-league-kirugtak-a-sztarcsapat-edzojet-megvan-az-ideiglenes-utod"/>
    <meta property="og:site_name" content="csakfoci.hu"/>
    <meta property="article:published_time" content="2019-11-29T11:09:07+00:00"/>
    <meta property="og:title" content="Premier League: Kirúgták a sztárcsapat edzőjét – megvan az ideiglenes utód"/>
    <meta property="og:description" content="Az Arsenal vezetősége pénteken menesztette Unai Emery vezetőedzőt a labdarúgócsapat éléről."/>
  </head>
  <body>
    <article>
      <h1>Premier League: Kirúgták a sztárcsapat edzőjét – megvan az ideiglenes utód</h1>
      <address><time datetime="2019-11-29T11:09:07+00:00">29 Nov 2019, 11:09</time> by <a rel="author">csakfoci.hu</a></address>
      <p>
        <b>
          <b>Az Arsenal vezetősége pénteken menesztette Unai Emery vezetőedzőt a labdarúgócsapat éléről.</b>
        </b>
      </p>
      <p>A klub honlapjának közleménye szerint az eredmények és a mutatott játék sem felel meg az elvárásoknak, ezért született ez a döntés. A klubot vezető cégcsoport nevében <b>Josh Kroenke</b> megköszönte a spanyol szakember munkáját, és a legjobbakat kívánta neki a jövőre nézve.</p>
      <p>Hozzátette, <b>Emeryvel</b> együtt, akit tavaly májusban neveztek ki, az edzői stáb nagy része is távozik a londoni csapattól. A honlap az utódot is megnevezi: az együttes korábbi játékosa,</p>
      <blockquote>
        <b>a június óta segédedzőként dolgozó svéd Fredrik Ljungberg veszi át átmenetileg az Arsenal irányítását, ugyanakkor keresik az új, állandó vezetőedzőt.</b>
      </blockquote>
      <p>Az előző idényben Európa-liga-döntős Arsenal a Premier League-ben öt mérkőzés óta nyeretlen és 13 forduló után csak a nyolcadik, ugyanakkor az El-ben annak ellenére is vezeti csoportját, hogy két legutóbbi mérkőzésen nem tudott nyerni – írja az MTI.</p>
      <figure>
        <iframe data-src="https://twitter.com/Arsenal/status/1200356172471185408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>