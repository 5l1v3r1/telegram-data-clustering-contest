<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/klopp-en-guardiola-engelse-hall-fame-ongelofelijke-eer/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T11:17:19+00:00"/>
    <meta property="og:title" content="Klopp en Guardiola in Engelse Hall of Fame: ‘Ongelofelijke eer’"/>
    <meta property="og:description" content="Jürgen Klopp en Pep Guardiola hebben een plek gekregen in de Hall of Fame van de Engelse trainersvakbond LMA. Tijdens een ceremonie ontvingen de managers van Liverpool en Manchester City de bijbehorende zilveren schaal. “Sinds hun komst naar Engeland hebben ze 2 van de beste teams uit de Premier League-geschiedenis gebouwd”, zei voorzitter Howard Wilkinson.…"/>
  </head>
  <body>
    <article>
      <h1>Klopp en Guardiola in Engelse Hall of Fame: ‘Ongelofelijke eer’</h1>
      <address>
        <time datetime="2019-11-29T11:17:19+00:00">29 Nov 2019, 11:17</time>
      </address>
      <p>
        <b>Jürgen Klopp en Pep Guardiola hebben een plek gekregen in de Hall of Fame van de Engelse trainersvakbond LMA. Tijdens een ceremonie ontvingen de managers van Liverpool en Manchester City de bijbehorende zilveren schaal.</b>
      </p>
      <p>"Sinds hun komst naar Engeland hebben ze 2 van de beste teams uit de Premier League-geschiedenis gebouwd", zei voorzitter Howard Wilkinson. "Ze hebben beiden een ongelofelijke drive, toewijding en zin voor vernieuwing laten zien."<br/><br/><b>'Ongelofelijke eer'</b> <br/>Klopp en Guardiola kregen hun trofee uit handen de Engelse bondscoach Gareth Southgate, tevens voorzitter van de LMA. "Het is een ongelooflijke eer om hier deel van uit te maken", zei Guardiola, die met City de afgelopen 2 seizoenen kampioen van Engeland werd. <br/><br/><b>'Heel speciaal'</b><br/>"Het is heel speciaal om bij deze geweldige groep managers gerekend te worden", aldus Klopp. Hij won dit jaar met Liverpool de Champions League. <br/><br/>In de Hall of Fame staan de namen van illustere trainers als Sir Matt Busby, Bob Paisley, Fabio Capello, Brian Clough, Kenny Dalglish, Steve McClaren, Sir Alex Ferguson, José Mourinho en Arsène Wenger.</p>
    </article>
  </body>
</html>