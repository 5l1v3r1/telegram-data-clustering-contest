<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191129-ukrayintsyam-z-podvijnym-gromadyanstvom-mozhut-zaboronyty-kupivlyu-zemli/"/>
    <meta property="og:site_name" content="ФАКТИ"/>
    <meta property="article:published_time" content="2019-11-29T11:03:03+00:00"/>
    <meta property="og:title" content="Українцям з подвійним громадянством можуть заборонити купівлю землі"/>
    <meta property="og:description" content="В Україні можуть ввести кримінальну відповідальність за купівлю сільськогосподарської землі особами з подвійним громадянством."/>
  </head>
  <body>
    <article>
      <h1>Українцям з подвійним громадянством можуть заборонити купівлю землі</h1>
      <address>
        <time datetime="2019-11-29T11:03:03+00:00">29 Nov 2019, 11:03</time>
      </address>
      <p>В Україні можуть ввести кримінальну відповідальність за купівлю сільськогосподарської землі особами з подвійним громадянством.</p>
      <p>Голова Комітету Верховної Ради з питань аграрної політики Микола Сольський вважає, що до відкриття ринку землі в Україні потрібно вирішити питання можливої купівлі угідь особами з подвійним громадянством.</p>
      <p>За його словами, за виявлення другого громадянства в осіб, які купили сільськогосподарську землю, можуть передбачити кримінальну відповідальність.</p>
      <blockquote>– Є багато ідей щодо поправок (до законопроекту про ринок землі – <b>Ред.</b>). Але ми повинні пам’ятати, якщо у людини вже є український паспорт, вона все одно є громадянином України, – сказав Сольський.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191120-posly-g7-vitayut-zapusk-protsesu-vidkryttya-rynku-zemli-v-ukrayini/">Посли G7 схвалюють відкриття ринку землі в Україні</a>
      </p>
      <p>Він додав, що в Україні сьогодні не існує механізму, який би дозволяв перевірити наявність другого паспорту у громадян.</p>
      <p>Більшість таких осіб можуть просто сказати, що у них немає другого громадянства, а країни світу не надаватимуть відповідну інформацію.</p>
      <p>До слова, президент Володимир Зеленський розповів про <a href="https://fakty.com.ua/ua/ukraine/20191125-zelenskyj-skazav-shho-zminyat-u-zakoni-pro-rynok-zemli-do-drugogo-chytannya/">зміни до законопроекту про ринок землі</a>, які підготують до другого читання.</p>
    </article>
  </body>
</html>