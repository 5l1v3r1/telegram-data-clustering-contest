<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/statistica-soferi-viteza-mare-amenzi-2019-175401.html"/>
    <meta property="og:site_name" content="Auto Bild"/>
    <meta property="article:published_time" content="2019-11-29T11:30:05+00:00"/>
    <meta property="og:title" content="Dacă ești șofer, sunt șanse mari să faci parte din această statistică rușinoasă"/>
    <meta property="og:description" content="Ne place să trăim periculos – asta arată o statistică privind obiceiurile și atitudinile în traficul din România în 2019. "/>
  </head>
  <body>
    <article>
      <h6 class="kicker">Statistici</h6>
      <h1>Dacă ești șofer, sunt șanse mari să faci parte din această statistică rușinoasă</h1>
      <address><time datetime="2019-11-29T11:30:05+00:00">29 Nov 2019, 11:30</time> by <a rel="author">AutoBild</a></address>
      <p>
        <b>Ne place să trăim periculos – asta arată o statistică privind obiceiurile și atitudinile în traficul din România în 2019.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/asigurare-masina-de-schimb-174223.html">Ai accident și rămâi fără mașină? Iată ce obligație va avea asiguratorul</a>
      </p>
      <p>
        <a href="https://www.auto-bild.ro/stiri/reactia-unui-sofer-dupa-ce-fost-filmat-intr-o-depasire-sinucigasa-mi-se-falfaie-video-173999.html">Reacția unui șofer după o depășire sinucigașă: „Da, îl omoram pe ăla, care-i problema?” (VIDEO)</a>
      </p>
      <p>Un studiu condus de Continental România și Academia Titi Aur relevă câteva detalii comportamentale ale șoferilor din România, unele dintre ele fiind strâns legate de siguranța în trafic.</p>
      <p>Spre exemplu, 69% dintre participanții la trafic care au contribuit la acest studiu recunosc că depășesc viteza legală cu bună știință. Cât despre regulile de circulație (unde sunt incluse viteza excesivă, vorbitul la telefon fără hands-free, depășirea liniei continue etc.) o treime dintre cei intervievați au recunoscut că le încalcă aproximativ o dată pe lună.</p>
      <p>Părerea unanimă că traficul în România s-a înrăutățit în ultimul an este susținută de toți șoferii participanți, lipsa de civilizație și aglomerația fiind principalele motive; la această impresie generală contribuie și calitatea drumurilor.</p>
      <p>Întrebați care ar fi soluțiile pentru îmbunătățirea traficului, toți au găsit cursurile de conducere defensivă ca fiind cea mai bună modalitate de a crește nivelul educației rutiere, ceea ce ar scădea intoleranța și agresivitatea în trafic. Cu toate acestea, mai mult de jumătate dintre intervievați consideră că nu au nevoie de aceste cursuri.</p>
      <p>Conform studiului, șoferii conduc în medie 22.000 de kilometri pe an, verifică uzura anvelopelor o dată pe lună, iar presiunea acestora o dată la două săptămâni.</p>
      <p>Cât despre sancțiunile pe care le riscă șoferii care încalcă regulile de circulație, acestea <a href="https://www.auto-bild.ro/headline/amenzi-mai-scumpe-2020-cat-costa-punctul-de-amenda-175269.html">ar putea crește cu peste 50% începând cu 1 Ianuarie 2019</a>. Motivul ar fi eliminarea, de către actualul Guvern, a plafonului de 145 de lei/punct de amendă. O decizie urmează a fi luată în curând în această privință.</p>
      <p>O decizie clară a Guvernului a fost, însă, <a href="https://www.auto-bild.ro/headline/cod-rutier-2019-amenda-biciclisti-175363.html">propunerea reducerii amenzilor pentru bicicliști</a>, pentru a încuraja metodele alternative de mobilitate.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/romania-soferi-fara-carnet-alcool-150794.html"/>
        <a href="https://www.auto-bild.ro/stiri/peste-400-000-de-masini-second-hand-au-fost-inmatriculate-primele-10-luni-134115.html"/>
        <a href="https://www.auto-bild.ro/stiri/autoturismele-de-lux-se-vand-tot-mai-bine-romania-130629.html"/>
      </related>
    </article>
  </body>
</html>