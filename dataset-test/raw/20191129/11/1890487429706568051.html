<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521895-kvuli-mytu-hrozi-krize-na-ceskych-silnicich-kolony-a-cekani/"/>
    <meta property="og:site_name" content="KurzyCZ"/>
    <meta property="article:published_time" content="2019-11-29T11:21:59+00:00"/>
    <meta property="og:title" content="Kvůli mýtu hrozí krize na českých silnicích: kolony a čekání"/>
    <meta property="og:description" content="Do spuštění nového mýtného systému zbývá jen pár dní, desetitisíce vozidel stále nejsou registrovány. Očekává se, že to bude mnoho dopravců dohánět až na hraničních přechodech. Hrozí, že se budou tvořit dlouhé kolony nejen na vytipovaných přechodech."/>
  </head>
  <body>
    <article>
      <h1>Kvůli mýtu hrozí krize na českých silnicích: kolony a čekání</h1>
      <address><time datetime="2019-11-29T11:21:59+00:00">29 Nov 2019, 11:21</time> by <a rel="author">TNBiz</a></address>
      <p>
        <b>Do spuštění nového mýtného systému zbývá jen pár dní, desetitisíce vozidel stále nejsou registrovány. Očekává se, že to bude mnoho dopravců dohánět až na hraničních přechodech. Hrozí, že se budou tvořit dlouhé kolony nejen na vytipovaných přechodech.</b>
      </p>
      <p>V prosinci začne v České republice platit nový mýtný systém. Stále ale zbývají desítky tisíc vozů, které nejsou registrovány. Mnozí spoléhají na to, že se do systému zaregistrují na hranicích.</p>
      <p>I přes to, že společnost CzechToll, která bude systém provozovat, zřídila na vybraných přechodech dodatečná zařízení k registraci, do akce budou nasazeny také mobilní registrační místa, stále hrozí, že se budou na hranicích tvořit kolony.</p>
      <p>Odhady jsou ale s narůstajícím počtem registrovaných vozů příznivější, než tomu bylo v předchozích týdnech.</p>
      <p>"Na přechodu <a href="https://www.kurzy.cz/obec/lanzhot/">Lanžhot</a> zkrátí opatření kolonu z očekávaných 44 km na 12 km, v Bohumíně ze 40 km na 11 km, v Českém Těšíně z 22 km na 5 km. Riziko hrozí i na dalších přechodech, nárazově se mohou tvořit krátké kolony čekajících nákladních <a href="https://yauto.cz/">automobilů</a> i ve vnitrozemí u obchodních míst na čerpacích stanicích," upozornila na začátku týdne společnost CzechToll.</p>
      <p>K 26. listopadu stále zbývalo odhadem zaregistrovat 132 000 vozů.</p>
      <related>
        <h4>Příbuzné stránky</h4>
        <a href="https://www.kurzy.cz/tema/5038227.html"/>
        <a href="https://www.kurzy.cz/zpravy/nazory/A-V-T-25269/"/>
        <a href="https://www.kurzy.cz/zpravy/393684-evropske-unii-hrozi-rozpad-kvuli-uprchlicke-krizi/"/>
        <a href="https://www.kurzy.cz/zpravy/411335-dalsi-vladni-krize-kvuli-mytu-tok-jde-na-koberecek-babis-ho-haji/"/>
        <a href="https://www.kurzy.cz/zpravy/nazory/A-V-T-26981/"/>
        <a href="https://www.kurzy.cz/tema/detail/kvuli-vzp-hrozi-uzavreni-nemocnic-v-ceskem-krumlove-a-1243404.html"/>
        <a href="https://www.kurzy.cz/zpravy/296409-kalousek-ceska-ekonomika-v-roce-2012-kvuli-krizi-eurozony-mirne-klesne/"/>
        <a href="https://www.kurzy.cz/zpravy/nazory/A-V-T-16663/"/>
        <a href="https://www.kurzy.cz/tema/4231025.html"/>
        <a href="https://www.kurzy.cz/zpravy/471299-na-d1-se-nahle-rozdrolila-silnice-kolony-merily-az-11-kilometru/"/>
        <a href="https://www.kurzy.cz/zpravy/nazory/A-V-T-11292/"/>
        <a href="https://www.kurzy.cz/zpravy/488592-na-dalnici-d1-opet-hrozi-kolony-zacala-oprava-dalsich-dvou-useku/"/>
      </related>
    </article>
  </body>
</html>