<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/120-eves-a-barca-messi-elott-magyarok-irtak-a-klub-tortenetet/187548"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="120 éves a Barca: Messi előtt magyarok írták a klub történetét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>120 éves a Barca: Messi előtt magyarok írták a klub történetét</mark>
      </h1>
      <address><time datetime="2019-11-29T11:00:00+00:00">29 Nov 2019, 11:00</time> by <a rel="author">K. B.</a></address>
      <p>
        <b>Ma 120 éve, hogy 11 fiatal focirajongó álmodott egy nagyot, és megalapította a Barcelona focicsapatát. A rekorder Lionel Messi előtt magyar focisták vésték be nevüket a klub történelemkönyvébe. </b>
        <b>Ma 120 éve, hogy 11 fiatal focirajongó álmodott egy nagyot, és megalapította a Barcelona focicsapatát. A rekorder Lionel Messi előtt magyar focisták vésték be nevüket a klub történelemkönyvébe.</b>
      </p>
      <p>Látogatóba érkezett nagybátyjához Barcelonába, majd megalapította a később a világ egyik legeredményesebb focicsapatát a fiatal svájci sportrajongó, Joan Gamper. A katalán városban újságíróként saját lapot alapított Los Deportes néven a 22 éves férfi, aki egy felmérést tett közzé ötletéről: egy helyi sportklub megalapításáról. A kezdeményezéshez – napra pontosan 120 éve, 1899. november 29-én – tíz férfi csatlakozott. A kezdetben amatőrként működő csapat kék, mélyvörös színeit Gamper két korábbi klubja, a Basel és a Zürich ihlette, az eredeti címert pedig a csapat korábbi játékosa, Carles Comamala – aki tehetséges karikaturista volt – készítette.</p>
      <blockquote><b>A klub- történelem csúcsa: Messi</b> <br/>700 mérkőzés 56 524 játékperc 613 gól 250 gólpassz 71 sárga lap 0 piros lap</blockquote>
      <p>A magát profi klubbá kinőtt Barca első sikercsapata Arany fiúk néven vált ismerté az 1920-as években, amely együttes kapuját a katalánok első magyar játékosa, Plattkó Ferenc védte. Bár 1929-ben megnyerték első spanyol bajnoki címüket, ezután gyászos korszak következett, szó szerint, ugyanis Gamper öngyilkos lett. Ez­után nehéz évek jöttek, a semmiből kellett újraépíteni a klubot.</p>
      <figure>
        <img src="http://media.borsonline.hu/cikk/20/193177/big-lead/650x360/2037558_screen-shot-2019-11-28-at-160611.jpg"/>
        <figcaption>© AFP</figcaption>
      </figure>
      <p>1951-ben új szupersztárt igazoltak Kubala László személyében, akivel történelmi tettnek számító öt trófeát nyertek egy idényben. A magyar olyan sok rajongót vonzott, hogy hatására épült meg 1957-ben a csapat új otthona, a Camp Nou. Kubala ajánlotta be a csapatnak a később szép sikereket elért Kocsis Sándort és Czibor Zoltánt is.</p>
      <p>A Barca népszerűsége folyamatosan nőtt az évek alatt, főleg amikor a 70-es években leigazolták a világ akkori legjobbjának számító Johan Cruyffot. A holland javaslatára alakult meg később a La Masia focisuli, ahonnan a klubtörténelem legsikeresebb csapatának magja, a Carles Puyol, Xavi Hernández, Andrés Iniesta és Lionel Messi kikerült. Ők Pep Guardiola vezetésével 4 szezon alatt 14 trófeát nyertek, ami példátlan. Az ötszörös aranylabdás argentin sztár az évek alatt a klub legsikeresebb játékosa lett, az évforduló előtt két nappal, a Dortmund elleni BL-meccsen 700. alkalommal lépett pályára a Barcában. A rekorder egy góllal és két gólpasszal jelentkezett, a sárga-fekete klub a 34. áldozata a BL-ben – ez új rekord. Szépen ünnepelt.</p>
      <blockquote><b>Magyar étterem nőtt a klubhoz </b><br/>A klub évek óta szoros kapcsolatban van a Camp Nou-hoz közeli, magyar tulajdonú étteremmel, a Futballárium Barcelonával. – Rengeteget köszönhetünk a klubnak – kezdte a Borsnak Büki Péter tulajdonos. – Két hete például egy dedikált mezzel ajándékoztak meg, és idén a klub által olyan megtiszteltetés ért minket, ami magyar vállalkozást még soha. Az egyik mérkőzésen mi készíthettünk ételt, magyar gulyást a klubvezetésnek – tette hozzá.</blockquote>
      <blockquote><b>Az egykorú Milannal ünnepelnek</b> <br/>Az egykorú Milannal ünnepelnek A katalánok a szintén idén 120 éves olasz AC Milannal együtt egy nemzetközi turné keretein belül ünnepelnek. A „Stílusok legendái” névre keresztelt esemény ma délelőtt 11 órakor indul és egészen 2020 december 16-ig tart majd – az olasz klub ezen a napon alakult meg 1899-ben. Az egyesületeknél úgy tartják, a két csapat stílusa a pályán és azon kívül is ugyanolyan.</blockquote>
      <blockquote><b>Vincze Ottó megtisztelve érzi magát</b> <br/>Vincze Ottó megtisztelve érzi magát Az ötvenes évek sztárjai óta felnőtt szinten magyarként csak Vincze Ottó tartozott a klub kötelékébe, a Barca második számú csapatának játékosa volt 1997-ben. – Megtiszteltetés egy olyan klub történetének a része lenni, amely az egyik legnagyobb és az egyik legsikeresebb a világon, ráadásul múltjában fontos szerepet játszottak a magyarok – fogalmazott a Borsnak Vincze. Utánpótlásszintén egyébként többen, Tajti Mátyás és Mari Zoltán is megfordult a klubnál, Hanga Ádám továbbra is ott kosarazik, Nagy László pedig 12 évig erősítette a katalánok kézicsapatát.</blockquote>
    </article>
  </body>
</html>