<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wiadomosci.dziennik.pl/polityka/artykuly/614130,beata-mazurek-marian-banas-nik-dymisja-pis.html"/>
    <meta property="og:site_name" content="wiadomosci.dziennik.pl"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="Mazurek: Prezes NIK pogrąża siebie i nas. Panie Banaś, pobudka, rezygnacja czy nie?"/>
    <meta property="og:description" content="Prezes NIK Marian Banaś milczy i milczy, pogrąża siebie i przy okazji nas; Panie Banaś pobudka, czas wstać, ludziom odpowiedź dać: rezygnacja czy nie - oświadczyła w piątek europosłanka PiS Beata Mazurek."/>
  </head>
  <body>
    <article>
      <h1>Mazurek: Prezes NIK pogrąża siebie i nas. Panie Banaś, pobudka, rezygnacja czy nie?</h1>
      <h2>Prezes NIK Marian Banaś milczy i milczy, pogrąża siebie i przy okazji nas; Panie Banaś pobudka, czas wstać, ludziom odpowiedź dać: rezygnacja czy nie - oświadczyła w piątek europosłanka PiS Beata Mazurek.</h2>
      <address>
        <time datetime="2019-11-29T11:13:00+00:00">29 Nov 2019, 11:13</time>
      </address>
      <figure>
        <img src="https://s3.dziennik.pl/pliki/12775000/12775906-beata-mazurek-900-557.jpg"/>
        <figcaption>Beata Mazurek / Agencja Gazeta / Fot. Slawomir Kaminski Agencja Gazeta</figcaption>
      </figure>
      <p>Redakcja Dziennik.pl</p>
      <p><b>Rzeczniczka <a href="https://www.dziennik.pl/tagi/pis">PiS</a> Anita Czerwińska </b>poinformowała PAP, że w czwartek po południu doszło w siedzibie PiS do spotkania kierownictwa partii z prezesem <a href="https://www.dziennik.pl/tagi/nik">NIK</a>. "Podczas spotkania z Marianem Banasiem, <a href="https://www.dziennik.pl/tagi/prezes">prezes</a> PiS Jarosław Kaczyński i <a href="https://www.dziennik.pl/tagi/wiceprezes">wiceprezes</a> Mariusz Kamiński wyrazili oczekiwanie, aby szef NIK <a href="https://www.dziennik.pl/tagi/marian-banas">Marian Banaś</a> podał się do dymisji" - powiedziała Czerwińska.</p>
      <p>W piątek w mediach społecznościowych do sprawy odniosła się b. rzeczniczka PiS, a obecnie europosłanka tej partii <b>Beata Mazurek</b>. "Prezes Banaś milczy i milczy... pogrąża siebie i przy okazji nas. Po co? Komu to służy? Panie Banaś pobudka, czas wstać ludziom odpowiedź dać: rezygnacja czy nie?" - napisała Mazurek na <a href="https://www.dziennik.pl/tagi/twitter">Twitterze</a>.</p>
      <p>We wrześniu TVN w programie "Superwizjer" podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według "Superwizjera", <b>Banaś</b> zaniżył w oświadczeniach dochody z wynajmu kamienicy w Krakowie; mowa była także o powiązaniach ze stręczycielami. </p>
    </article>
  </body>
</html>