<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/son-dakika-saglik-bakanligi-personel-alimi-icin-tarih-verdi"/>
    <meta property="og:site_name" content="CNN Türk"/>
    <meta property="article:published_time" content="2019-11-29T11:31:17+00:00"/>
    <meta property="og:title" content="Son dakika... Sağlık Bakanlığı personel alımı için tarih verdi"/>
    <meta property="og:description" content="Sağlık Bakanı Fahrettin Koca, 17 bin 689..."/>
  </head>
  <body>
    <article>
      <h1>Son dakika... Sağlık Bakanlığı personel alımı için tarih verdi</h1>
      <h2>Sağlık Bakanı Fahrettin Koca, 17 bin 689 sözleşmeli sağlık personeli alımı için sürecin başlatıldığını bildirdi.</h2>
      <address><time datetime="2019-11-29T11:31:17+00:00">29 Nov 2019, 11:31</time> by <a rel="author">AA</a></address>
      <p>Koca, yazılı açıklamasında, Cumhurbaşkanı <a href="https://www.cnnturk.com/haberleri/recep-tayyip-erdogan">Recep Tayyip Erdoğan</a>'ın müjdesini verdiği 17 bin 689 sözleşmeli <a href="https://www.cnnturk.com/haberleri/saglik">sağlık</a> personeli alımı için pozisyon ihdasının Cumhurbaşkanlığı tarafından onaylandığını duyurdu.</p>
      <p>Bakan Koca, "Bu pozisyonlar için <a href="https://www.cnnturk.com/haberleri/alim">alım</a> sürecini hemen başlatıyoruz. Kılavuzun <a href="https://www.cnnturk.com/haberleri/osym">ÖSYM</a> tarafından yayımlanmasını müteakip alımlarımızı aralık ve şubat aylarında iki dönem olarak yapacağız." ifadelerini kullandı.</p>
      <p>
        <b>Koca, şunları kaydetti:</b>
      </p>
      <p>"7 bin 525'i hemşire, 2 bin 182'si ebe ve 6 bin 951'i sağlık teknisyeni/teknikeri olmak üzere, psikolog, fizyoterapist, diyetisyen, sosyal çalışmacı, biyolog, odyolog, <a href="https://www.cnnturk.com/haberleri/cocuk">çocuk</a> gelişimcisi, iş ve uğraşı terapisti, dil ve konuşma terapisti, perfüzyonist ve sağlık fizikçisi unvanlarında toplam 17 bin 689 sözleşmeli pozisyona <a href="https://www.cnnturk.com/haberleri/kpss">KPSS</a> puanıyla atama yapacağız. Duyurular, Bakanlığımız Yönetim Hizmetleri Genel Müdürlüğü (https://yhgm.saglik.gov.tr) ve ÖSYM'nin (http://www.osym.gov.tr) internet sitelerinden takip edilebilir. Atamaların sağlık camiamıza hayırlı uğurlu olmasını diliyorum."</p>
      <related>
        <h4>ilgili haberler</h4>
        <a href="https://www.cnnturk.com/ekonomi/bakan-albayrak-yerli-reyting-sirketimiz-kuruldu"/>
        <a href="https://www.cnnturk.com/turkiye/erzincandaki-ergenekon-davasinin-gizli-tanigi-olan-savci-fetocu-cikti"/>
        <a href="https://www.cnnturk.com/dunya/son-dakika-schonefeld-havaalaninda-alarm-seferler-iptal"/>
      </related>
    </article>
  </body>
</html>