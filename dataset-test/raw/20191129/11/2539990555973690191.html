<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/1579/Artykul/2412787,Jedyne-takie-miejsce-Dziennikarze-radiowej-Jedynki-odwiedza-Przeworsk"/>
    <meta property="og:site_name" content="Polskie Radio"/>
    <meta property="article:published_time" content="2019-11-29T11:31:00+00:00"/>
    <meta property="og:title" content="&quot;Jedyne takie miejsce&quot;. Dziennikarze radiowej Jedynki odwiedzą Przeworsk"/>
    <meta property="og:description" content="Lubomirscy, Sowińscy, Krzanowie… Co łączy te nazwiska i rodziny? Przeworsk – perła Podkarpacia, a w nim jedyny w Polsce żywy skansen, kaplica bożogrobców, polski szlak św. Jakuba i szlak parkowy jednego z najznamienitszych polskich rodów magnackich. Marta Januszewska i Roman Czejarek zapraszają do odwiedzenia kolejnego, wyjątkowego miejsca na trasie podróżniczej audycji &quot;Jedyne takie miejsce&quot;."/>
  </head>
  <body>
    <article>
      <h1>"Jedyne takie miejsce". Dziennikarze radiowej Jedynki odwiedzą Przeworsk</h1>
      <address>
        <time datetime="2019-11-29T11:31:00+00:00">29 Nov 2019, 11:31</time>
      </address>
      <p>
        <b>Lubomirscy, Sowińscy, Krzanowie… Co łączy te nazwiska i rodziny? Przeworsk – perła Podkarpacia, a w nim jedyny w Polsce żywy skansen, kaplica bożogrobców, polski szlak św. Jakuba i szlak parkowy jednego z najznamienitszych polskich rodów magnackich. Marta Januszewska i Roman Czejarek zapraszają do odwiedzenia kolejnego, wyjątkowego miejsca na trasie podróżniczej audycji "Jedyne takie miejsce".</b>
      </p>
      <p>Dziennikarze radiowej Jedynki kontynuują reporterską podróż po Polsce, udowadniając co sobotę, jak inspirujący i fascynujący jest nasz kraj, jak barwną i interesującą mamy historię oraz jak wiele można „zobaczyć” słuchając radia.</p>
      <p>Tym razem <b>Marta Januszewska i Roman Czejarek</b> spotkają się ze słuchaczami na Podkarpaciu. <b>Plenerowe studio</b> Programu 1 Polskiego Radia znajdzie się w siedzibie<b> Ratusza przy ul. Rynek 1</b> w Przeworsku.  O historii Przeworska i jego atrakcjach turystycznych opowiedzą m.in. <b>Katarzyna Ignas</b> i <b>Małgorzata Wołoszyn</b> z Muzeum w Przeworsku.</p>
      <p>Ponadto gościem audycji będzie <b>ks. prał. Tadeusz Gramatyka – </b>proboszcz parafii pw. Ducha Świętego w Przeworsku i kustosz Sanktuarium Grobu Bożego<b>. </b>Słuchacze, tradycyjnie już, poznają nie tylko historię Przeworska oraz bogatą ofertę kulturalną, duchową i sportową miasta. O lokalnym dziedzictwie kulinarnym i ulubionych przysmakach mieszkańców regionu opowie<b> Stanisława Mucha </b>z Koła Gospodyń Wiejskich w Grzęsce.</p>
      <p>
        <b> </b>
      </p>
      <p>
        <b>Początek audycji „Jedyne takie miejsce” w sobotę 30 listopada o godz. 9.00. Po programie dziennikarze zapraszają na spotkanie radiowe połączone z warsztatami reporterskimi. Wstęp wolny!</b>
      </p>
      <p>
        <i> mat. promocyjne </i>
      </p>
    </article>
  </body>
</html>