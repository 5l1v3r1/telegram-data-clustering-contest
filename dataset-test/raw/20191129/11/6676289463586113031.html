<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/substantele-chimice-din-tigarile-electronice-328363.html"/>
    <meta property="og:site_name" content="Observator"/>
    <meta property="article:published_time" content="2019-11-29T11:41:00+00:00"/>
    <meta property="og:title" content="Substanțele chimice din țigările electronice – cauza mai multor cazuri grave de leziuni pulmonare"/>
    <meta property="og:description" content="CDC (Centrul pentru Prevenirea și Controlul Afecțiunilor) SUA cercetează mai multe cazuri de afecțiuni grave ale plămânilor pe pacienți care au consumat țigări electronice cu THC."/>
  </head>
  <body>
    <article>
      <h1>Substanțele chimice din țigările electronice – cauza mai multor cazuri grave de leziuni pulmonare</h1>
      <address><time datetime="2019-11-29T11:41:00+00:00">29 Nov 2019, 11:41</time> by <a rel="author">Redactia Observator</a></address>
      <p>
        <b>CDC (Centrul pentru Prevenirea și Controlul Afecțiunilor) SUA cercetează mai multe cazuri de afecțiuni grave ale plămânilor pe pacienți care au consumat țigări electronice cu THC. Se pare că acetatul de vitamina E este principala substanță chimică care provoaca afecțiunile grave asupra plămânilor, însă cercetările continuă.</b>
      </p>
      <p>Instituțiile din domeniul sănătății au găsit acetatul de Vitamina E în probele preluate de la 29 de persoane afectate. Peste 2000 de persoane au suferit grave leziuni pulmonare, iar acestea se pare că au o strânsă legătură cu vapatul. Se pare că în jur de 30 de persoane și-au pierdut viața din cauza acestor substanțe chimice (sursa: The Washington Post).</p>
      <p>Anne Schuchat, directorul general CDC, confirmă afirmațiile conform cărora acetatul de Vitamina E este principala cauză a leziunilor puternice pe care pacienții le au pe plămâni. Cu toate acestea, cercetările vor continua, iar acetatul poate fi doar una dintre substanțele care au declanșat situația extrem de gravă. CDC a testat și existența altor substanțe precum petroleumul, mineralele sau diferitele uleiuri din plante care se regăsesc în amestecul folosit în țigara electronică. Cu toate acestea, aceștia confirmă că nu sunt la fel de toxice precum acetatul de Vitamina E.</p>
      <p>Această substanță este un derivat sub formă de ulei al vitaminei, iar acesta a fost găsit în 29 dintre analizele prelevate de la pacienții care au suferit leziuni pulmonare grave în această perioadă. De asemenea, în 23 dintre rezultate a fost găsit THC (tetrahidrocanabinol), substanța halucinogenă conținută și de marijuana. 3 dintre pacienți nu au confirmat consumul acestei substanțe în ultima perioadă. De asemenea, nicotina a fost depistata in 16 dintre cazuri. Majoritate pacienților au confirmat faptul că au consumat THC în mod conștient în țigările electronice.</p>
      <p>Acetatul de Vitamina E a fost găsit și în alte tipuri de produse pentru vapat care conțin THC. Laboratorul de stat din Wordswoth este una dintre primele instituții care a descoperit existența substanței în aceste produse, acum câteva luni, atunci când au apărut primele acuzații de afecțiuni ale plămânilor. Din 595 de produse testate de către cercetători, 70% conțineau THC și acetat de Vitamina E în proporție de 88%, un procent cu o toxicitate extrem de mare pentru organismul uman.</p>
      <p>Substanțele cu THC destinate vapatului erau vândute pe piața neagră în mod ilegal, de aceea CDC a recomandat utilizatorilor să folosească doar <a href="https://www.vapori.ro/Lichide_pentru_tigari">lichid de țigară electronică</a> din surse legale pentru că acestea nu conțin acetat in compoziție. Acetatul de Vitamina E este folosit în compoziția acestor substanțe ca agent de îngroșare și pentru a potența efectele THC-ului din țigările electronice. Acetatul de Vitamina E este folosit pentru că are efecte asemănătoare cu cele ale THC-ului, este inodor și incolor și, nu în ultimul rând, este mult mai ieftin decât substanța de bază.</p>
      <p>Deși nefericite, descoperirile din ultimele zile sunt semnificative pentru studiile clinice din întreaga lume, întrucât acestea demonstrează în cazuri reale, palpabile, efectele nocive ale unor substanțe care nu au fost testate până acum decât în laborator. Cei 29 de pacienți sunt cetățeni americani din 10 state diferite, ceea ce face rezultatele și mai elocvente decât dacă ar fi fost vorba de persoane din același spațiu geografic. Majoritatea acestora sunt bărbați, iar 2 dintre persoanele de la care s-au prelevat probe au decedat în urma afecțiunilor pulmonare grave.</p>
      <p>Ann Schuchat afirmă că aceste teste ajută la descoperirea unor importanți factori dăunători pentru corpul uman și că sunt relevante pentru a putea înțelege ce substanțe au fost absorbite în plămâni în timpul vapării produselor pe bază de THC.</p>
      <p>Acetatul de Vitamina E poate fi găsit în mai multe alimente și în produse cosmetice, în special în cele din industria de skin-care, însă acesta nu este nociv atunci când este înghițit sau aplicat pe piele, efectele sale nocive activându-se doar în cazul inhalării. Odată încălzit și inhalat, acetatul afectează principalele funcții pulmonare, efectele sale pot fi asociate cu următoarele afecțiuni respiratorii acuzate de către pacienții cu leziuni pulmonare: tuse, respirație grea, dureri în piept.</p>
      <p>Experții în sănătate publică au aplaudat noile descoperiri, însă aceștia solicită continuarea cercetărilor în ceea ce privește substanțele din țigările electronice. Motivul pentru care sunt necesare cercetări suplimentare este posibilitatea ca substanțele nocive care au provocat această criză să fie mai multe, iar acetatul de Vitamina E să nu fie singura cauză a afecțiunilor.</p>
      <p>De asemenea, instituțiile publice avertizează cu privire la utilizarea substanțelor pentru țigări electronice care nu sunt achiziționate din surse autorizate. De asemenea, utilizatorii de astfel de dispozitive pot fi precauți și în cazul amestecurilor pe bază de nicotină, întrucât o mică parte din pacienți au raportat consumul de țigări electronice exclusiv pentru nicotină.</p>
      <p>Fiind o substanță vâscoasă, acetatul de Vitamina E trebuie să fie încălzit la temperaturi foarte mari pentru a fi vapat, tocmai de aceea efectele sale nocive se văd atunci când este supus acestui procedeu. Odată descompusă, substanța uleioasă poate duce la inhalarea unor compuși chimici extrem de nocivi pentru plămâni. În momentul în care ajunge în plămâni, această substanțe redevine vâscoasă, de consistența mierii de albine, iar acest lucru poate afecta funcții vitale ale organismului.</p>
      <p>CDC recomandă utilizatorilor să folosească doar lichide pentru <a href="https://www.vapori.ro/">țigara electronică originale</a>, fabricate de companii, achizitionate din surse autorizate. pentru că acestea nu conțin acetat și sunt sigure pentru vaperi. Totodată, cercetările vor continua să fie realizate pe pacienți care au utilizat substanțele cu THC fără a fi, însă, afectați, pentru un rezultat mai clar în ceea ce privește această criză. Deși există mai multe substanțe toxice pe lista celor de la CDC, acetatul a fost singurul găsit în probele prevalate de la cei 29 de pacienți afectați. Faptul că acetatul de Vitamina E a fost găsit în toate cazurile este un semnal de alarmă pentru gradul de toxicitate al acestei substanțe și pentru consumul acestor tipuri de substanțe pentru dispozitivele de vapat în general.</p>
    </article>
  </body>
</html>