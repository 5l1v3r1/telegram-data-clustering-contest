<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/badge-speciali-ciclo-mestruale-giappone/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T11:04:57+00:00"/>
    <meta property="og:title" content="Negozio propone badge speciali per indicare che le commesse hanno il ciclo mestruale: la proposta che vuole sfidare un tabù"/>
    <meta property="og:description" content="Negozio propone badge speciali per indicare che le commesse hanno il ciclo mestruale: l’idea arriva dal Giappone e vuole sfidare un tabù"/>
  </head>
  <body>
    <article>
      <h1>Negozio propone badge speciali per indicare che le commesse hanno il ciclo mestruale: la proposta che vuole sfidare un tabù</h1>
      <address><time datetime="2019-11-29T11:04:57+00:00">29 Nov 2019, 11:04</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Negozio-propone-badge-speciali-per-indicare-che-le-commesse-hanno-il-ciclo-mestruale.jpg"/>
      </figure>
      <p>
        <b>Un cartellino speciale per segnalare che, in determinati giorni del mese, si ha il ciclo. La proposta è arrivata da Michi Kake, un negozio di abbigliamento che si trova in Giappone. Proposta sessista o incoraggiamento per le donne?</b>
      </p>
      <p><b>Le commesse potranno</b>, a loro insindacabile giudizio perché si tratta di <b>un qualcosa di facoltativo</b>, <b>indossare un badge particolare</b> decorato con le immagini dei personaggi di <b>Seiri-Chan</b> (un celebre manga) per <b>segnalare</b> ai clienti di essere nel loro <b>periodo di ciclo mestruale</b>.</p>
      <p>Succede a <b>Osaka</b>, in <b>Giappone</b>, e l’idea è stata lanciata dal negozio <b>Michi Kake</b>, che si occupa della vendita per <b>prodotti per la salute sessuale femminile</b>. L’iniziativa, quindi, si allinea con il contesto di vendita in cui il negozio si muove ed <b>è stata pensata per stigmatizzare qualsiasi tipo di tabù ancora esistente sul ciclo mestruale femminile</b>. Di questa storia ci parla il <b><i>Daily Star</i></b>.</p>
      <h3>Negozio propone badge speciali per indicare che le commesse hanno il ciclo mestruale, l’idea è nata in Giappone</h3>
      <p><b>A Osaka, in Giappone, c’è un negozio che ha incoraggiato il suo staff femminile a indossare un badge che serve a indicare i periodi di ciclo mestruale</b>. Il negozio che ha lanciato questa iniziativa <b>si chiama Michi Kake</b> e il cartellino è perfettamente in tema con gli articoli venduti dall’attività commerciale: <b>prodotti per la salute intima e sessuale femminile</b>. Qualunque commessa voglia indicare ai clienti del negozio di essere nei giorni del ciclo può esporre questo cartellino, che è decorato con <b>le immagini dei personaggi di un manga</b> molto celebre nel Sol Levante: <b>Seiri-Chan</b>. Ovviamente, <b>l’esposizione del cartellino è assolutamente facoltativa</b>, e questo perché è giusto tutelare chiunque non abbia intenzione di mettere in piazza una cosa che- seppure fisiologica- è anche <b>profondamente intima</b>.</p>
      <h3>Negozio propone badge speciali per indicare che le commesse hanno il ciclo mestruale, parla il proprietario</h3>
      <p><b>Il negozio è diviso in quattro aree tematiche, segnalate da diversi colori</b>: alcune ospitano <b>i prodotti che la donna deve usare durante il ciclo</b>, altre quelli che vanno usati <b>dopo</b>, mentre altre ancora si occupano di prodotti che aiutano con <b>l’irritabilità</b> o con la <b>sindrome pre-mestruale</b>. I badge vogliono essere una risposta, forte, a una tendenza ancora prevalente in Giappone: <b>si tende a non parlare o parlare poco del ciclo mestruale femminile</b>, come fosse <b>un fatto da nascondere</b>.</p>
      <p><b>Takahiro Imazu, il proprietario del negozio, ha parlato con i media locali e ha dichiarato che</b>: “<i>In Giappone, c’è la tendenza a non parlare dei periodi mestruali delle donne. Non tutti i clienti reagiranno positivamente, ma il boom del fem tech sta crescendo e i valori dei giovani stanno cambiando di conseguenza. Potrei spingermi un po’ lontano nel dire questo, ma sono entusiasta di avere un negozio di soluzioni per le esigenze sensibili delle donne e di essere una risorsa per il mercato</i>“.</p>
      <p>
        <i>Maria Mento</i>
      </p>
    </article>
  </body>
</html>