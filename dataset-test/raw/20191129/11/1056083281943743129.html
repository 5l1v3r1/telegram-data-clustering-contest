<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805235/%D9%85%D8%B1%D8%B2%D9%87%D8%A7%DB%8C-%D9%85%D8%B4%D8%AA%D8%B1%DA%A9-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%AF%D8%B1-%D8%A7%D9%85%D9%86%DB%8C%D8%AA-%DA%A9%D8%A7%D9%85%D9%84-%D9%85%D8%B1%D8%B2%D9%87%D8%A7%DB%8C-%DA%86%D9%87%D8%A7%D8%B1%DA%AF%D8%A7%D9%86%D9%87-%D8%A8%D8%A7%D8%B2"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:09:43+00:00"/>
    <meta property="og:title" content="مرزهای مشترک ایران و عراق در امنیت کامل/ مرزهای چهارگانه باز است"/>
    <meta property="og:description" content="معاون اجتماعی فرماندهی مرزبانی ناجا ضمن تشریح آخرین وضعیت گذرگاه‌های مشترک مرزی ایران و عراق از امنیت کامل در خطوط مرزی مشترک بین دو کشور خبر داد."/>
  </head>
  <body>
    <article>
      <h6 class="kicker">در گفت‌وگو با ایسنا اعلام شد</h6>
      <h1>مرزهای مشترک ایران و عراق در امنیت کامل/ مرزهای چهارگانه باز است</h1>
      <address><time datetime="2019-11-29T11:09:43+00:00">29 Nov 2019, 11:09</time> by <a rel="author">مهدی بابایی</a></address>
      <p>معاون اجتماعی فرماندهی مرزبانی ناجا ضمن تشریح آخرین وضعیت گذرگاه‌های مشترک مرزی ایران و عراق از امنیت کامل در خطوط مرزی مشترک بین دو کشور خبر داد.</p>
      <p><b>سرهنگ ابوالقاسم خاتمی در گفت‌وگو با ایسنا، </b>درباره وضعیت مرزهای مشترک ایران با کشور عراق در پی وقوع برخی ناآرامی‌ها در این کشور گفت: خوشبختانه امنیت کامل در نوار مرزی مشترک ایران و عراق برقرار بوده و تا کنون هیچ مشکل ناامنی و مشکل خاصی گزارش نشده است، ضمن اینکه مرزبانان کشورمان همچون همیشه در آمادگی کامل هستند.</p>
      <p>وی در مورد برخی اظهارات مطرح شده در مورد انسداد گذرگاه‌های مرزی مشترک ایران و عراق نیز اظهار کرد: گذرگاه‌های مرزی چهارگانه بین ایران و عراق یعنی مرزهای شلمچه و مهران در استان خوزستان، مرز مهران در ایلام و مرز خسروی در کرمانشاه از طرف ایران باز بوده و مشکلی برای تردد در آن وجود ندارد. البته گاها محدودیت‌هایی از طرف کشور عراقی ایجاد می‌شود اما از طرف ایران مرزها باز است.</p>
      <p>خاتمی بااشاره به کم بودن تردد در این مرزها گفت: البته تردد چندانی از این مرزها در حال حاضر صورت نمی‌گیرد.</p>
      <p>وی در مورد اینکه آیا مرزبانی توصیه خاصی برای افرادی که قصد سفر از پایانه‌های مرزی را دارند دارد گفت: درخواست ما این است که مردم قبل از سفر حتما اخبار را از رسانه‌های رسمی پیگیری کرده و به اطلاعیه‌ها و هشدارهای وزارت امور خارجه و نیروی انتظامی توجه کافی داشته باشند.</p>
      <p>انتهای پیام</p>
    </article>
  </body>
</html>