<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360149"/>
    <meta property="og:site_name" content="РЕПУБЛИКА СРПСКА - РТРС"/>
    <meta property="article:published_time" content="2019-11-29T11:43:00+00:00"/>
    <meta property="og:title" content="ЕРС: Дистрибутивна предузећа усагласила правилник о стимулативним отпремнинама"/>
    <meta property="og:description" content="Управе дистрибутивних предузећа Мјешовитог холдинга Електропривреда Републике Српске на састанку одржаном у матичном предузећу у Бањалуци утврдиле су смјернице за израду коначаног правилника о стимулативним отпремнинама који ће бити усвојен на органима сваког предузећа у наредних неколико дана, саопштено је из Службе за информисање овог предузећа."/>
  </head>
  <body>
    <article>
      <h1>ЕРС: Дистрибутивна предузећа усагласила правилник о стимулативним отпремнинама</h1>
      <address>
        <time datetime="2019-11-29T11:43:00+00:00">29 Nov 2019, 11:43</time>
      </address>
      <p>
        <i>Управе дистрибутивних предузећа Мјешовитог холдинга Електропривреда Републике Српске на састанку одржаном у матичном предузећу у Бањалуци утврдиле су смјернице за израду коначаног правилника о стимулативним отпремнинама који ће бити усвојен на органима сваког предузећа у наредних неколико дана, саопштено је из Службе за информисање овог предузећа.</i>
      </p>
      <figure>
        <img src="https://www.rtrs.tv/vijesti/../_FOTO/nwz/0339/033973.jpg"/>
        <figcaption>Електропривреда РС, Канцеларија у Бањалуци<br/>Фото: РТРС</figcaption>
      </figure>
      <p>У саопштење се наводи да се овим правилником даје могућност добровољног одласка радника уз значајно веће надокнаде у односу на важећи колективни уговор и Закон о раду.</p>
      <p>Из ЕРС-а истичу да је, уважавајући пословање дистрибутивних предузећа, у наредним годинама усаглашен највећи могући финансијски оквир средстава која могу да се издвоје за стимулативне отпремнине.</p>
      <p>- Реорганизација је веома важан корак за 'Електропривреду Републике Српске' и свјесни смо чињенице да сами морамо успјешно спровести тај процес до краја с циљем ефикаснијег пословања и бољег позиционирања овог предузећа на регионалном тржишту електричне енергије - поручују из ЕРС-а.</p>
    </article>
  </body>
</html>