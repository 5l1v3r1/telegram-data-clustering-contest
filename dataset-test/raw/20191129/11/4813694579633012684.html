<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348445.html"/>
    <meta property="og:site_name" content="ארסנל הודיעה: אמרי סיים את תפקידו בקבוצה"/>
    <meta property="article:published_time" content="2019-11-29T11:46:00+00:00"/>
    <meta property="og:title" content="ארסנל הודיעה: אמרי סיים את תפקידו בקבוצה"/>
    <meta property="og:description" content="ה-2:1 הביתי לפרנקפורט ורצף התוצאות הרעות לא הותירו להנהלת התותחנים ברירה אחרת מלבד לפטר את הספרדי. פרדי ליונברג יעמוד על הקווים באופן זמני"/>
  </head>
  <body>
    <article>
      <h1>ארסנל הודיעה: אמרי סיים את תפקידו בקבוצה</h1>
      <h2>ה-2:1 הביתי לפרנקפורט ורצף התוצאות הרעות לא הותירו להנהלת התותחנים ברירה אחרת מלבד לפטר את הספרדי. פרדי ליונברג יעמוד על הקווים באופן זמני </h2>
      <address><time datetime="2019-11-29T11:46:00+00:00">29 Nov 2019, 11:46</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1444448.jpg"/>
        <figcaption>אונאי אמרי (רויטרס)</figcaption>
      </figure>
      <p>זה היה באוויר כבר תקופה ארוכה, ועכשיו זה הפך לרשמי – אונאי אמרי סיים את תפקידו כמאמן ארסנל, שהודיעה היום (שישי) על פיטורו של המאמן הספרדי, זאת בעקבות התקופה הנוראית בה נמצאים התותחנים, שלא ניצחו בשבעת משחקיהם האחרונים בכול המסגרות. </p>
      <p>ההפסד 2:1 לפרנקפורט בליגה האירופית היה זה שחרץ את גורלו של אמרי וגרם להנהלת המועדון הלונדוני להגיע להחלטה. עוד לפני כן, התותחנים התדרדרו עד למקום השמיני בפרמייר ליג, שם לא ניצחו מאז ה-0:1 בורנמות’ בשישי לעשירי. אמרי, שמונה למאמן ארסנל במאי 2018, הוביל את התותחנים למקום החמישי ולגמר הליגה האירופית בעונה שעברה כשהעונה, עושה רושם שבמועדון יחתמו על סיום דומה, בהתחשב בעובדה שהם כבר רחוקים כשמונה נקודות מהרביעייה הראשונה. </p>
      <figure>
        <img src="https://images.one.co.il/images/one/450_250/gg1444452.jpg"/>
        <figcaption>אונאי אמרי (רויטרס)</figcaption>
      </figure>
      <p>המועדון מצפון לונדון פרסם את הודעת הפיטורים: “אנחנו רוצים להודות לאונאי ולקולגות שלו שעשו את מירב מאמציהם להחזיר את ארסנל להיות מועדון תחרותי ברמה הכי גבוהה. אנחנו מאחלים לו המון הצלחה בהמשך”.</p>
      <p>בינתיים, שמי שיתפוס באופן זמני את מקומו של אמרי על הקווים של התותחנים הוא פרדי ליונברג, שחקן העבר ששימש עד כה כעוזרו של הספרדי. האם שחקן העבר יצליח להוציא את העגלה מהבוץ ולהפוך לאולה גונאר סולישאר 2.0? עוד חזון למועד, אבל כרגע במועדון מחפשים תחליף ראוי לאמרי.</p>
      <figure>
        <img src="https://images.one.co.il/images/one/450_250/gg1444455.jpg"/>
        <figcaption>פרדי ליונברג. יחגוג גם בראשון מול נוריץ' על הקווים? (רויטרס)</figcaption>
      </figure>
    </article>
  </body>
</html>