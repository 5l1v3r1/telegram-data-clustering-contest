<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/29/contro-la-crisi-climatica-patagonia-raddoppia-impatto-positivo-pn_20191129_00089/"/>
    <meta property="og:site_name" content="Askanews"/>
    <meta property="article:published_time" content="2019-11-29T11:33:08+00:00"/>
    <meta property="og:title" content="Contro la crisi climatica Patagonia raddoppia impatto positivo"/>
    <meta property="og:description" content="Roma, 29 nov. (askanews) – Il Black Friday è conosciuto in tutto il mondo come la fiera del consumismo sregolato; la frenesia da shopping lo rende uno dei giorni dell’anno più dannosi per l’ambiente. In occasione del Black Friday 2019 e durante il periodo delle feste natalizie, Patagonia aiuta i cittadini a raddoppiare il loro […]"/>
  </head>
  <body>
    <article>
      <h1>Contro la crisi climatica Patagonia raddoppia impatto positivo</h1>
      <h2>Donazioni a organizzazioni no profit ambientaliste</h2>
      <address>
        <time datetime="2019-11-29T11:33:08+00:00">29 Nov 2019, 11:33</time>
      </address>
      <figure>
        <img src="http://www.askanews.it/wp-content/uploads/2019/11/20191129_123301_29E23948.jpg"/>
      </figure>
      <p>Roma, 29 nov. (askanews) – Il Black Friday è conosciuto in tutto il mondo come la fiera del consumismo sregolato; la frenesia da shopping lo rende uno dei giorni dell’anno più dannosi per l’ambiente. In occasione del Black Friday 2019 e durante il periodo delle feste natalizie, Patagonia aiuta i cittadini a raddoppiare il loro impatto positivo sul pianeta. Basta fare una donazione, attraverso Patagonia Action Works, a un’associazione ambientalista che lotta per trovare soluzioni alla crisi ambientale e Patagonia raddoppierà l’importo di ciascuna donazione, euro per euro.</p>
      <p>Le donazioni a organizzazioni no profit ambientaliste costituiscono solo una piccola percentuale delle attività filantropiche, eppure il pianeta sta bruciando e la questione climatica è diventata più urgente che mai. Questa è la motivazione alla base dell’iniziativa di Patagonia, che ha deciso di raddoppiare tutte le offerte fatte a sostegno di gruppi ambientalisti locali attraverso la piattaforma Patagonia Action Works, dal 29 novembre (data del Black Friday) al 31 dicembre 2019.</p>
      <p>Inoltre, gli utenti avranno la possibilità di supportare chi protegge l’ambiente con una donazione a nome di una persona cara. Sarà infatti possibile scegliere tra l’invio di una eCard digitale, la stampa di una cartolina da casa o il ritiro di una card in qualsiasi negozio Patagonia in Europa e negli Stati Uniti. Non sarà necessario acquistare alcun prodotto per partecipare.</p>
    </article>
  </body>
</html>