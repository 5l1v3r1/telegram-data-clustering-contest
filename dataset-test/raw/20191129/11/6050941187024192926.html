<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pulsonline.rs/puls-poznatih/vesna-zmijanac-priznala-zbog-cega-je-izgubila-stan/bq0yl5e"/>
    <meta property="og:site_name" content="pulsonline"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="Vesna Zmijanac priznala zbog čega je izgubila STAN!"/>
    <meta property="og:description" content="Pevačica Vesna Zmijanac oduvek je važila za zvezdu, a svoj status je lepo umela da iskoristi. Naime, po sopstvenom priznanju je mnogo zarađivala, ali i mnogo trošila."/>
  </head>
  <body>
    <article>
      <h1>Vesna Zmijanac priznala zbog čega je izgubila STAN!</h1>
      <address><time datetime="2019-11-29T11:56:00+00:00">29 Nov 2019, 11:56</time> by <a rel="author">Kurir.rs</a></address>
      <p>Pevačica Vesna Zmijanac oduvek je važila za zvezdu, a svoj status je lepo umela da iskoristi. Naime, po sopstvenom priznanju je mnogo zarađivala, ali i mnogo trošila.</p>
      <figure>
        <img src="https://ocdn.eu/pulscms-transforms/1/lfdk9lLaHR0cDovL29jZG4uZXUvaW1hZ2VzL3B1bHNjbXMvT0RjN01EQV8vNGUzOWI1Njg4YmFhNGE0MjY0MDgyMGM0ODhkZWI3ZWQucG5nkZMCzQOOAIGhMAE"/>
        <figcaption>Vesna Zmijanac • screenshot</figcaption>
      </figure>
      <p>- U vreme države koja je bila od Triglava do Đevđelije radila sam po sto dana u godini. Pevala sam dvaput dnevno, bilo je mnogo para, radilo se dan za danom. Trebalo je mnogo više novca da imam - kaže Vesna za "Kurir".</p>
      <p>Na pitanje gde je potrošila sav novac, ona kaže:</p>
      <figure>
        <img src="https://ocdn.eu/pulscms-transforms/1/hu_k9lLaHR0cDovL29jZG4uZXUvaW1hZ2VzL3B1bHNjbXMvTmpBN01EQV8vNzE5MmM2ZTgzMDlhMGEyZDM2MjYwNjQwOTUyMjk0MGYucG5nkZMCzQOOAIEAAQ"/>
        <figcaption>Vesna Zmijanac • Milan Ilić / RAS Srbija</figcaption>
      </figure>
      <p>- Ne znam gde. Na život. Trošila sam ga, i dan-danas trošim kad zaradim. Ma, bukvalno na svašta. Pogledaj samo moju garderobu, a nisam imala kostimografa, niti sam uzimala na korišćenje pa vraćala, kao što se danas radi. Ja odem pa kupim. Nisam rasla u izobilju i imala sve što poželim pa da sam štedela. Ma kakvi. Bila sam željna svega. Ispunila sam sve svoje želje, od auta do kuće, pa do raznih promašaja. Nisam trošila na kocku. Imala sam drugi problem. Bila sam boem i znala sam u kafani da ostavim mnogo para - kaže Vesna, pa pojašnjava da je za jednu noć u kafani mogla da potroši jednosoban stan.</p>
      <p>- Pretpostavite samo jedan vikend u Nemačkoj u to vreme i onda posle nekog koncerta svratim u neku birtiju i sve to ostavim, otprilike jednosoban stan u kafani za veče. Uvek sam bila galantna prema muzici. Ako neko svira na ulici, kolegi stavim malo parica. Bila sam i ostala boem.</p>
    </article>
  </body>
</html>