<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/akropolyje-atidaryta-didziausia-baltijos-salyse-reserved-parduotuve/"/>
    <meta property="og:site_name" content="Made in vilnius"/>
    <meta property="article:published_time" content="2019-11-29T11:40:58+00:00"/>
    <meta property="og:title" content="„Akropolyje“ atidaryta didžiausia Baltijos šalyse „Reserved“ parduotuvė"/>
    <meta property="og:description" content="Baigiamame atnaujinti didžiausiame Baltijos šalių prekybos centre – Vilniaus „Akropolyje“ – atidaryta dar viena erdvė. Šiuolaikine mada besidominčius „Akropolio“ lankytojus penktadienį pakvietė 3 kartus padidėjusi „Reserved“ parduotuvė. 3220 kv. metrų ploto prekybos erdvė tapo didžiausia Baltijos šalyse atnaujintos koncepcijos „Reserved“ parduotuve. Pasak bendrovės „LPP Lithuania“ direktorės Irinos Gromovos, 25 šalyse veikiantis „Reserved“ tinklas kasmet..."/>
  </head>
  <body>
    <article>
      <h1>„Akropolyje“ atidaryta didžiausia Baltijos šalyse „Reserved“ parduotuvė</h1>
      <address><time datetime="2019-11-29T11:40:58+00:00">29 Nov 2019, 11:40</time> by <a rel="author">Made in Vilnius</a></address>
      <p>Baigiamame atnaujinti didžiausiame Baltijos šalių prekybos centre – Vilniaus „Akropolyje“ – atidaryta dar viena erdvė. Šiuolaikine mada besidominčius „Akropolio“ lankytojus penktadienį pakvietė 3 kartus padidėjusi „Reserved“ parduotuvė. 3220 kv. metrų ploto prekybos erdvė tapo didžiausia Baltijos šalyse atnaujintos koncepcijos „Reserved“ parduotuve.</p>
      <p>Pasak bendrovės „LPP Lithuania“ direktorės Irinos Gromovos, 25 šalyse veikiantis „Reserved“ tinklas kasmet pristato apie 200 kolekcijų, kurias sudėtinga komfortiškai pristatyti mažesniame prekybos plote. Buvo nuspręsta iš esmės atnaujinant parduotuvę atidaryti ją naujose patalpose, pritaikant inovatyvias konstrukcijas bei įrengiant antrąjį aukštą – mezoniną, kuris buvo naujai suprojektuotas „Akropolyje“ .</p>
      <figure>
        <img src="https://cdn3.hellovilnius.lt/wp-content/uploads/2019/11/ReservedSmall0926-2048x1365.jpg"/>
        <figcaption>Nuotr.: Reserved</figcaption>
      </figure>
      <p>„Mums reikėjo nestandartinių idėjų, vietos specialistų patirties bei unikalių sprendimų. Viso to rezultatas – didžiausia Lietuvoje ir Baltijos šalyse „Reserved“ parduotuvė. Apskritai visoje Europoje yra tik kelios tokio tipo „Reserved“ parduotuvės“, – sako I. Gromova.</p>
      <p>14 mln. eurų į projektą „Akropolis Persirengia“ investuojančio „Akropolis Group“ valdybos pirmininkas Vytautas Labeckas teigia, kad partnerystė su sparčiai augančiais Europos prekių ženklais padeda įtvirtinti pirmaujančias pozicijas rinkoje.</p>
      <p>„Reserved“ yra patikimas mūsų partneris, kurio siūlomos drabužių linijos yra itin vertinamos „Akropolio“ klientų. Džiaugiamės, kad šis bendradarbiavimas tik stiprėja. Mūsų tikslas – suteikti pirkėjams plačiausio pasirinkimo galimybę, o to įmanoma pasiekti tik turint itin platų išskirtinių ir gerai žinomų prekių ženklų asortimentą“, – sako V. Labeckas.</p>
      <figure>
        <img src="https://cdn1.hellovilnius.lt/wp-content/uploads/2019/11/ReservedSmall0919-2048x1365.jpg"/>
        <figcaption>Nuotr.: Reserved</figcaption>
      </figure>
      <p>Dėl didesnio ploto naujoje „Reserved“ parduotuvėje yra kur kas daugiau persirengimo kabinų bei aptarnavimo erdvių nei anksčiau. Šviesios sienų, lubų ir grindų spalvos dar labiau didina erdvės pojūtį ir leidžia prekybininkui geriau eksponuoti, o pirkėjams lengviau išsirinkti drabužius.</p>
      <p>Kaip ir anksčiau, čia siūlomi „Reserved“ prekės ženklo rūbai moterims, vyrams ir vaikams. Pradedant nuo ateinančio sezono šioje parduotuvėje klientams bus pristatomos visos riboto tiražo kolekcijos, kurios visada sulaukia didelio mados gerbėjų dėmesio.</p>
      <p>Lietuvoje tai jau šeštoji ir pati didžiausia „Reserved“ parduotuvė, o jos veikia 25 pasaulio valstybėse.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>16 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/justiniskese-atidarytas-dar-vienas-modernus-pasto-skyrius/"/>
        <a href="https://madeinvilnius.lt/verslas/vilniaus-rinka/delano-i-pletra-siemet-investavo-1-mln-euru/"/>
        <a href="https://madeinvilnius.lt/verslas/vilniaus-rinka/kur-vilniuje-siaus-juodasis-penktadienis/"/>
        <a href="https://madeinvilnius.lt/verslas/vilniaus-rinka/suderintos-naujos-vilniaus-vandenu-paslaugu-kainos-paslaugos-brangs/"/>
        <a href="https://madeinvilnius.lt/verslas/vilniaus-rinka/lietuvoje-veikla-pradeda-naujas-bankas-inbank/"/>
        <a href="https://madeinvilnius.lt/verslas/vilniaus-rinka/vilniaus-silumos-tinklai-prailgina-klientu-aptarnavimo-centro-darbo-laika/"/>
      </related>
    </article>
  </body>
</html>