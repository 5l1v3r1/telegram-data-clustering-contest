<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kauno.diena.lt/naujienos/sportas/kitos-sporto-sakos/kaunieciai-ledo-ritulininkai-tolsta-nuo-vilniaus-komandu-941823"/>
    <meta property="og:site_name" content="Kauno diena"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="Kauniečiai ledo ritulininkai tolsta nuo Vilniaus komandų"/>
    <meta property="og:description" content="Kauniečiai iškovojo šeštą pergalę – savo aikštėje 8:5 įveikė Vilniaus &quot;Geležinio vilko&quot; ekipą (10 taškų, 3-ioji vieta). Nugalėtojams tris įvarčius pelnė Dmtrijus Beliakovas, du – Eduardas Čekmariovas, po kartą pasižymėjo Savelijus Morozovas, Aleksejus Zubenka ir Lukas Žukauskas."/>
  </head>
  <body>
    <article>
      <h1>Kauniečiai ledo ritulininkai tolsta nuo Vilniaus komandų</h1>
      <address><time datetime="2019-11-29T11:09:00+00:00">29 Nov 2019, 11:09</time> by <a rel="author">Kauno.diena.lt inf.</a></address>
      <p>
        <b>Kauniečiai iškovojo šeštą pergalę – savo aikštėje 8:5 įveikė Vilniaus "Geležinio vilko" ekipą (10 taškų, 3-ioji vieta). Nugalėtojams tris įvarčius pelnė Dmtrijus Beliakovas, du – Eduardas Čekmariovas, po kartą pasižymėjo Savelijus Morozovas, Aleksejus Zubenka ir Lukas Žukauskas.</b>
      </p>
      <p>Kauniečiai iškovojo šeštą pergalę – savo aikštėje 8:5 įveikė Vilniaus "Geležinio vilko" ekipą (10 taškų, 3-ioji vieta). Nugalėtojams tris įvarčius pelnė Dmtrijus Beliakovas, du – Eduardas Čekmariovas, po kartą pasižymėjo Savelijus Morozovas, Aleksejus Zubenka ir Lukas Žukauskas.</p>
      <p>"Tai, kad "Geležinis vilkas" nėra ta komanda, kokią matėme praeitą sezoną, patvirtino sostinės derbis, kai ji nugalėjo "Hockey Punks" ledo ritulininkus. Mūsų varžovų gretose yra nemažai Lietuvos dvidešimtmečių rinktinės narių, jie žaidžia racionalų ledo ritulį, dažnai atakuoja, pelno daug įvarčių", – sakė "Kaunas Hockey" vyriausiasis treneris Aleksandras Michejonokas.</p>
      <p>Kauniečiai, surinkę 17 taškų, padidino savo atotrūkį nuo antroje vietoje esančios šalies vicečempionės "Hockey Punks" ekipos (10 tšk.), kuri 6:1 privertė kapituliuoti jungtinę Kauno "Baltų ainių" ir "Klaipėdos" komandą (2 tšk., 4-oji vieta).</p>
      <p>Trečią kėlinį susipešė "Hockey Punks" žaidėjas Andrius Kaminskas ir "Baltų ainių-Klaipėdos" gynėjas Matas Kieža. Abiem ledo ritulininkams buvo skirtos 12 min. baudos.</p>
      <p>"Mūsų komanda jauna, stokojame patirties, geresnio fizinio parengtumo, bet turime du puikius vartininkus ir, jei ne jie, manau, kad rezultatas šiandien mums būtų dar blogesnis, – po mačo kalbėjo "Baltų ainių-Klaipėdos" kapitonas Andrius Poškus. – Reikia tobulinti techniką, taktiką. Vis dėlto po truputį žengiame į priekį."</p>
      <hr/>
      <p>
        <b>Rezultatai</b>
      </p>
      <p>"Kaunas Hockey"-Vilniaus "Geležinis vilkas" 8:5 (6:1, 0:1, 2:3). Įvarčiai: 1 min. E.Čekmariovas (1:0), 6 min. K.Černiauskas (1:1), 6 min. S.Morozovas (2:1), 7 min. D.Beliakovas (3:1), 9 min. A.Zubenka (4:1), 13 min. L.Žukauskas (5:1), 15 min. E.Čekmariovas (6:1), 38 min. R.Marcinkevičius (6:2), 43 min. D.Beliakovas (7:2), 53 ir 56 min. P.Misiukas (7:3 ir 7:4), 58 min. D.Beliakovas (8:4), 60 min. K.Černiauskas (8:5).</p>
      <p>Vilniaus "Hockey Punks"-"Baltų ainiai-Klaipėda" 6:1 (1:1, 3:0, 2:0). Įvarčiai: 12 min. A.Bendžius (1:0), 20 min. M.Miliūnas (1:1), 29 min. D.Kumeliauskas (2:1), 34 min. R.Bacevičius (3:1), 36 min. P.Verenis (4:1), 54 min. J.Bezuglijus (5:1), 55 min. A.Bendžius (6:1).</p>
    </article>
  </body>
</html>