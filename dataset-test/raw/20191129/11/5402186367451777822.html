<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/tips-tricks/mobila-julklappar-utan-onodiga-kop-appar-och-tjanster"/>
    <meta property="og:site_name" content="Mobil"/>
    <meta property="article:published_time" content="2019-11-29T11:18:00+00:00"/>
    <meta property="og:title" content="Mobila julklappar utan onödiga köp: Appar och tjänster"/>
    <meta property="og:description" content="Tycker du att det är för mycket prylhysteri kring julen? Här är några tips på julklappar som inte kräver att du köper en ny mobil."/>
  </head>
  <body>
    <article>
      <h6 class="kicker">I stället för Black Friday</h6>
      <h1>Mobila julklappar utan onödiga köp: Appar och tjänster</h1>
      <address><time datetime="2019-11-29T11:18:00+00:00">29 Nov 2019, 11:18</time> by <a rel="author">Erik Mörner, Elias Nordling</a></address>
      <p>Tips &amp; Tricks <br/><b>Tycker du att det är för mycket prylhysteri kring julen? Här är några tips på julklappar som inte kräver att du köper en ny mobil.</b></p>
      <h3>Mobilspel för avkoppling och gemenskap</h3>
      <h4>Till barn och vuxna</h4>
      <p>Ett mobilspel kan vara ett förvånansvärt enkelt sätt att lösa julklappsproblematiken oavsett om det är barnet som har tjatat om att få börja spela Minecraft eller Fortnite, eller den vuxna som kan behöva något avslappnande och nedvarvande utan att för den skull ha tänkt på att ett avkopplande spel kan vara den aktiviteten. </p>
      <p>Det kan vara svårt att ge bort ett mobilspel rent fysiskt då de måste installeras av den som äger telefonen. En lösning kan vara att köpa ett presentkort till Google Play Store eller Apple App Store. Apples presentkort finns som både fysiska kort och virtuella som kan mejlas. </p>
      <p><b>Förslag på populära spel till barn:</b> Minecraft 69 kr, Roblox (gratis med köp i app)</p>
      <p><b>Förslag på avkopplande spel för vuxna:</b> Monument Valley 42 kr, Samorost 3, 49 kr</p>
      <figure>
        <img src="https://www.mobil.se/sites/mobil.se/files/styles/large_article_image/public/spel_1.jpg?itok=UvAVOAqG"/>
      </figure>
      <h4>Socialt spelande: brädspel på surfplattan</h4>
      <p>Spela mobilspel måste inte vara något man sitter för sig själv och gör. Det finns gott om digitala versioner av kända brädspel som gör sig förvånansvärt bra på surfplatta. Nackdelen med ett brädspel på surfplattan är så klart att känslan av träbrickor och doften av kartong försvinner, och en surfplatta ger inte samma överblick som en spelplan, men det finns gott om fördelar också. Det går snabbare att ställa upp och packa undan, det tar inte lika mycket plats i hyllan, det kräver mindre resurser att tillverka och det är ganska mycket billigare.</p>
      <p>
        <b>Förslag på populära brädspel till surfplattan: </b>
      </p>
      <p>Ticket to Ride, 85 kr</p>
      <p>Pandemic, 59 kr</p>
      <p>Twilight Struggle, 85 kr</p>
      <p>Carcassonne, 119 kr</p>
      <figure>
        <img src="https://www.mobil.se/sites/mobil.se/files/styles/large_article_image/public/tjanst.jpg?itok=psVDr0ug"/>
      </figure>
      <h3>Köp en tjänst</h3>
      <h4>Läsning med mera</h4>
      <p>Många är skeptiska till att betala för appar. I synnerhet kanske när det dessutom inte är en engångsbetalning utan en tjänst som du förväntas prenumerera på. Samtidigt finns det bra appbaserade tjänster inom en lång rad områden, och vet du med dig att den du vill ge en julklapp skulle vara intresserad bara hen fick en chans kan ett bra sätt vara att bjuda på ett års prenumeration. Här följer några exempel på tjänster:</p>
      <h4>Ljudböcker och e-böcker</h4>
      <p>Storytel 169 kr mån</p>
      <p>Bookbeat 149 kr/mån</p>
      <h4>Lär dig ett nytt språk</h4>
      <p>Duolingo, Gratis prova på, köp i app från 11 kr och uppåt</p>
      <p>Drops, Gratis prova på, köp i app från 7 kr och uppåt</p>
      <h4>Lär dig spela musik</h4>
      <p>Yousician, 139 kr/mån</p>
      <h4>Fågelskådning</h4>
      <p>Fågelguiden, 179 kr engångskostnad</p>
      <h4>Strömma film och teve</h4>
      <p>De flesta kanske redan prenumererar på en streamingtjänst, förmodligen Netflix eller HBO Nordic. Sedan dyker det upp någon serie man vill se på en ny tjänst, det börjar bli många nu, och man vill inte betala för ännu en prenumeration. Perfekt tillfälle då att ge bort en prenumeration för den tid det tar att sluka den serien!</p>
      <h4>Exempel på streamingtjänster:</h4>
      <p>SF Kids (Astrid Lindgren-filmer) 69 kr/mån, 1 månad gratis prova på</p>
      <p>Amazon Prime (Star Trek Picard) 30 kr/mån de första sex månaderna, därefter 60 kr/mån</p>
      <p>Apple TV+ (The Morning Show, See) 59 kr/mån, 7 dagar gratis prova på </p>
      <p>Disney+ (Ännu ej lanserad, Disneyfilmer, Star Wars) 70 kr/mån</p>
      <h3>Mobilkurs till senioren</h3>
      <p>Bland folk som är 65+ varierar mobilkunskaperna dramatiskt, från de allra mest prylintresserade och insatta, till de som fortfarande föredrar knapptelefoner. Har du någon i den senare kategorin i din familj som brottas med att förstå sig på pekskärmar och mobilt Bank-ID men ändå gärna vill lära sig kan kanske en mobilkurs för seniorer vara en lämplig julklapp.</p>
      <p>Det hålls gott om sådana kurser, både ideella och mot betalning. Generella såväl som inriktade mot ett visst operativsystem eller en viss funktion. Särskilt studieförbund som Folkuniversitetet, Medborgarskolan och ABF ordnar mobilkurser runt om i landet.</p>
      <p><b>Prisexempel:</b> Grundkurs i mobil/surfplatta 800–1800 kr.</p>
      <figure>
        <img src="https://www.mobil.se/sites/mobil.se/files/styles/large_article_image/public/arcade.jpg?itok=5Y-XyhpV"/>
      </figure>
      <h3>Fastpris-spel för teve, Ipad, dator och mobil </h3>
      <h4>Apple Arcade: Nytt liv för spelkontrollen</h4>
      <p>Apple gjorde en stor affär av det när de lanserade sin nya speltjänst. Tanken är att du för en fast summa, 59 kronor i månaden närmare bestämt, ska kunna spela fritt inte bara i mobilen utan i flera andra Apple-prylar. Tjänsten heter Apple Arcade och ger dig tillgång till från start ett 50-tal spel. De spelen är anpassade för såväl Iphone som Ipad, Mac och Apple TV. När du väl har betalat så slipper du också allt vad in-app-köp heter, så det är bara att spela på ohämmat och utan extra kostnader på vägen.</p>
      <h4>Använd spelkontroll från Xbox eller Playstation</h4>
      <p>Spelen på din Iphone eller Ipad kan du spela som vanligt med kontroller på pekskärmen men från och med IOS 13, Ipad OS 13, TVOS 13 och Mac OS Catalina kan man även ansluta en trådlös spelkontroll från en spelkonsol för att styra de spel som stödjer det. Stödet finns för Xbox trådlösa handkontroll (Modell 1708) och för Playstation Dualshock 4 trådlös handkontroll. Dessutom kan du använda trådlösa handkontroller som är märkta med “Made for Ios” och ansluter via bluetooth. Bland spelen som ingår finns ett brett utbud av olika genrer, allt från arkadspel till sportspel, pusselspel och äventyr. Spelen är desamma på såväl Ios och Ipad som på Mac och Apple TV.</p>
      <p><b>Pris Apple Arcade:</b> Första månaden gratis, sedan 59 kronor per månad  </p>
      <figure>
        <img src="https://www.mobil.se/sites/mobil.se/files/styles/large_article_image/public/stadia.jpg?itok=JdGXEXKo"/>
      </figure>
      <h4>Google Stadia: Molnbaserad speltjänst för teve</h4>
      <p>Google speltjänst för Android kallad Play Pass, med en lång rad Androidspel till en fast månadssumma, finns ännu inte tillgänglig i Sverige utan är bara släppt i USA. Här i Sverige har vi dock Googles nya speltjänst Stadia.</p>
      <p>Med Stadia får du en molnbaserad speltjänst. Istället för att ladda ner varje spel så kopplas den spelkontroll du använder direkt till Googles molnservrar och ditt spel strömmas till enheten du använder. Stadia fungerar till teveapparater och till datorer, men än så länge inte till mobiler eller surfplattor alltså.</p>
      <p>Google Stadia innebär alltså att du kan spela på din teve utan att för den skull köpa en spelkonsol som Xbox eller Playstation. Allt sker istället på Googles servrar och det du behöver är en Chromecast Ultra till din teve och sedan dessutom den särskilda Stadia-spelkontrollen. Kontrollen kan du antingen köpa separat, eller i paket tillsammans med en Chromecast Ultra och tre månaders abonnemang. Google meddelar att du ska köpa kontrollen separat enbart om du redan har tillgång till Stadia sedan tidigare via Stadia Founders Edition eller Stadia Buddy Pass.</p>
      <p>Spelutbudet i tjänsten består av ett 40-tal spel, bland dessa Doom och Doom Eternal, Borderlands 3, Assassin’s Creed Odyssey, Final Fantasy XV, Farming Simulator 19, Grid, Just Dance 2020 och Tomb Raider: Definitive Edition.  </p>
      <p><b>Pris Google Stadia spelkontroll:</b> 749 kr</p>
      <p><b>Pris Stadia spelkontroll, Chromecast Ultra och tre månader Stadia Premiere Edition:</b> 1399 kr</p>
      <p><b>Pris Stadia Pro-abonnemang:</b> 99 kr /månad. Tre månader ingår i paketet ovan.</p>
      <h3>Hållbara julklappar 2019</h3>
      <ul>
        <li>
          <a href="https://www.mobil.se/tips-tricks/mobila-julklappar-utan-onodiga-kop-del-1-forlang-livslangden-pa-mobilen">Mobila julklappar utan onödiga köp del 1: Förläng livslängden på mobilen</a>
        </li>
        <li>
          <a href="https://www.mobil.se/tips-tricks/mobila-julklappar-utan-onodiga-kop-appar-och-tjanster">Mobila julklappar utan onödiga köp: Appar och tjänster</a>
        </li>
        <li>
          <a href="https://www.mobil.se/tips-tricks/mobila-julklappar-utan-onodiga-kop-tillbehor-och-nya-liv-at-gamla-mobiler">Mobila julklappar utan onödiga köp: Tillbehör och nya liv åt gamla mobiler</a>
        </li>
      </ul>
      <related>
        <h4>Relaterade artiklar</h4>
        <a href="https://www.mobil.se/tips-tricks/mobila-julklappar-utan-onodiga-kop-del-1-forlang-livslangden-pa-mobilen"/>
      </related>
    </article>
  </body>
</html>