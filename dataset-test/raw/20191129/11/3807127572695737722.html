<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/200-eduguide/55632-vuzf-diplomira-14-iia-si-vipusk-na-3-dekemvri/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-29T11:18:00+00:00"/>
    <meta property="og:title" content="ВУЗФ дипломира 14-ия си випуск на 3 декември"/>
    <meta property="og:description" content="Официалната церемония по връчване на дипломите започва в 10 часа в аулата на бизнес университета"/>
  </head>
  <body>
    <article>
      <h1>ВУЗФ дипломира 14-ия си випуск на 3 декември</h1>
      <h2>Официалната церемония по връчване на дипломите започва в 10 часа в аулата на бизнес университета</h2>
      <address>
        <time datetime="2019-11-29T11:18:00+00:00">29 Nov 2019, 11:18</time>
      </address>
      <p>На 3 декември Висшето училище по застраховане и финанси предстои да връчи официално дипломи на 14-тия си випуск. Церемонията по дипломиране на випуск 2019 година ще започне в 10 часа в аулата на бизнес университета. Приветствия към дипломантите ще отправят <b>президентът на ВУЗФ Апостол Апостолов, ректорът на университета доц. д-р Григорий Вазов,</b> както и <b>председателят на Комисията за финансов надзор Бойко Атанасов</b>, който ще бъде специален гост на церемонията.</p>
      <p>Сред официалните лица на тържественото събитие ще бъдат още проф. д-р инж. Любен Тотев, председател на Съвета на ректорите на висшите училища в Република България, проф. д-р Борис Грозданов, председател на Фискалния съвет на Република България и членовете на Съвета, Константин Велев, председател на УС на Асоциацията на българските застрахователи, изпълнителен директор на ЗАД „Армеец” АД и член на настоятелството на ВУЗФ, Левон Хампарцумян, член на настоятелството на ВУЗФ и председател на УС на Българския форум на бизнес лидерите.</p>
      <p>По време на церемонията дипломантите ще изрекат клетвата на възпитаниците на ВУЗФ, а ръководството на университета ще отличи със специални награди най-активните си преподаватели през годината. Ректорът на висшето училище доц. д-р Григорий Вазов ще връчи и приза „Светлината на ВУЗФ“ на студента, завършил както бакалавърска, така и магистърска степен във ВУЗФ с най-висок успех по време на обучението си и в двете образователни степени.</p>
      <figure>
        <img src="https://www.teenproblem.net/a/200-eduguide/55632-vuzf-diplomira-14-iia-si-vipusk-na-3-dekemvri/../../media/teenproblem/files/articles/528x528/2e721f5edc4e6e3e2a013055256d2489.jpg"/>
      </figure>
    </article>
  </body>
</html>