<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/barbat-retinut-de-diicot-ce-cantitate-de-droguri-de-mare-risc-transporta.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-29T11:46:00+00:00"/>
    <meta property="og:title" content="Ploieștean prins în flagrant cu mii de comprimate de ecstasy. La ce preț le vindea"/>
    <meta property="og:description" content="Un bărbat a fost reţinut de procurorii Direcţiei de Investigare a Infracţiunilor de Criminalitate Organizată şi Terorism pentru trafic de droguri de mare risc, în urma a două percheziţii domiciliare fiind ridicate este 2.200 de comprimate de ecstasy."/>
  </head>
  <body>
    <article>
      <h1>Ploieștean prins în flagrant cu mii de comprimate de ecstasy. La ce preț le vindea</h1>
      <h2>Un bărbat a fost reţinut de procurorii Direcţiei de Investigare a Infracţiunilor de Criminalitate Organizată şi Terorism pentru trafic de droguri de mare risc, în urma a două percheziţii domiciliare fiind ridicate este 2.200 de comprimate de ecstasy.</h2>
      <address>
        <time datetime="2019-11-29T11:46:00+00:00">29 Nov 2019, 11:46</time>
      </address>
      <p>Potrivit unui comunicat al DIICOT, transmis vineri AGERPRES, joi, procurorii Direcţiei de Investigare a Infracţiunilor de Criminalitate Organizată şi Terorism - Serviciul Teritorial Ploieşti au dispus reţinerea pentru o perioadă de 24 de ore a lui A.I.C. pentru săvârşirea infracţiunilor de trafic de droguri de mare risc şi complicitate la introducerea în ţară de droguri de mare risc, fără drept, transmite Agerpres.</p>
      <p><i>„La data de 18 noiembrie, ofiţerii de poliţie judiciară din cadrul Brigăzii de Combatere a Criminalităţii Organizate Ploieşti - Serviciul Antidrog s-au sesizat din oficiu cu privire la faptul că inculpatul A.I.C este implicat în activităţi de trafic de droguri de mare risc, pe raza judeţului Prahova, respectiv comercializarea de comprimate ecstasy"</i>, se precizează în comunicat.</p>
      <p>Procurorii menţionează că, în perioada iunie - noiembrie, A.I.C. ar fi achiziţionat din Marea Britanie, iar mai apoi ar fi comercializat ecstasy pe raza judeţului Prahova, la preţul de 50-60 lei/comprimat.</p>
      <p><i>„În ziua de joi, procurorii DIICOT - Serviciul Teritorial Ploieşti, împreună cu ofiţerii de poliţie judiciară din cadrul Brigăzii de Combatere a Criminalităţii Organizate Ploieşti - Serviciul Antidrog, au efectuat două percheziţii domiciliare, în urma cărora au fost ridicate 2.201 de comprimate ecstasy"</i>, informează anchetatorii.</p>
      <p>În cursul zilei de vineri, A.I.C. urmează să fie prezentat Tribunalului Prahova cu propunere de arestare preventivă pentru o perioadă de 30 de zile.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>