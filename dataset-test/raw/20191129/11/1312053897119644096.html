<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/29/bimba-10-mesi-muore-nel-sonno/"/>
    <meta property="og:site_name" content="NewNotizie"/>
    <meta property="article:published_time" content="2019-11-29T11:52:22+00:00"/>
    <meta property="og:title" content="Bimba di 10 mesi muore nel sonno: era apparentemente sana. Si indaga"/>
    <meta property="og:description" content="La piccola Primrose Karshe, 10 mesi, è stata trovata morta nel suo letto da suo padre. La bimba è morta nel sonno, eppure era apparentemente sana. Si indaga su questo strano decesso Primrose Kershe era una bambina di dieci mesi sana e felice, o almeno così l’ha descritta chi l’ha conosciuta. Viveva a Nearth Port …"/>
  </head>
  <body>
    <article>
      <h1>Bimba di 10 mesi muore nel sonno: era apparentemente sana. Si indaga</h1>
      <address><time datetime="2019-11-29T11:52:22+00:00">29 Nov 2019, 11:52</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Bimba-di-10-mesi-muore-nel-sonno.jpg"/>
        <figcaption>Ph Wales Online WS</figcaption>
      </figure>
      <p>
        <b>La piccola Primrose Karshe, 10 mesi, è stata trovata morta nel suo letto da suo padre. La bimba è morta nel sonno, eppure era apparentemente sana. Si indaga su questo strano decesso</b>
      </p>
      <p><b>Primrose Kershe</b> <b>era una bambina di dieci mesi sana e felice</b>, o almeno così l’ha descritta chi l’ha conosciuta. <b>Viveva a Nearth Port Talbot (in Galles) con i suoi genitori</b>, ma lo scorso 18 novembre 2019 <b>la piccola è morta</b> e non si sa ancora come. <b>Il papà</b>, un uomo di 30 anni di nome <b>Daniel Karshe</b>, si è recato vicino alla sua culla e ha trovato il suo corpicino privo di vita: <b>la bimba era morta nel sonno</b>. Pimrose era una bambina <b>in apparenza sana</b> e adesso <b>si sta cercando di capire che cosa sia potuto accadere</b>.</p>
      <h3>Bimba di 10 mesi muore nel sonno, piccola ritrovata senza vita nella culla dal papà</h3>
      <p><b>Rebecca Price (26 anni) e suo marito Daniel Kershe (30 anni)</b> vivevano sereni insieme alla <b>loro</b> <b>bambina di 10 mesi</b>, la piccola <b>Primrose Kershe</b>, prima che una devastante tragedia distruggesse la loro famiglia. La coppia vive <b>nel villaggio di Blaengwynfi</b>, che si trova in <b>Galles</b>, a <b>Nearth Port Talbot</b>. Lo scorso 18 novembre 2019, intorno alle ore 08:30, Daniel si è avvicinato alla <b>culla</b> della figlia per svegliarla e per portarla a fare colazione. <b>Le ha teneramente solleticato il piede</b> e si è subito reso conto che c’era qualcosa che non andava perché <b>la figlia non reagiva</b>. L<b>a bimba non si muoveva e non respirava</b>: <b>era morta nel sonno</b>.</p>
      <p>Fino alle <b>ore 03:00 del mattino</b> l’uomo aveva controllato il sonno di Primrose, che era ancora viva e dormiva serenamente in culla, perché <b>l’altro figlio della coppia (Gabriel, un bimbo di 3 anni) tossiva e lui non riusciva a dormire</b>.</p>
      <h3>Bimba di 10 mesi muore nel sonno, le dichiarazioni del papà</h3>
      <p>“<i>Siamo entrambi completamente devastati, è davvero difficile da spiegare. Il giorno prima è stato un giorno normale. Era sana, felice, giocava con i ragazzi, ho fatto delle foto di loro insieme che giocavano felici</i>“, <b>ha dichiarato il padre. Poi ha descritto cos’è accaduto quella tragica mattina di pochi giorni fa</b>: “<i>Alle 8.30 Becky stava facendo colazione con i ragazzi e mi ha detto di andare a svegliare Primrose. Adorava dormire: non si alzava se non la svegliavo. Sono andato a cercare di svegliarla come avrei fatto normalmente, sono entrato lì e le ho solleticato il piede. Quando sono arrivato se n’era già andata e tutto è cambiato. Siamo andati fuori a fare la RCP, io non riuscivo a parlare affatto. Mi ci sono volute ore per parlare. Becky si è messa sul pavimento cercando di fare il suo CPR </i>(il massaggio cardiaco, ndr)<i>. Al momento siamo insensibili e sotto shock.</i>”</p>
      <p><b>Quando la coppia ha visto che la figlia non respirava più, è uscita fuori dalla propria casa per chiedere aiuto ai vicini di casa, che si sono subito attivati</b>. Qualcuno ha chiamato l’ambulanza, mentre qualcun altro si è occupato degli altri figli della coppia. Il <b>sostegno</b> del vicinato si è fatto sentire in ogni modo verso la famiglia Kershe e Daniel a descritto questa <b>solidarietà</b> come <b>un lutto che è diventato comunitario anziché essere solo di famiglia</b>. Come riporta il <b><i>Daily Star</i></b>, <b>prima dei prossimi sei mesi non si avranno notizie sulle cause del decesso di Primrose</b>.</p>
      <p>
        <i>Maria Mento</i>
      </p>
    </article>
  </body>
</html>