<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805251/%D9%85%D8%AF%D8%A7%D9%81%D8%B9-%D8%A7%D8%B3%D8%AA%D9%82%D9%84%D8%A7%D9%84-%D9%87%D9%85%DA%86%D9%86%D8%A7%D9%86-%D9%85%D9%88%D8%B1%D8%AF-%D8%BA%D8%B6%D8%A8-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%AF%D8%A7%D9%86%D8%B4%DA%AF%D8%B1-%D8%A7%D8%B2-%D8%A8%D8%A7%D8%B2%DB%8C-%D8%A8%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:27:56+00:00"/>
    <meta property="og:title" content="مدافع استقلال همچنان مورد غضب استراماچونی/ دانشگر از بازی با سپاهان کنار گذاشته شد"/>
    <meta property="og:description" content="مدافع استقلال از لیست این تیم برای بازی با سپاهان کنار گذاشته شد."/>
  </head>
  <body>
    <article>
      <h1>مدافع استقلال همچنان مورد غضب استراماچونی/ دانشگر از بازی با سپاهان کنار گذاشته شد</h1>
      <address><time datetime="2019-11-29T11:27:56+00:00">29 Nov 2019, 11:27</time> by <a rel="author">محمدامین شهسواری</a></address>
      <p>مدافع استقلال از لیست این تیم برای بازی با سپاهان کنار گذاشته شد.</p>
      <p>به گزارش ایسنا، محمد دانشگر، مدافع استقلال با تصمیم آندره‌آ استراماچونی، سرمربی این تیم از لیست آبی‌پوشان برای سفر به اصفهان و دیدار با سپاهان کنار گذاشته شد تا این بازی را از دست بدهد.</p>
      <p>این برای دومین بازی متوالی است که دانشگر از لیست استقلال کنار گذاشته می‌شود که دلیل آن، اتفاقی است که در یکی از تمرینات قبل از دیدار با نساجی رخ داد. دانشگر در تمرین یکی مانده به آخر قبل از دیدار با نساجی پس از شکست خوردن در فوتبال درون تیمی و کل‌کلی که با هم‌تیمی‌هایش داشت، با ناراحتی زمین تمرین را ترک کرد. این اقدام دانشگر منجر به مورد غضب قرار گرفتن از سوی استراماچونی شد و او در تصمیمی انضباطی مدافع تیمش را برای دو بازی کنار گذاشت.</p>
      <p>استراماچونی پیش از این هم نشان داده بود که مسائل انضباطی برایش در اولویت است و با علی دشتی و سجاد آقایی برخورد انصباطی داشت.</p>
      <p>استقلال فردا (شنبه) به مصاف سپاهان می‌رود. لیست ۱۹ نفره استقلال برای دیدار با سپاهان به شرح زیر است:</p>
      <p>سجاد آقایی، رضا آذری، روزبه چشمی، علی دشتی، شیخ دیاباته، فرشید اسماعیلی، مهدی قائدی، وریا غفوری، عارف غلامی، سید حسین حسینی، علی کریمی، سینا خادم‌پور، میلیچ، حسین پورحمیدی، آرش رضاوند، مسعود ریگی، مرتضی تبریزی، شاهین طاهرخانی و سیاوش یزدانی</p>
      <p>انتهای پیام</p>
    </article>
  </body>
</html>