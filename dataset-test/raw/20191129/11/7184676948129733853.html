<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/sinoptiki-rozpovili-yakoyu-bude-pogoda-na-novij-rik/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T11:32:34+00:00"/>
    <meta property="og:title" content="Синоптики розповіли, якою буде погода на Новий рік"/>
    <meta property="og:description" content="Синоптики прогнозують, що Новий рік-2020 буде морозним і сніжним. В другій половині грудня прийдуть морози, а 31 грудня середня температура повітря досягне -9 градусів."/>
  </head>
  <body>
    <article>
      <h1>Синоптики розповіли, якою буде погода на Новий рік</h1>
      <h2>31 грудня середня температура повітря досягне -9 градусів</h2>
      <address>
        <time datetime="2019-11-29T11:32:34+00:00">29 Nov 2019, 11:32</time>
      </address>
      <p>За прогнозом сайту «Метеоролог» <a href="https://narodna-pravda.ua/2019/11/19/sylni-morozy-pochnutsya-za-licheni-dni-synoptyk-dav-prognoz-pogody-na-gruden/">грудень</a> цього року очікується тепліший, ніж зазвичай у цей час. Похолодання і сніг скоріше всього прийдуть з 15 грудня, а Новий рік-2020 принесе справжню зимову погоду.</p>
      <p>Як передає НАРОДНА ПРАВДА, про це повідомляє<a href="https://glavcom.ua/news/sinoptiki-sklali-prognoz-pogodi-na-noviy-rik-v-ukrajini-641192.html"> “Главком”.</a></p>
      <p>Loading...</p>
      <p>У Східній Європі відхилення від середньої температури в грудні очікується в межах 3 градусів за Цельсієм. Погода буде вологою і сирою, прогнозуються опади мокрого снігу з дощем. Фахівці не виключають, що місяць встановить температурні рекорди. Похолодання і снігопади з’являться у другій половині грудня.</p>
      <p>А ось народний синоптик Леонід Горбань повідомив, що під кінець першого зимового місяця в Україну прийдуть морози і на Новий рік буде холодно, але без снігу. 31 грудня середня температура повітря досягне -9 градусів.</p>
      <p>Британські метеорологи у свою чергу приголомшили своїм прогнозом для України. На їхню думку, нас чекає найсуворіша зима за 30 років. Морози сягатимуть до -20 градусів нижче нуля.</p>
      <p>Тим часом синоптики Укргідрометцентру дали більш  втішний прогноз на новорічні та різдвяні свята.  Чи засипле українців снігом, зробивши атмосферу свят ще затишнішою, науці поки що невідомо, але одне знають точно: “Погода буде чудовою. Тому що головне – святковий настрій”.</p>
      <p>Нагадаємо, <a href="https://narodna-pravda.ua/2019/11/21/yak-bude-viglyadati-golovna-yalinka-ukrayini-podrobitsi-ta-nejmovirni-foto/">на Новий рік киян і гостей столиці чекають концерти відомих артистів, розваги, фудкорти, ярмарки і дві новорічні ялинки.</a> Folk Ukraine організував культурно-мистецький проект Новий рік-2020, який 14 грудня 2019 року стартує святковим ярмарком на Софійській площі. В цьому році обрана тематикайого новорічного оформлення – за мотивами німецької казки про Лускунчика, а на Контрактовій площі – український стиль гончарства Полтавського регіону.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>