<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/amenda-uria--a-in-urma-scandalului-in-care-au-fost-implicati-razvan-cuc-si-fosta-sefa-tarom-la-motiunea-de-cenzura_1408131.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T11:52:30+00:00"/>
    <meta property="og:title" content="Amendă URIAȘĂ în urma scandalului în care au fost implicați Răzvan Cuc și fosta șefă TAROM, la moțiunea de cenzură"/>
    <meta property="og:description" content="Autoritatea Națională de Supraveghere a Prelucrării Datelor cu Caracter Personal a aplicat o amendă de 20.000 de euro către TAROM, în deja..."/>
  </head>
  <body>
    <article>
      <h1>Amendă URIAȘĂ în urma scandalului în care au fost implicați Răzvan Cuc și fosta șefă TAROM, la moțiunea de cenzură</h1>
      <address><time datetime="2019-11-29T11:52:30+00:00">29 Nov 2019, 11:52</time> by <a rel="author">Lucian Negrea, Reporter</a></address>
      <p>Autoritatea Națională de Supraveghere a Prelucrării Datelor cu Caracter Personal a aplicat o amendă de 20.000 de euro către TAROM, în deja celebrul scandal dintre fostul ministru al Transporturilor, Răzvan Cuc și fosta șefă a TAROM, Mădălina Mezei. Înaintea moțiunii de cenzură, Cuc i-ar fi cerut lui Mezei lista parlamentarilor care se vor deplasa cu avioanele TAROM către București pentru a-i întârzia pe aceștia, în așa fel încât să nu pice Guvernul.</p>
      <p>”Autoritatea Națională de Supraveghere a finalizat în data de 07.11.2019 o investigație la operatorul SC CNTAR TAROM SA și a constatat că acesta a încălcat prevederile art. 32 alin. (4) coroborat cu art. 32 alin. (1) și alin. (2) din Regulamentul General privind Protecția Datelor. Investigația a fost efectuată ca urmare a notificării autorității de supraveghere de către SC CNTAR TAROM SA din data de 13.09.2019 cu privire la încălcarea securității datelor cu caracter personal. Operatorul SC CNTAR TAROM SA a fost sancționat contravențional cu amendă în cuantum de 95.194 lei, echivalentul a 20.000 EURO. Sancțiunea a fost aplicată operatorului ca urmare a faptului că acesta nu a implementat măsuri tehnice și organizatorice adecvate pentru a se asigura că orice persoană fizică care acționează sub autoritatea acestuia și care are acces la date cu caracter personal, nu le prelucrează decât la cererea sa. Corelat cu acest aspect, operatorul nu a luat nici măsuri adecvate pentru a asigura un nivel de securitate corespunzător riscului generat de divulgarea neautorizată sau accesul neautorizat la datele cu caracter personal transmise, stocate sau prelucrate într-un alt mod. Această situație a condus la accesarea neautorizată, de către un angajat propriu, a aplicației de rezervări și fotografierea unei liste conținând datele cu caracter personal a 22 pasageri/clienți TAROM și la divulgarea neautorizată în mediul on-line a acestei liste.”, arată Autoritatea Națională de Supraveghere.</p>
    </article>
  </body>
</html>