<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/biznesa_vide/oktobri-mazumtirdzniecibas-apgrozijums-samazinajies-par-0-4.d?id=51679693"/>
    <meta property="og:site_name" content="DELFI"/>
    <meta property="article:published_time" content="2019-11-29T11:23:24+00:00"/>
    <meta property="og:title" content="Oktobrī mazumtirdzniecības apgrozījums samazinājies par 0,4% "/>
    <meta property="og:description" content="2019. gada oktobrī, salīdzinot ar 2018. gada oktobri, mazumtirdzniecības apgrozījums samazinājās par 0,4%, liecina Centrālās statistikas pārvaldes (CSP) apkopotie kalendāri izlīdzinātie dati salīdzināmajās cenās. Pārtikas mazumtirdzniecība palika iepriekšējā gada līmenī, savukārt nepārtikas preču mazumtirdzniecības apjoms, neieskaitot autodegvielas mazumtirdzniecību, palielinājās par 0,3%, autodegvielas – samazinājās par 3,2%."/>
  </head>
  <body>
    <article>
      <h1>Oktobrī mazumtirdzniecības apgrozījums samazinājies par 0,4% </h1>
      <address><time datetime="2019-11-29T11:23:24+00:00">29 Nov 2019, 11:23</time> by <a rel="author">DELFI Bizness</a></address>
      <p>
        <b>2019. gada oktobrī, salīdzinot ar 2018. gada oktobri, mazumtirdzniecības apgrozījums samazinājās par 0,4%, liecina <a href="https://www.delfi.lv/temas/centralas-statistikas-parvalde">Centrālās statistikas pārvaldes</a> (CSP) apkopotie kalendāri izlīdzinātie dati salīdzināmajās cenās. Pārtikas mazumtirdzniecība palika iepriekšējā gada līmenī, savukārt nepārtikas preču mazumtirdzniecības apjoms, neieskaitot autodegvielas mazumtirdzniecību, palielinājās par 0,3%, autodegvielas – samazinājās par 3,2%.</b>
      </p>
      <p>Salīdzinot ar 2018. gada oktobri, apgrozījuma kāpums bija kultūras preču un atpūtai paredzēto preču mazumtirdzniecībā (par 14,8%) un apģērbu, apavu un ādas izstrādājumu mazumtirdzniecībā (par 13,7%). Lielākais apgrozījuma kritums bija metālizstrādājumu, instrumentu, būvmateriālu un santehnikas mazumtirdzniecībā (par 10,6%) un informācijas un komunikāciju tehnoloģiju iekārtu mazumtirdzniecībā specializētajos veikalos (par 9,2%).</p>
      <p>Mazumtirdzniecības uzņēmumu kopējais apgrozījums faktiskajās cenās, neņemot vērā kalendāra dienu ietekmi, pieauga 1,3%.</p>
      <p>2019. gada oktobrī, salīdzinot ar septembri, pēc sezonāli izlīdzinātiem datiem salīdzināmajās cenās mazumtirdzniecības uzņēmumu apgrozījums samazinājās par 0,2%. Pārtikas preču mazumtirdzniecība pieauga par 0,1%. Nepārtikas preču mazumtirdzniecības apjoms, neieskaitot autodegvielas mazumtirdzniecību, arī palielinājās par 0,1%, bet autodegvielas mazumtirdzniecība samazinājās par 1,6%.</p>
      <p>Salīdzinot ar iepriekšējo mēnesi, apgrozījuma pieaugums bija mazumtirdzniecībā pa pastu vai interneta veikalos (par 4,0%). Lielākais apgrozījuma kritums bija informācijas un komunikāciju tehnoloģiju iekārtu mazumtirdzniecībā specializētajos veikalos (par 5,9%) un apģērbu, apavu un ādas izstrādājumu mazumtirdzniecībā (par 3,1%).</p>
      <p>2019. gada oktobrī, salīdzinot ar septembri, mazumtirdzniecības uzņēmumu kopējais apgrozījums faktiskajās cenās, neņemot vērā sezonalitāti, pieauga par 2,5%.</p>
      <figure>
        <a href="https://www.delfi.lv/bizness/">
          <img src="https://g1.delphi.lv/images/pix/file46262473_delfi-bizness.png"/>
        </a>
      </figure>
      <p>
        <a href="https://www.delfi.lv/bizness/biznesa_vide/oktobri-mazumtirdzniecibas-apgrozijums-samazinajies-par-0-4.d?id=51679693&amp;com=1&amp;reg=1">0</a>
      </p>
      <related>
        <h4>Lasi vēl</h4>
        <a href="https://www.delfi.lv/bizness/biznesa_vide/eksportu-vajina-areja-pieprasijuma-samazinasanas-verte-ekonomisti.d?id=51633391"/>
        <a href="https://www.delfi.lv/bizness/biznesa_vide/top-100-noskaidroti-latvijas-visstraujak-augosie-uznemumi.d?id=51630813"/>
        <a href="https://www.delfi.lv/bizness/biznesa_vide/ikp-3-ceturksni-palielinajies-par-2-9.d?id=51679651"/>
      </related>
    </article>
  </body>
</html>