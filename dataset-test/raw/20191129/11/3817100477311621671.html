<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kriminal/u-misti-bar-zatrimali-zlochintsiya-yakiy-vchiniv-rozbiyniy-napad"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-29T11:17:37+00:00"/>
    <meta property="og:title" content="У місті Бар затримали злочинця, який вчинив розбійний напад"/>
    <meta property="og:description" content="Сьогодні, 29 листопада, близько першої години ночі до поліції звернувся 44-річний житель міста Бар. Чоловік повідомляв, що до його будинку проник невідомий молодик та, погрожуючи ножем, відібрав тисячу гривень. Зловмисником виявився 24-річний місцевий житель, який раніше вже вчиняв крадіжки. "/>
  </head>
  <body>
    <article>
      <h1>У місті Бар затримали злочинця, який вчинив розбійний напад</h1>
      <address>
        <time datetime="2019-11-29T11:17:37+00:00">29 Nov 2019, 11:17</time>
      </address>
      <p>
        <b>Сьогодні, 29 листопада, близько першої години ночі до поліції звернувся 44-річний житель міста Бар. Чоловік повідомляв, що до його будинку проник невідомий молодик та, погрожуючи ножем, відібрав тисячу гривень. Зловмисником виявився 24-річний місцевий житель, який раніше вже вчиняв крадіжки. </b>
      </p>
      <p>Про це повідомляють у відділі комунікації поліції Вінницької області. </p>
      <p>Невідомий молодик проник до будинку 44-річного жителя міста Бар та почав вимагати гроші. Нападник побив його та, погрожуючи ножем, відібрав 1000 гривень і втік.</p>
      <p>За словами заступника Барського відділення поліції Сергія Пояна, потерпілий описав правоохоронцям зовнішність та одяг нападника. Через кілька годин зловмисника затримали оперативники в районному центрі. Ним виявився 24–річний місцевий житель. Чоловік раніше вчиняв майнові злочини. </p>
      <p>За таке правопорушення передбачено позбавлення волі на строк від семи до дванадцяти років із конфіскацією майна.</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>