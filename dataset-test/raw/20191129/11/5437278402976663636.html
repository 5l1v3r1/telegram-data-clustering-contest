<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/max-verstappen-tweede-eerste-training-abu-dhabi"/>
    <meta property="og:site_name" content="1limburg"/>
    <meta property="article:published_time" content="2019-11-29T11:04:00+00:00"/>
    <meta property="og:title" content="Max Verstappen tweede in eerste training Abu Dhabi"/>
    <meta property="og:description" content="Max Verstappen heeft de eerste training voor de Grand Prix van Abu Dhabi afgesloten als tweede."/>
  </head>
  <body>
    <article>
      <h1>Max Verstappen tweede in eerste training Abu Dhabi</h1>
      <h2>Max Verstappen heeft de eerste training voor de Grand Prix van Abu Dhabi afgesloten als tweede.</h2>
      <address><time datetime="2019-11-29T11:04:00+00:00">29 Nov 2019, 11:04</time> by <a rel="author">Persbureau ANP</a></address>
      <p>De Red Bull-coureur was iets langzamer dan de Finse Mercedes-coureur Valtteri Bottas. Die noteerde met 1.36,957 de snelste ronde. Verstappen zat daar 0,535 seconde achter.</p>
      <p><b>Ferrari's</b><br/>Wereldkampioen Lewis Hamilton zette de derde tijd neer, voor Verstappens teamgenoot Alexander Albon. De Ferrari's van Sebastian Vettel en Charles Leclerc kwamen niet verder dan respectievelijk de vijfde en zevende tijd.</p>
      <p><b>Olielek</b><br/>De training lag met nog zo'n 25 minuten te gaan enige tijd stil, omdat de Renault van de AustraliÃ«r Daniel Ricciardo was stilgevallen vanwege een olielek. Nadat de baan was vrijgegeven, werden de toptijden niet meer verbeterd.</p>
      <p>Vettel verloor in de slotfase nog de macht over het stuur en zette zijn Ferrari tegen de muur. Dat betekende meteen het einde van de training.</p>
    </article>
  </body>
</html>