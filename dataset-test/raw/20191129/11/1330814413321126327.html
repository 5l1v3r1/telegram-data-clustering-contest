<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediagol.it/notizie/pergolizzi-contro-il-giugliano-sara-difficile-ecco-cosa-chiedo-alla-squadra-ambro-dal-1-rispondo-cosi/"/>
    <meta property="og:site_name" content="Mediagol"/>
    <meta property="article:published_time" content="2019-11-29T11:45:42+00:00"/>
    <meta property="og:title" content="Pergolizzi: “Contro il Giugliano sarà difficile, ecco cosa chiedo alla squadra. Ambro dal 1′? Rispondo così”"/>
    <meta property="og:description" content="Le dichiarazioni live rilasciate in conferenza stampa dal tecnico Rosario Pergolizzi alla vigilia di Giugliano-Palermo"/>
  </head>
  <body>
    <article>
      <h1>Pergolizzi: “Contro il Giugliano sarà difficile, ecco cosa chiedo alla squadra. Ambro dal 1′? Rispondo così”</h1>
      <h2>Le dichiarazioni live rilasciate in conferenza stampa dal tecnico Rosario Pergolizzi alla vigilia di Giugliano-Palermo</h2>
      <address><time datetime="2019-11-29T11:45:42+00:00">29 Nov 2019, 11:45</time> by <a rel="author" href="https://www.mediagol.it/author/noemicusano/" target="_blank">Mediagol3</a></address>
      <p>29 novembre 2019 - 11:45</p>
      <p>Poco più di quarantotto ore e sarà <b>Giugliano-Palermo</b>, match valido per la quattordicesima giornata del campionato di <b>Serie D</b>.</p>
      <p>Intervenuto in conferenza stampa alla vigilia della sfida in programma domenica pomeriggio al <i>“Vallefuoco”</i> di <b>Mugnano</b> (fischio d’inizio alle ore 14.30), il tecnico del Palermo Rosario <b>Pergolizzi</b> ha parlato della possibilità di schierare dal primo minuto Danilo <b>Ambro</b>. Di seguito, le sue dichiarazioni.</p>
      <p><i>“Se Ambro potrà essere l’arma in più? Stiamo cercando di variare questo tipo di disposizione per avere un’alternativa alla fase offensiva, Danilo ha fatto bene. Per noi è importante mettere in campo intensità e tanto agonismo, giocheremo contro una squadra importante che sta crescendo molto. Per noi sarà una sfida difficile e per noi sarà fondamentale, sotto l’aspetto caratteriale e anche sotto quello tecnico-tattico. Martinelli ha corsa, Martín ha geometrie, mentre Ambro e Kraja hanno più doti offensive e quindi vorrei che fossero più bravi anche nelle due fasi</i> – ha spiegato Pergolizzi -. <i>Ambro potrebbe anche giocare dal 1’. Dovremo essere più squadra in fase di lettura e limitare dunque i loro attaccanti, ma questo non basterà perché servirà carisma e pressioni. Più duelli vinceremo più metteremo la partita dalla nostra parte, non bisogna essere solo belli ma anche carismatici. Parliamo sempre di agonismo, dobbiamo essere più cattivi e quindi una squadra che sa cosa vuole. Sappiamo che sarà una partita difficile, ma dobbiamo pensare più a noi stessi giocando la nostra partita. Se noi cresciamo sotto questo aspetto avremo più possibilità di vincere le partite”.</i></p>
      <p>
        <a href="https://www.mediagol.it/tag/ambro/">#Ambro</a>
        <a href="https://www.mediagol.it/tag/giugliano/">#giugliano</a>
        <a href="https://www.mediagol.it/tag/giuglianopalermo/">#giuglianopalermo</a>
        <a href="https://www.mediagol.it/tag/palermo/">#palermo</a>
        <a href="https://www.mediagol.it/tag/pergolizzi/">#pergolizzi</a>
      </p>
    </article>
  </body>
</html>