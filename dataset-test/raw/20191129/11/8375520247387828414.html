<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-skasuvav-praporshchikiv-643334.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-29T11:28:30+00:00"/>
    <meta property="og:title" content="Зеленський скасував прапорщиків"/>
    <meta property="og:description" content="Закон вводить звання «рекрут», «штаб-сержант» (штаб-старшина), «майстер-сержант» і «головний майстер-сержант»"/>
  </head>
  <body>
    <article>
      <h1>Зеленський скасував прапорщиків</h1>
      <address>
        <time datetime="2019-11-29T11:28:30+00:00">29 Nov 2019, 11:28</time>
      </address>
      <h4>Закон вводить звання «рекрут», «штаб-сержант» (штаб-старшина), «майстер-сержант» і «головний майстер-сержант»</h4>
      <p>Президент Володимир Зеленський підписав закон «Про внесення змін до деяких законодавчих актів України (щодо виконання військового обов'язку та проходження військової служби)», який передбачає запровадження нових військових звань у ЗСУ.</p>
      <p>У картці <a href="http://w1.c1.rada.gov.ua/pls/zweb2/webproc4_1?pf3511=66431">законопроєкту №0906</a> на сайті Верховної Ради вказано, що 29 листопада закон було повернуто з підписом Зеленського.</p>
      <p>Цей закон вводить звання НАТО для сержантського, старшинського складу, для солдатів, а також унормовує їхній розвиток відповідно до стандартів Альянсу та тих викликів, які стоять перед Україною.</p>
      <p>Закон спрямований на удосконалення законодавства України з питань виконання військового обов'язку, запровадження нових військових звань сержантського і старшинського складу ЗСУ, що відповідають стандартам НАТО, підвищення ролі сержантського і старшинського складу в навчанні і вихованні підлеглого особового складу та виконання ними завдань за призначенням, створення додаткових мотиваційних чинників щодо проходження громадянами України військової служби за контрактом, що сприятиме переходу ЗСУ на професійну основу.</p>
      <p>Закон скасовує військові звання «прапорщик, старший прапорщик» (мічман, старший мічман) і вводить звання «рекрут», «штаб-сержант» (штаб-старшина), «майстер-сержант» і «головний майстер-сержант» (корабельні – «старший майстер-старшина», «головний майстер-старшина»).</p>
      <p>Передбачається поділ сержантського і старшинського складу на молодший і старший склади.</p>
      <related>
        <a href="https://glavcom.ua/news/u-minoboroni-zayavili-shcho-dvi-tretini-aerodromiv-na-ladan-dishut-643127.html"/>
        <a href="https://glavcom.ua/news/danilyuk-stverdzhuje-shcho-zhartoma-proponuvav-amerikancyu-vindmanu-ocholiti-minoboroni-641046.html"/>
        <a href="https://glavcom.ua/news/za-dobu-na-donbasi-poraneno-troh-ukrajinskih-zahisnikiv-642968.html"/>
      </related>
    </article>
  </body>
</html>