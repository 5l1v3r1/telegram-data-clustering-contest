<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191923/parlament/publica/resolucio/rebutja/sentencia/veto/tc/autodeterminacio"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-29T11:30:00+00:00"/>
    <meta property="og:title" content="El Parlament publica la resolució que rebutja la sentència i el veto del TC a l'autodeterminació"/>
    <meta property="og:description" content="La Moncloa va anunciar que esperaria a la publicació del text que rebutja la &quot;censura&quot; del TC però va avisar que no permetria res &quot;il·legal&quot;"/>
  </head>
  <body>
    <article>
      <h1>El Parlament publica la resolució que rebutja la sentència i el veto del TC a l'autodeterminació</h1>
      <h2>La Moncloa va anunciar que esperaria a la publicació del text que rebutja la "censura" del TC però va avisar que no permetria res "il·legal"</h2>
      <address>
        <time datetime="2019-11-29T11:30:00+00:00">29 Nov 2019, 11:30</time>
      </address>
      <p>El <i>Butlletí Oficial del Parlament de Catalunya</i> (BOPC) ha publicat aquest divendres la resolució de resposta a la sentència del Tribunal Suprem sobre l'1-O <a href="https://www.naciodigital.cat/noticia/191736/independentisme/rebutja/veto/constitucional/autodeterminacio">que els grups independentistes van aprovar en el ple de dimarts</a> amb l'abstenció dels comuns. El govern espanyol ja va anunciar que no permetria res "il·legal" però que esperaria a la "publicació oficial" del text aprovat per la cambra catalana, que rebutjava la "censura" del TC a l'autodeterminació i a la reprovació de la monarquia.<br/><br/>El text es va aprovar amb 68 vots a favor de JxCat, ERC i la CUP, i l'abstenció dels vuit diputats dels comuns. Els 21 diputats del PSC-Units i el PPC hi van votar en contra, mentre que els de Ciutadans van abandonar l'hemicicle abans de la votació.<br/><br/>La proposta de resolució denuncia la "censura prèvia que el TC pretén imposar" i cita un fragment que va ser suspès pel Tribunal Constitucional, on s'afirma que el Parlament "reitera i reiterarà tants cops com ho vulguin els diputats i les diputades la reprovació de la monarquia, la defensa del dret a l’autodeterminació i la reivindicació de la sobirania del poble de Catalunya per a decidir el seu futur polític".</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>