<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191129_Elo_adasban_esett_ossze_a_magyar_youtuber_nyugtatora_ivott_alkoholt"/>
    <meta property="og:site_name" content="HVG.hu"/>
    <meta property="article:published_time" content="2019-11-29T11:51:00+00:00"/>
    <meta property="og:title" content="Élő adásban esett össze a magyar youtuber"/>
    <meta property="og:description" content="A Turbó Titán oldal kezelője 40 darab nyugtatót vett be a nézők szeme láttára."/>
  </head>
  <body>
    <article>
      <h1>Élő adásban esett össze a magyar youtuber</h1>
      <address><time datetime="2019-11-29T11:51:00+00:00">29 Nov 2019, 11:51</time> by <a rel="author">hvg.hu</a></address>
      <p>
        <b>A Turbó Titán oldal kezelője 40 darab nyugtatót vett be a nézők szeme láttára.</b>
      </p>
      <p>A Turbó Titán nevű youtuber bevett több tucat nyugtatót, amire alkoholt ivott, nem sokkal később pedig összeesett, a nyergesújfalui férfi mindezt élőben közvetítette a videómegosztón futó <a href="https://www.youtube.com/channel/UC-GKeR00KDunzMcOzwuj4Pw">csatornáján</a>. Az esetről az egyik néző számolt be a <a href="https://velvet.hu/helyszinelo/2019/11/29/begyogyszeretett_youtuber/?fbclid=IwAR1KNYCX8WKLDdxBfn4UpRR4D2ynayV1xrr8V-QEZmiy6BtELdTid-6A7ic"><i>Velvet</i>nek</a>.</p>
      <p>A portál azt írja, a youtuber 40 darab gyógyszert vett be csütörtök esti videójában. A nézők nem tudtak semmit tenni, csak kommentben sürgették a mentők kihívását. Arról nincs információ, hogy a videó vége után mi történt vele.</p>
      <p>A Turbó Titán csatornának közel tízezer feliratkozója van. Legutóbbi <a href="https://www.youtube.com/watch?v=YwbA5xZbSkw">videója</a> a 27. percnél szakadt meg, sokáig egy képkocka volt látható, majd elsötétült a képernyő.</p>
      <p>
        <i>Ha ön is úgy érzi, segítségre lenne szüksége, hívja a krízishelyzetben lévőknek rendszeresített, ingyenesen hívható 116-123, vagy 06 80 820 111 telefonszámot! Amennyiben másvalakiért aggódik, </i>
        <a href="http://www.ongyilkossagmegelozes.hu/">
          <i>ezt az oldalt ajánljuk figyelmébe</i>
        </a>
        <i>!</i>
      </p>
      <related>
        <a href="https://hvg.hu/tudomany/20181225_dancso_peter_youtube_videomania_egymillio_feliratkozo"/>
        <a href="https://hvg.hu/tudomany/20190731_sikloernyos_baleset_youtuber_grant_thompson_the_king_of_random"/>
      </related>
    </article>
  </body>
</html>