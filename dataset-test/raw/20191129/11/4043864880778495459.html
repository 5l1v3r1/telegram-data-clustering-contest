<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/29/7233386/"/>
    <meta property="og:site_name" content="Українська правда"/>
    <meta property="article:published_time" content="2019-11-29T11:21:20+00:00"/>
    <meta property="og:title" content="&quot;Динамо&quot; встановило особистий антирекорд у Лізі Європи"/>
    <meta property="og:description" content="Київське “Динамо” встановило особистий антирекорд за кількістю жовтих карток у Лізі Європи."/>
  </head>
  <body>
    <article>
      <h1>"Динамо" встановило особистий антирекорд у Лізі Європи</h1>
      <address>
        <time datetime="2019-11-29T11:21:20+00:00">29 Nov 2019, 11:21</time>
      </address>
      <p>Київське "Динамо" встановило особистий антирекорд за кількістю жовтих карток у Лізі Європи.</p>
      <p><b>Джерело</b>:<a href="https://sport.ua/news/468196-dinamo-ustanovilo-lichniy-antirekord-po-chislu-zheltyh-kartochek-v-lige-evropy"> Sport.ua</a></p>
      <p><b>Деталі:</b> Напередодні в матчі 5 туру групового етапу ЛЄ зі шведським "Мальме" відразу 6 гравців "Динамо" отримали попередження від арбітра з Чехії Павела Краловця, встановивши тим самим особистий антирекорд у Лізі Європи. Більше "гірчичників" динамівці "нахапали" тільки два роки тому в гостьовому поєдинку третього кваліфікаційного раунду Ліги чемпіонів з "Янг Бойз" - 7.</p>
      <p>Відзначається, що Краловець є одним з найбільш "нефартових" для динамівців арбітрів. Тричі він судив ігри біло-синіх і у всіх кияни зазнали поразки. У сезоні-2012/13 "Динамо" в груповому раунді Ліги чемпіонів поступилося в гостях "Порту" – 2:3, а три роки по тому в тому ж турнірі і також на виїзді – "Челсі" – 1:2.</p>
      <p><b>Нагадаємо:</b> Напередодні київське "Динамо" драматично програло на виїзді шведському "Мальме" з рахунком 3:4 і ускладнило собі вихід в 1/16 фіналу Ліги Європи. Після п'яти турів у групі В лідирує "Копенгаген" з 9 очками. У "Мальме" 8 очок, у "Динамо" – 6, у "Лугано" – 2. Для виходу з групи кияни в останньому турі повинні вигравати в італійського клубу.</p>
      <related>
        <a href="https://www.pravda.com.ua/news/2019/11/27/7233124/"/>
        <a href="https://www.pravda.com.ua/news/2019/11/24/7232884/"/>
        <a href="https://www.pravda.com.ua/news/2019/11/22/7232774/"/>
      </related>
    </article>
  </body>
</html>