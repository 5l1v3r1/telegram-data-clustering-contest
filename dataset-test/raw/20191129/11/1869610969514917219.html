<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediafax.ro/social/accident-cumplit-provocat-de-un-sofer-care-a-intrat-pe-contrasens-o-persoana-a-murit-iar-alte-doua-au-fost-ranite-foto-18630876"/>
    <meta property="og:site_name" content="Mediafax.ro"/>
    <meta property="article:published_time" content="2019-11-29T11:34:00+00:00"/>
    <meta property="og:title" content="Accident cumplit provocat de un şofer care a intrat pe contrasens. O persoană a murit, iar alte două au fost rănite. FOTO"/>
    <meta property="og:description" content="O persoană a murit şi alte două au fost rănite, vineri, după ce o maşină şi o dubă care transporta sicrie s-au ciocnit în localitatea Ciopeia din judeţul Hunedoara. Primele informaţii arată că accidentul..."/>
  </head>
  <body>
    <article>
      <h1>Accident cumplit provocat de un şofer care a intrat pe contrasens. O persoană a murit, iar alte două au fost rănite. FOTO</h1>
      <h2>O persoană a murit şi alte două au fost rănite, vineri, după ce o maşină şi o dubă care transporta sicrie s-au ciocnit în localitatea Ciopeia din judeţul Hunedoara. Primele informaţii arată că accidentul s-a produs după ce unul dintre şoferi care a intrat pe contrasens.</h2>
      <address><time datetime="2019-11-29T11:34:00+00:00">29 Nov 2019, 11:34</time> by <a rel="author" href="https://www.mediafax.ro/autor/departamentul-corespondenti" target="_blank">Departamentul Corespondenţi</a></address>
      <p>Reprezentanţii ISU Hunedoara au declarat că accidentul s-a produs vineri pe DN66, în localitatea Ciopeia.</p>
      <p>În urma impactului dintre un autoturism şi o autoutilitară care transporta sicrie, trei persoane, două femei şi un bărbat, au suferit răni grave.</p>
      <figure>
        <img src="https://www.mediafax.ro/images/pixel.png"/>
      </figure>
      <p>„La sosire, echipajele specializate în descarcerare şi ajutor medical de la Detaşamentul Petroşani şi Garda Baru au găsit 2 oameni traumatizaţi, dar conştienţi şi o altă victimă, încarcerată în autoturism, aflată în stop cardio-respirator. Personalul medical al SAJ si pompierii salvatori au încercat să resusciteze femeia timp de aproape o oră, însă eforturile lor au rămas fară răspuns”, spun reprezentanţii ISU Hunedoara.</p>
      <p>Victimele implicate au 50, 52 respectiv 48 de ani.</p>
      <p>Potrivit poliţiştilor, primele informaţii arată că accidentul s-a produs după ce unul dintre şoferi care a intrat pe contrasens.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant, daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
      <p>﻿  </p>
    </article>
  </body>
</html>