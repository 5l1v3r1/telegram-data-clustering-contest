<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191129_04743531"/>
    <meta property="og:site_name" content="De Standaard"/>
    <meta property="article:published_time" content="2019-11-29T11:55:00+00:00"/>
    <meta property="og:title" content="Drie genomineerden voor de Trofee Raymond Goethals zijn bekend"/>
    <meta property="og:description" content="Philippe Clement (Club Brugge, ex-KRC Genk), Michel Preud’homme (Standard) en Wouter Vrancken (KV Mechelen) zijn de drie genomineerden voor de Trofee Raymo..."/>
  </head>
  <body>
    <article>
      <h1>Drie genomineerden voor de Trofee Raymond Goethals zijn bekend</h1>
      <address>
        <time datetime="2019-11-29T11:55:00+00:00">29 Nov 2019, 11:55</time>
      </address>
      <p>
        <b>Philippe Clement (Club Brugge, ex-KRC Genk), Michel Preud’homme (Standard) en Wouter Vrancken (KV Mechelen) zijn de drie genomineerden voor de Trofee Raymond Goethals 2019. Op maandag 16 december wordt de winnaar bekendgemaakt in het stadion van RWDM, waar tribune 2 de naam draagt van de legendarische oud-trainer uit Molenbeek.</b>
      </p>
      <p>De jury bekroont met de award elk jaar de Belgische trainer die het best beantwoordde aan de figuur van Raymond Goethals, zijn wijze van werken en gedrevenheid.</p>
      <p>Clement won de prijs van 2018, Preud’homme kreeg hem twee jaar eerder. Andere namen op de erelijst zijn Eric Gerets (2011), Peter Maes (2012), Francky Dury (2013), Marc Wilmots (2014), Hein Vanhaezebrouck (2015) en Felice Mazzu (2017).</p>
      <p>Voor het eerst zal ook een prijs Dominique D’Onofrio worden toegekend voor de beste “rookie” (debutant) in de Jupiler Pro League. De laureaat mag op 31 december niet ouder dan 20 jaar zijn.</p>
    </article>
  </body>
</html>