<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/martin-pisarik-krest-knihy-stripterky-tanec.A191129_100347_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-29T11:53:00+00:00"/>
    <meta property="og:title" content="Písařík zavzpomínal na své bouřlivé časy: Užíval si v baru se striptérkami"/>
    <meta property="og:description" content="Bývaly doby, kdy Martin Písařík (40) odcházel z večírku mezi posledními a žádná divadelní párty se bez něj neobešla. Ty doby jsou pryč. Herec je vyměnil za poklidný rodinný život. To ale neznamená, že by za to neuměl vzít a zavzpomínat na chvíle, kdy mu žádný bar nebyl svatý!"/>
  </head>
  <body>
    <article>
      <h1>Písařík zavzpomínal na své bouřlivé časy: Užíval si v baru se striptérkami</h1>
      <address><time datetime="2019-11-29T11:53:00+00:00">29 Nov 2019, 11:53</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Bývaly doby, kdy Martin Písařík (40) odcházel z večírku mezi posledními a žádná divadelní párty se bez něj neobešla. Ty doby jsou pryč. Herec je vyměnil za poklidný rodinný život. To ale neznamená, že by za to neuměl vzít a zavzpomínat na chvíle, kdy mu žádný bar nebyl svatý!</b>
      </p>
      <p>Herec <a href="https://www.expres.cz/celebrity/martin-pisarik.K958304">Martin Písařík</a> sebekriticky přiznává, že bývaly doby, kdy nebyl zrovna partnerem roku. Když proto přišla na přetřes případná svatba s partnerkou Míšou, hluboce se zamyslel. <i><b>„Po tom všem, co se mnou musela přežít, si nejsem jistý, jestli by mi od oltáře neutekla,“</b></i> usmíval se s tím, že veselku se svou přítelkyní řešili, pak ale přišlo narození druhého potomka.</p>
      <p>Poslední roky se snaží sekat latinu a mnohem víc se věnovat rodinnému životu. </p>
      <p><b><i>„Chlap se občas taky potřebuje věnovat sám sobě a svým zážitkům. V tu chvíli se to musím naučit kombinovat. Abych byl s rodinou, ale taky se neomezoval, protože to je nějaká moje osobnost, která pro ty děti potom bude fajn,“ </i></b>nechal se slyšet v rozhovoru pro <i>Blesk</i>.</p>
      <p><b><i>„Říkám si, že všechny ty věci, které dělám teď, bych pak strašně rád dělal s nimi. Když už mám volno, pečlivě si rozvažuji, jestli půjdu za nějakým svým snem, nebo budu s nimi doma,“ </i></b>doplnil.</p>
      <p>Na křtu knihy Striptérky Velkého jablka v klubu Hot Peppers se ale nyní již velmi spořádaný herec docela odvázal. I když zpočátku se mu do čísla s místními krasavicemi moc nechtělo. Nakonec došlo na pouta!</p>
      <p><b>Z hvězdných hostů, mezi kterými nechyběli Martin Maxa, Aleš Brichta nebo Richard Tesařík, prokázal Písařík nejvíc odvahy</b>. Ostatní se před tanečnicemi raději skrývali na bezpečnějších místech.</p>
      <p>Jisté je, že si Písařík z baru odnesl nejen pěkný zážitek, ale i vánoční dárek, který jeho partnerka jistě ocení...</p>
      <h3>
        <a href="https://www.expres.cz/celebrity/martin-pisarik-krest-knihy-stripterky-tanec.A191129_100347_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7fb130_profimedia_0485400420.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb12f_profimedia_0485400414.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb131_profimedia_0485401395.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb132_profimedia_0485401410.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb133_profimedia_0485401415.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb12e_EXCZ32017_Krest.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb12d_EXCZ32016_Krest.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb12a_EXCZ32015_Krest.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7fb128_EXCZ32014_Krest.jpg"/>
        </figure>
        <figure>
          <img src="https://1gr.cz/fotky/bulvar/19/012/org/SAL78afd1_profimedia_0391782305.jpg"/>
        </figure>
        <figure>
          <img src="https://1gr.cz/fotky/bulvar/19/104/org/VLT7f0e01_profimedia_0480019666.jpg"/>
        </figure>
        <figure>
          <img src="https://1gr.cz/fotky/bulvar/16/122/org/KP67f7c6_profimedia_03083385811.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/martin-pisarik-herec-nevera-partnerka-deti-syn-milenka.A190114_133546_dx-celebrity_sal"/>
        <a href="https://www.expres.cz/celebrity/znudeny-pisarik-vyvedl-do-spolecnosti-partnerku-a-syna-rodinna-idylka-ho-nebavi.A161214_143859_dx-celebrity_kp"/>
        <a href="https://www.expres.cz/martin-pisarik-herec-nevera-partnerka-deti-syn-milenka-p19-/celebrity.aspx?c=A190114_133546_dx-celebrity_sal"/>
        <a href="https://www.example.com/"/>
        <a href="https://www.expres.cz/celebrity/martin-pisarik-nevera.A151219_141543_dx-celebrity_kp"/>
      </related>
    </article>
  </body>
</html>