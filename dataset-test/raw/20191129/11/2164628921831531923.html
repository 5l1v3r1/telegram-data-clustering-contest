<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/43046_Na-Rivnenshchini-vnaslidok-DTP-postrazhdali-dvo-pasazhirokOdna-nepovnolitnya--FOTO-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="На Рівненщині внаслідок ДТП постраждали двоє пасажирок.Одна неповнолітня (ФОТО)"/>
    <meta property="og:description" content="Дорожньо-транспортна пригода сталася учора, 28 листопада, близько 18:20 на перехресті вулиць Макарова-Дубенська обласного центру. На місці"/>
  </head>
  <body>
    <article>
      <h1>На Рівненщині внаслідок ДТП постраждали двоє пасажирок.Одна неповнолітня (ФОТО)</h1>
      <address>
        <time datetime="2019-11-29T11:45:00+00:00">29 Nov 2019, 11:45</time>
      </address>
      <p>
        <b>Дорожньо-транспортна пригода сталася учора, 28 листопада, близько 18:20 на перехресті вулиць Макарова-Дубенська обласного центру.</b>
      </p>
      <p>На місці події поліцейські встановили, що водій автомобіля "Volkswagen LT", 57-річний рівнянин, виїжджаючи із другорядної дороги на головну, не надав переваги в русі та допустив зіткнення із маршрутним автобусом "БАЗ"сполученням «Козин-Рівне» під керуванням 37-річного жителя Радивилівського району.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BC%D0%B0%D0%BA%D0%B0%D1%80%D0%BE%D0%B2%D0%B0%202.jpg"/>
      </figure>
      <p>Із 25 пасажирів, які перебували в салоні маршрутки, травм зазнала 14- річна дубенчанка. Лікарі у неї діагностували незначні осаднення та після надання меддопомоги відпустили.</p>
      <p>Також в автопригоді постраждала пасажирка мікроавтобуса — 54-річна рівнянка. Медики у неї виявили закриту черепно-мозкову травму та забої руки. Жінку госпіталізували, нині вона проходить додаткове обстеження. Обидва водії відповідно до медичного обстеження були тверезі.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%BC%D0%B0%D0%BA%D0%B0%D1%80%D0%BE%D0%B2%D0%B0%204.jpg"/>
      </figure>
      <p>За фактом порушення правил безпеки дорожнього руху слідчим Рівненського відділу поліції розпочато досудове розслідування за частиною 1 статті 286 Кримінального кодексу України.<br/>Про це повідомляє відділ комунікації Рівненської області</p>
    </article>
  </body>
</html>