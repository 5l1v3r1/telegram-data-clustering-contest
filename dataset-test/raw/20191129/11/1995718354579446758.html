<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153205-notariusy-otrymayut-pravo-reiestruvaty-shlyuby-i-rozluchennia"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="Нотаріуси отримають право реєструвати шлюби і розлучення"/>
    <meta property="og:description" content="Міністр юстиції Денис Малюська повідомив, що нотаріуси вже найближчим часом можуть отримати право реєструвати шлюби і розлучення."/>
  </head>
  <body>
    <article>
      <h1>Нотаріуси отримають право реєструвати шлюби і розлучення</h1>
      <address>
        <time datetime="2019-11-29T11:45:00+00:00">29 Nov 2019, 11:45</time>
      </address>
      <p>Міністр юстиції <b>Денис Малюська</b> повідомив, що нотаріуси вже найближчим часом можуть отримати право реєструвати шлюби і розлучення.<br/><br/>Про це інформує <a href="https://www.pravda.com.ua/news/2019/11/29/7233373/">Українська правда</a>.<br/><br/>За словами Малюськи, наразі Мін’юст працює із Верховною Радою, аби розширити перелік функцій, які виконують нотаріуси. Зокрема, нотаріуси вже найближчим часом отримають право реєструвати шлюби і розлучення.<br/><br/>Також у сфері нотаріату на часі впровадження сучасних технологій: Е-нотаріату, електронного документообігу, засвідчення web-сторінок.<br/><br/>Міністр додав, що подолання рейдерства – було і залишається важливою ціллю мін’юсту, яку можна реалізувати за досить короткий строк і значну частину роботи по боротьбі з рейдерством вже зроблено.<br/><br/>За словами Малюськи, за перші місяці роботи було реалізовано 12 пунктів із 22 дорожньої карти з протидії рейдерству.<br/><br/>Також у пріоритеті міністерства – імплементація положень кодексу України з процедур банкрутства, забезпечення належної якості безоплатної правової допомоги, створення ефективної системи медіації, відновного правосуддя, третейських судів та арбітражів, конкурентних державним судам, збільшення впливу приватних експертів на розробку методик і прийняття рішень у судово-експертній діяльності.</p>
    </article>
  </body>
</html>