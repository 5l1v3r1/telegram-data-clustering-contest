<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vezeto/megfeneklett-a-hazai-hajogyartas-2-1900713/"/>
    <meta property="og:site_name" content="Világgazdaság"/>
    <meta property="article:published_time" content="2019-11-29T11:15:00+00:00"/>
    <meta property="og:title" content="Megfeneklett a hazai hajógyártás"/>
    <meta property="og:description" content="A teljes szektor bevétele alig haladja meg az 1,8 milliárd forintot."/>
  </head>
  <body>
    <article>
      <h6 class="kicker">A teljes szektor bevétele alig haladja meg az 1,8 milliárd forintot</h6>
      <h1>Megfeneklett a hazai hajógyártás</h1>
      <address><time datetime="2019-11-29T11:15:00+00:00">29 Nov 2019, 11:15</time> by <a rel="author">Kotroczó Melitta</a></address>
      <h4>Sok magyar vásárló indokolatlanul nagy és drága hajót vesz, nyolcvan százalékuk külföldi cégektől.</h4>
      <p>Leszálló ágban van a magyar hajógyártás, a 2012-ben meghirdetett nemzeti hajózási stratégia átfogó végrehajtása elmaradt, és jele sincs annak, hogy az egykor legendás, világszínvonalú magyar hajógyártás újra talpra tudna állni a majdnem harminc évvel ezelőtti összeroppanásából.</p>
      <aside>A Nemzeti Cégtár adatbázisa szerint csupán 39 magyar cég foglalkozott 2018-ban hajógyártással, és az elmúlt öt évben szinte változatlan a számuk.</aside>
      <p>Ezek a vállalkozások együtt nagyjából 160 dolgozót foglalkoztattak tavaly, és az alkalmazotti létszámban is jóformán fél évtizedes stagnálás látható.</p>
      <figure>
        <img src="https://www.vg.hu/wp-content/uploads/2019/11/felsomti-8-1024x717.jpg"/>
        <figcaption>Fotó: MTI/Mohai Balázs</figcaption>
      </figure>
      <p>A szektor nettó éves árbevétele is tükrözi a rózsásnak épp nem nevezhető állapotokat: az ágazat együttes bevétele 1 milliárd 849 millió forint volt. Bizakodásra adhatna okot, hogy a Balatonon minden évben egyre több vitorlás jelenik meg, csakhogy ezek a hajók zömében külföldi, főként német és francia gyártású járművek. Schafer Elemér, a Schafer Yacht Kft. ügyvezető-tulajdonosa a Világgazdaságnak elmondta, sok magyar vásárló indokolatlanul nagy és drága hajót vesz, az esetek nagyjából 80 százalékában külföldi gyártóktól.</p>
      <p>„Magyar hajót általában az vásárol, aki a praktikumot előnyben részesíti a márkával szemben – hiszen a magyar hajók jó minőségűek és olcsóbbak a nyugati modelleknél –, vagy kimondottan hazai gyártmányok iránt érdeklődik” – emelte ki lapunknak.</p>
      <p>
        <i>További részletek a Világgazdaság <a href="https://www.vg.hu/vilaggazdasag/vilaggazdasag-magyar-vallalatok/megfeneklett-a-hazai-hajogyartas-1898982/">pénteki számában</a></i>
      </p>
    </article>
  </body>
</html>