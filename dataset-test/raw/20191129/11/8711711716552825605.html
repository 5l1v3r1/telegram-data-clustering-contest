<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naftemporiki.gr/story/1538130/taksidiotiki-odigia-ton-ipa-enopsei-eorton-gia-tin-ellada"/>
    <meta property="og:site_name" content="naftemporiki.gr"/>
    <meta property="article:published_time" content="2019-11-29T11:55:00+00:00"/>
    <meta property="og:title" content="Ταξιδιωτική οδηγία των ΗΠΑ ενόψει εορτών για την Ελλάδα"/>
    <meta property="og:description" content="Συστάσεις ασφάλειας προς τους Αμερικανούς πολίτες, που θα επισκεφθούν την Ελλάδα την περίοδο των Χριστουγέννων, απευθύνει η Πρεσβεία των ΗΠΑ στη χώρα μας, εφιστώντας την προσοχή για πιθανές τρομοκρατικές επιθέσεις."/>
  </head>
  <body>
    <article>
      <h1>Ταξιδιωτική οδηγία των ΗΠΑ ενόψει εορτών για την Ελλάδα</h1>
      <address>
        <time datetime="2019-11-29T11:55:00+00:00">29 Nov 2019, 11:55</time>
      </address>
      <p>Συστάσεις ασφάλειας προς τους Αμερικανούς πολίτες, που θα επισκεφθούν την Ελλάδα την περίοδο των Χριστουγέννων, απευθύνει η Πρεσβεία των <a href="https://www.naftemporiki.gr/k/ipa-%CE%B7%CF%80%CE%B1">ΗΠΑ </a>στη χώρα μας, εφιστώντας την προσοχή για πιθανές τρομοκρατικές επιθέσεις.</p>
      <p>Με ανακοίνωσή της, η αμερικανική πρεσβεία αναφέρεται στην δράση των εξτρεμιστών στην Ευρώπη, σημειώνοντας ότι οι επιθέσεις τους επικεντρώνονται σε τοποθεσίες όπως οι αγορές Χριστουγέννων, τα εμπορικά κέντρα κ.ο.κ. Η πρεσβεία των ΗΠΑ σημειώνει πως τα μέτρα ασφαλείας στην Ελλάδα παραμένουν αυξημένα.<br/><br/><u>Αναλυτικά η ανακοίνωση της αμερικανικής πρεσβείας:</u><br/><br/>«Κατά τη διάρκεια της εορταστικής περιόδου, τα μέτρα ασφαλείας στην Ελλάδα, παραμένουν σε υψηλά επίπεδα, εξαιτίας των συνεχιζόμενων απειλών που παρουσιάζουν διεθνικές τρομοκρατικές οργανώσεις και μεμονωμένα άτομα τα οποία εμπνέονται από βίαιη εξτρεμιστική ιδεολογία, σε όλη την Ευρώπη.<br/><br/>Οι βίαιοι εξτρεμιστές, συνεχίζουν να εστιάζουν σε τοποθεσίες όπως χριστουγεννιάτικες αγορές, εμπορικά κέντρα, αεροδρόμια, νυκτερινά καταστήματα διασκέδασης, τοποθεσίες (θρησκευτικής) λατρείας, κόμβους μεταφορών και άλλους μαλακούς στόχους στους οποίους συχνάζουν τουρίστες.<br/><br/>Να είστε σε συνεχή επαγρύπνηση σε εορταστικά δρώμενα και φεστιβάλ, σε χώρους θρησκευτικής λατρείας και σε πολυσύχναστα μέρη.<br/><br/>Αναθεωρήστε τα δικά σας προσωπικά μέτρα ασφάλειας.<br/><br/>Να επιθεωρείτε συχνά τον περιβάλλοντα χώρο στον οποίο κινείστε.<br/><br/>Να ενημερώνεστε από τα τοπικά ΜΜΕ για τυχόν εξελίξεις»</p>
    </article>
  </body>
</html>