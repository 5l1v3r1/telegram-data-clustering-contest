<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/zahranicni/nezamestnanost-v-eurozone-je-nejnizsi-za-jedenact-let-zebricek-vede-nemecko-1364664"/>
    <meta property="og:site_name" content="E15.cz"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="Nezaměstnanost v eurozóně je nejnižší za jedenáct let, žebříček vede Německo"/>
    <meta property="og:description" content="Míra nezaměstnanosti v eurozóně v říjnu klesla na 7,5 procenta, je tak nejníže od poloviny roku 2008. Proti září se snížila o desetinu procentního bodu, meziročně o půl bodu. Vyplývá to ze sezonně přepočtených údajů, které zveřejnil statistický úřad Eurostat."/>
  </head>
  <body>
    <article>
      <h1>Nezaměstnanost v eurozóně je nejnižší za jedenáct let, žebříček vede Německo</h1>
      <address><time datetime="2019-11-29T11:45:00+00:00">29 Nov 2019, 11:45</time> by <a rel="author">ČTK</a></address>
      <p>
        <b>Míra nezaměstnanosti v eurozóně v říjnu klesla na 7,5 procenta, je tak nejníže od poloviny roku 2008. Proti září se snížila o desetinu procentního bodu, meziročně o půl bodu. Vyplývá to ze sezonně přepočtených údajů, které zveřejnil statistický úřad Eurostat.</b>
      </p>
      <p>V celé Evropské unii bylo bez práce 6,3 procenta lidí, stejně jako v předchozích měsících. Nejnižší nezaměstnanost má nadále Česká republika, kde ale proti září vzrostla o desetinu procentního bodu na 2,2 procenta. Procento lidí bez práce se v rámci celého evropského bloku meziročně snížilo o čtyři desetiny bodu.</p>
      <p>Nejnižší nezaměstnanost má hned po Česku i nadále Německo, a to 3,1 procenta, následované Polskem s podílem 3,2 procenta. Nejhorší je stabilně situace v Řecku (16,7 procenta - údaj za srpen) a ve Španělsku (14,2 procenta).</p>
      <related>
        <a href="https://www.e15.cz/domaci/ceska-ekonomika-ve-ctvrtleti-zpomalila-prumysl-zacina-zaostavat-1364659"/>
      </related>
      <p>Ve 24 členských zemích EU v říjnu nezaměstnanost meziročně klesla, nejvíce v Řecku a v Estonsku. Vzhůru zamířila jen ve Švédsku, Dánsku, Litvě a Česku, kde za rok stoupla o desetinu bodu.</p>
      <p>Proti loňskému říjnu se zlepšila situace mezi nezaměstnanými ve věku do 25 let. V celé EU byl jejich podíl 14,4 procenta (loni 15,1 procenta), v rámci eurozóny 15,6 procenta (loni 16,7 procenta).</p>
      <related>
        <a href="https://www.e15.cz/byznys/finance-a-bankovnictvi/do-ceska-zamiri-vice-zelenych-penez-evropska-investicni-banka-nabizi-miliardove-uvery-1364660"/>
      </related>
      <related>
        <a href="https://www.e15.cz/nazory/akcie-meny-nazory-jiriho-polanskeho-nemci-ve-stresu-1364556"/>
      </related>
      <related>
        <h4>Související články</h4>
        <a href="https://www.e15.cz/zahranicni/reforma-autorskeho-prava-se-ocitla-na-mrtvem-bode-jeji-osud-lezi-v-rukou-francie-a-nemecka-1355937"/>
        <a href="https://www.e15.cz/byznys/startupy/cesky-start-up-sdili-volne-pracovniky-prorazit-chce-v-evrope-i-v-rusku-1357069"/>
        <a href="https://www.e15.cz/zahranicni/brexit-v-praxi-nemecko-prestane-vydavat-sve-obcany-do-britanie-1356395"/>
        <a href="https://www.e15.cz/zahranicni/nemecko-v-souvislostech-ekonomicky-silna-zeme-se-boji-nastupu-pravice-i-rude-revoluce-1360963"/>
        <a href="https://www.e15.cz/nazory/nemecky-diar-petra-fischera-konec-nemecke-stedrosti-1362766"/>
      </related>
    </article>
  </body>
</html>