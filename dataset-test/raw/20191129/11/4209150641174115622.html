<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/vizuelna-umjetnost/Najbolje-fotografije-iz-BiH-na-izlozbi-u-galeriji-Pejo/571134?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T11:22:53+00:00"/>
    <meta property="og:title" content="Najbolje fotografije iz BiH na izložbi u galeriji &quot;Pejo&quot;"/>
    <meta property="og:description" content="PRNJAVOR - Asocijacija za umjetničku fotografiju u BiH postavila je u galeriji &quot;Pejo&quot; u Prnjavoru izložbu fotografija koja obuhvata stotinjak autora iz svih krajeva BiH."/>
  </head>
  <body>
    <article>
      <h1>Najbolje fotografije iz BiH na izložbi u galeriji "Pejo"</h1>
      <address><time datetime="2019-11-29T11:22:53+00:00">29 Nov 2019, 11:22</time> by <a rel="author">Srna</a></address>
      <p>PRNJAVOR - Asocijacija za umjetničku fotografiju u BiH postavila je u galeriji "Pejo" u Prnjavoru izložbu fotografija koja obuhvata stotinjak autora iz svih krajeva BiH.</p>
      <p>Selektor ovogodišnje izložbe Samir Zahirović iz Tuzle pojasnio je da je od oko 800 pristiglih fotografija izabrano 100 koji će biti predstavljeni u nekoliko gradova.</p>
      <p>On je rekao da je svake godine posao selektora sve teži, jer su fotografije sve bolje, a često odlučuju samo nijanse.</p>
      <p>Predsjednik Asocijacije Ozren Božičković naveo je da je ove godine primijetan veliki iskorak, i autorski i kreativni, da je konkurencija bila velika i jaka.</p>
      <p>Jedan od organizatora postavke Dragan Prole iz Banjaluke istakao je primijetan iskorak mladih autora.</p>
      <p>"Pri odabiru smo ocjenjivali i kreativnost, odnos prema likovnim elementima i motivima u fotografiji. Čak 60 do 70 odsto istih radova svi članovi žirija prepoznali su kao najbolje", naveo je Prole.</p>
      <p>Prvu nagradu između stotinu odabranih fotografija dobili su Milena Erceg iz banjalučkog Univerzitetskog foto-kino kluba za fotografiju "Keti" i Nermin Smajić iz Travnika za fotografiju pod nazivom "Simetrija".</p>
    </article>
  </body>
</html>