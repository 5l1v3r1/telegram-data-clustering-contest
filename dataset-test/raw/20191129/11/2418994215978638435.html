<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/politismos/article/megales-prosdokies-me-aleko-sussobiti---filareti-komninou"/>
    <meta property="og:site_name" content="The TOC"/>
    <meta property="article:published_time" content="2019-11-29T11:55:10+00:00"/>
    <meta property="og:title" content="&quot;Μεγάλες Προσδοκίες&quot; με Αλέκο Συσσοβίτη - Φιλαρέτη Κομνηνού"/>
    <meta property="og:description" content="Η πιο σκοτεινή ερωτική ιστορία όλων των εποχών, ανεβαίνει για πρώτη φορά στην Ελλάδα."/>
  </head>
  <body>
    <article>
      <h1>"Μεγάλες Προσδοκίες" με Αλέκο Συσσοβίτη - Φιλαρέτη Κομνηνού</h1>
      <h2>Η πιο σκοτεινή ερωτική ιστορία όλων των εποχών, ανεβαίνει για πρώτη φορά στην Ελλάδα.</h2>
      <address>
        <time datetime="2019-11-29T11:55:10+00:00">29 Nov 2019, 11:55</time>
      </address>
      <p> Το αριστούργημα του Κάρολου Ντίκενς “Μεγάλες Προσδοκίες”, η πιο σκοτεινή ερωτική ιστορία όλων των εποχών, ανεβαίνει για πρώτη φορά στην Ελλάδα, απ’ τις 24 Ιανουαρίου, στο Σύγχρονο Θέατρο, σε μια φιλόδοξη παραγωγή σε σκηνοθεσία Λίλλυς Μελεμέ και διασκευή Μαριλένας Παναγιωτοπούλου. Παίζουν οι ηθοποιοί: Φιλαρέτη Κομνηνού, Αλέκος Συσσοβίτης, Γιώργος Χριστοδούλου, Νατάσα Εξηνταβελώνη, Κωνσταντίνος Γεωργαλής και Λήδα Κουτσοδασκάλου.</p>
      <figure>
        <img src="https://www.thetoc.gr/images/articles/7/article_227639/upl5de0c5b4f0d69.jpg"/>
        <figcaption> </figcaption>
      </figure>
      <p> Ο Πιπ, ένα ορφανό καλόψυχο παιδί, προερχόμενο απ’ την εργατική τάξη, ερωτεύεται την όμορφη αριστοκράτισσα Εστέλλα στην ηλικία των οκτώ χρόνων. Η Εστέλλα, όμως, έχει μεγαλώσει με τη Δεσποινίδα Χάβισαμ, η οποία έχει σπασμένη καρδιά, επειδή ο αρραβωνιαστικός της την εγκατέλειψε την ημέρα του γάμου τους. Η Δεσποινίδα Χάβισαμ, προκειμένου να εκδικηθεί γι’ αυτή την απώλεια, έχει διδάξει στην Εστέλλα να είναι ψυχρή και απόμακρη με τους άντρες, να μην επιτρέπει στον εαυτό της να νιώθει κανένα συναίσθημα. Όσο ο Πιπ παραμένει πιο χαμηλά από εκείνη σε οικονομικό και κοινωνικό επίπεδο, ο ρόλος αυτός είναι σχετικά εύκολος για την Εστέλλα. Τι θα συμβεί, όμως, όταν ο Πιπ αποκτήσει χρήματα και ανέλθει κοινωνικά, χάρη στον μυστηριώδη πατρόνο του και πρώην κατάδικο, κύριο Μάγκουιτς;</p>
      <figure>
        <img src="https://www.thetoc.gr/images/articles/7/article_227639/upl5de0c5c321e88.jpg"/>
        <figcaption> </figcaption>
      </figure>
      <p>Οι “Μεγάλες Προσδοκίες” έχουν διασκευαστεί για το θέατρο, την τηλεόραση και τον κινηματογράφο, ενώ τους εμβληματικούς ρόλους έχουν ενσαρκώσει κορυφαίοι ηθοποιοί του Hollywood  όπως οι Ethan Hawke/RalphFiennes (Pip), Gwyneth Paltrowe (Estella), Jean Simmons/Charlotte Rampling/ Helena Bonham Carter/AnneBancroft (Miss Havisham), Anyhony Hopkins/Robert de Niro (Magwitch).</p>
      <figure>
        <img src="https://www.thetoc.gr/images/articles/7/article_227639/upl5de0c5e27d40f.jpg"/>
        <figcaption> </figcaption>
      </figure>
      <p>Σκηνοθεσία: Λίλλυ Μελεμέ</p>
      <p>Διασκευή-Δραματουργική συνεργασία: Μαριλένα Παναγιωτοπούλου</p>
      <p>Παίζουν: Φιλαρέτη Κομνηνού, Αλέκος Συσσοβίτης, Γιώργος Χριστοδούλου, Νατάσα Εξηνταβελώνη, Κωνσταντίνος Γεωργαλής, Λήδα Κουτσοδασκάλου</p>
      <p>Στο Σύγχρονο θέατρο από 25 Ιανουαρίου</p>
      <p>Παίζουν: Φιλαρέτη Κομνηνού, Αλέκος Συσσοβίτης, Γιώργος Χριστοδούλου, Νατάσα Εξηνταβελώνη, Κωνσταντίνος Γεωργαλής, Λήδα Κουτσοδασκάλου</p>
      <p>Πρεμιέρα: 24 Ιανουαρίου 2020</p>
    </article>
  </body>
</html>