<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/29/kraj-ljubavi-emeri-napustio-arsenal-svedska-legenda-vodi-ekipu-do-dolaska-novog-trenera/"/>
    <meta property="og:site_name" content="Sportska centrala"/>
    <meta property="article:published_time" content="2019-11-29T11:22:47+00:00"/>
    <meta property="og:title" content="Kraj ljubavi: Emeri napustio Arsenal, švedska legenda vodi ekipu do dolaska novog trenera"/>
    <meta property="og:description" content="Čelnici Arsenala doneli su odluku da prekinu saradnju sa trenerom Unaijem Emerijem. Dan nakon poraza od Ajntrahta u Ligi Evrope klub se javnosti obratio saopštenjem u kojem je potvrdio odlazak španskog stručnjaka. – Zahvaljujemo se Unaiju i njegovim saradnicima za pokušaj da klub vrate na nivo koji želimo i očekujemo. Želimo mu sve najbolje u […]"/>
  </head>
  <body>
    <article>
      <h1>Kraj ljubavi: Emeri napustio Arsenal, švedska legenda vodi ekipu do dolaska novog trenera</h1>
      <address><time datetime="2019-11-29T11:22:47+00:00">29 Nov 2019, 11:22</time> by <a rel="author">Zile</a></address>
      <p>Čelnici Arsenala doneli su odluku da prekinu saradnju sa trenerom Unaijem Emerijem.</p>
      <p>Dan nakon poraza od Ajntrahta u Ligi Evrope klub se javnosti obratio saopštenjem u kojem je potvrdio odlazak španskog stručnjaka.</p>
      <p>– <b>Zahvaljujemo se Unaiju i njegovim saradnicima za pokušaj da klub vrate na nivo koji želimo i očekujemo. Želimo mu sve najbolje u nastavku karijere. Odluku smo doneli zbog rezultata i igara koji nisu bili na potrebnom nivou. Brigu o prvom timu do pronalaska novog trenera preuzeće Fredi Ljungberg</b>, navedeno je u saopštenju Arsenala.</p>
      <p>Londonski klub nije trijumfovao na poslednjih 7 utakmica u svim takmičenjima, a poslednju pobedu ostvario je 24. oktobra protiv Gimaraeša u Ligi Evrope.</p>
      <p>Ljungberg je za Arsenal igrao devet sezona i za to vreme osvojio dve Premijer lige i tri FA Kupa. Šveđanin za sada ima samo A UEFA licencu, što znači da će na klupi Arsenala moći da ostane samo tri meseca, odnosno do kraja februara.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/16/arsenal-pronasao-resenje-za-dzaku-trampa-sa-bundesligasem/"/>
        <a href="https://www.sportskacentrala.com/2019/11/07/arsen-venger-bez-dlake-na-jeziku-zbog-ovoga-je-aron-remzi-napustio-arsenal-i-presao-u-juventus/"/>
        <a href="https://www.sportskacentrala.com/2019/11/06/duarte-makazicama-ostavio-arsenal-bez-pobede-u-portugaliji-video/"/>
        <a href="https://www.sportskacentrala.com/2019/10/27/skandalozni-granit-dzaka-video/"/>
        <a href="https://www.sportskacentrala.com/2019/10/27/preokret-liverpula-luka-pokrenuo-orlove-krul-uzalud-branio-penale-junajtedu-video/"/>
        <a href="https://www.sportskacentrala.com/2019/09/30/mancester-junajted-i-arsenal-podelili-bodove-video/"/>
        <a href="https://www.sportskacentrala.com/2019/09/30/djavoli-na-meti-tobdzija-moze-li-arsenal-posle-13-godina-baciti-ranjeni-junajted-na-kolena/"/>
        <a href="https://www.sportskacentrala.com/2019/09/15/arsenal-prosuo-bodove-u-votfordu-everton-pao-na-din-kortu-video/"/>
        <a href="https://www.sportskacentrala.com/2019/09/01/goleade-na-ostrvu-derbi-severnog-londona-bez-pobednika-video/"/>
      </related>
    </article>
  </body>
</html>