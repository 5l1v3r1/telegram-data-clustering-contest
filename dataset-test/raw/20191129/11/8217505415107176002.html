<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/in-pista/arrc/asb1000-buriram-final-2019-practice/"/>
    <meta property="og:site_name" content="Corsedimoto"/>
    <meta property="article:published_time" content="2019-11-29T11:42:31+00:00"/>
    <meta property="og:title" content="ARRC ASB1000 Buriram: Azlan Shah svetta nelle prove"/>
    <meta property="og:description" content="Azlan Shah, Broc Parkes e Zaqhwan Zaidi: i tre contendenti al titolo ASB1000 Superbike 2019 subito a stretto contatto nelle prime prove a Buriram."/>
  </head>
  <body>
    <article>
      <h1>ARRC ASB1000 Buriram: Azlan Shah svetta nelle prove</h1>
      <h2>Azlan Shah, Broc Parkes e Zaqhwan Zaidi: i tre contendenti al titolo ASB1000 Superbike 2019 subito a stretto contatto nelle prime prove a Buriram.</h2>
      <address><time datetime="2019-11-29T11:42:31+00:00">29 Nov 2019, 11:42</time> by <a rel="author" href="https://www.corsedimoto.com/author/apiana/" target="_blank">Alessio Piana</a></address>
      <p>Il gran finale della prima, storica stagione dell’ASB1000 Superbike integrata nel contesto dell’Asia Road Racing Championship prospetta scintille. Al Chang International Circuit di Buriram (Thailandia) i tre contendenti al titolo si sono ritrovati a stretto contatto nelle prove libere con Azlan Shah Kamaruzaman (BMW ONEXOX TKKR SAG Team) a far l’andatura.</p>
      <h3>SHAH VS PARKES VS ZAIDI</h3>
      <p>Secondo in campionato a 19 punti dalla vetta, Azlan Shah in quel di Buriram non deve fare particolari calcoli di classifica: mettere a segno una doppietta, sperando in un passo falso del leader Broc Parkes. Per il momento il pilota malese già Campione SuperSports 600cc ha dettato legge nelle libere del venerdì fermando i cronometri sull’1’36″123, 3 decimi di vantaggio rispetto all’australiano di Yamaha ASEAN. Per Parkes due terzi posti nelle gare in programma tra sabato e domenica basterebbero per scrivere per primo il proprio nome nell’albo d’oro dell’ASB1000, anche a scapito di un Zaqhwan Zaidi (3° su Honda Asia) con 46 punti di svantaggio tenuto in corsa solo dalla matematica.</p>
      <h3>SECONDA WILD CARD PER SANDI</h3>
      <p>Al di fuori della lotta che vale il titolo, a Buriram contano di ben figurare i piloti (e team) di casa). Yamaha Thailand piazza Apiwat Wongthananon ed il Campione SS600 uscente Ratthapong Wilairot rispettivamente al quarto e sesto posto, quinto e settimo nelle libere invece Thitipong Warokorn e Chaiwichit Nisakul, portacolori di Kawasaki Thailand. Al secondo gettone di presenza nell’ASB1000 dopo Sepang, il nostro Federico Sandi ha concluso decimo nella combinata dei 3 turni di prove libere con la Panigale V4 R dell’Access Plus Racing Ducati Philippines Essenza Team.</p>
      <p><b>Asia Road Racing Championship 2019</b><br/>ASB1000 – Superbike<br/><i>Chang International Circuit, Classifica Prove Libere</i></p>
      <p>1- Azlan Shah Kamaruzaman – ONEXOX TKKR SAG Team – BMW S1000RR – 1’36.123</p>
      <p>2- Broc Parkes – Yamaha Racing Team ASEAN – Yamaha YZF R1 – 1’36.433</p>
      <p>3- Zaqhwan Zaidi – Honda Asia Dream Racing with Showa – Honda CBR 1000RR SP2 – 1’36.544</p>
      <p>4- Apiwath Wongthananon – Yamaha Thailand Racing Team – Yamaha YZF R1 – 1’36.597</p>
      <p>5- Thitipong Warokorn – Kawasaki Thailand Racing Team – Kawasaki ZX-10RR – 1’36.854</p>
      <p>6- Ratthapong Wilairot – Yamaha Thailand Racing Team – Yamaha YZF R1 – 1’37.203</p>
      <p>7- Chaiwichit Nisakul – Kawasaki Thailand Racing Team – Kawasaki ZX-10RR – 1’37.229</p>
      <p>8- Yuki Ito – Yamaha Racing Team ASEAN – Yamaha YZF R1 – 1’37.401</p>
      <p>9- Ahmad Yudhistira – Victor Racing Team – Yamaha YZF R1 – 1’37.815</p>
      <p>10- Federico Sandi – Access Plus Racing Ducati Philippines Essenza Team – Ducati Panigale V4 R – 1’38.140</p>
      <p>11- TJ Alberto – Access Plus Racing Ducati Philippines Essenza Team – Ducati Panigale V4 R – 1’38.702</p>
      <p>12- Lachlan Epis – Victor Racing Team – Yamaha YZF R1 – 1’39.413</p>
      <p>13- Ali Adriansyah Rusmiputro – ONEXOX TKKR SAG Team – BMW S1000RR – 1’39.480</p>
    </article>
  </body>
</html>