<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7967934/"/>
    <meta property="og:site_name" content="Sanook"/>
    <meta property="article:published_time" content="2019-11-29T11:33:43+00:00"/>
    <meta property="og:title" content="เคาะแล้ว! &quot;กรมป่าไม้&quot; แจ้งความ &quot;ปารีณา&quot; ข้อหาบุกรุกป่าสงวน วันจันทร์นี้"/>
    <meta property="og:description" content="นายอรรถพล เจริญชันษา อธิบดีกรมป่าไม้ เปิดเผยหลังการประชุมคณะทำงานตรวจสอบข้อเท็จกรณีเขาสนฟาร์ม จ.ราชบุรี ของ น.ส.ปารีณา ไกรคุปต์ ส.ส.ราชบุรี พรรคพลังประชารัฐ ที่มีนายธวัชชัย ลัดกรูด ผู้ตรวจราชการกรมป่าไม้ เป็นประธาน ว่า กรมป่าไม้ได้ข้อยุติ จากการตรวจสอบพื้นที่และรังวัดที่ดินแล้วพบว่าน.ส.ปารีณา บุกรุกป่าสงวนแห่งชาติป่าฝั่งซ้ายแม่น้ำภาชี กว่า 40 ไร่ และบุกรุกป่าตาม พ.ร.บ.ป่าไม้ 2484 ทั้ง 2 พื้นที่รวมกันประมาณ 46 ไร่เศษ และจากการตรวจสอบไม่พบเอกสารที่ทางราชการออกให้เพื่อให้เข้าทำประโยชน์ในเขตพื้นที่ป่าไม้ตามระเบียบและกฎหมาย"/>
  </head>
  <body>
    <article>
      <h1>เคาะแล้ว! "กรมป่าไม้" แจ้งความ "ปารีณา" ข้อหาบุกรุกป่าสงวน วันจันทร์นี้</h1>
      <address>
        <time datetime="2019-11-29T11:33:43+00:00">29 Nov 2019, 11:33</time>
      </address>
      <p>นายอรรถพล เจริญชันษา อธิบดีกรมป่าไม้ เปิดเผยหลังการประชุมคณะทำงานตรวจสอบข้อเท็จกรณีเขาสนฟาร์ม จ.ราชบุรี ของ น.ส.ปารีณา ไกรคุปต์ ส.ส.ราชบุรี พรรคพลังประชารัฐ ที่มีนายธวัชชัย ลัดกรูด ผู้ตรวจราชการกรมป่าไม้ เป็นประธาน ว่า กรมป่าไม้ได้ข้อยุติ จากการตรวจสอบพื้นที่และรังวัดที่ดินแล้วพบว่าน.ส.ปารีณา บุกรุกป่าสงวนแห่งชาติป่าฝั่งซ้ายแม่น้ำภาชี กว่า 40 ไร่ และบุกรุกป่าตาม พ.ร.บ.ป่าไม้ 2484 ทั้ง 2 พื้นที่รวมกันประมาณ 46 ไร่เศษ และจากการตรวจสอบไม่พบเอกสารที่ทางราชการออกให้เพื่อให้เข้าทำประโยชน์ในเขตพื้นที่ป่าไม้ตามระเบียบและกฎหมาย</p>
      <p>ถือว่ามีความผิดตาม พ.ร.บ.ป่าสงวนแห่งชาติ 2507 มาตรา 14 ในเขตป่าสงวนแห่งชาติห้ามมิให้บุคคลใดยึดถือครอบครอง ทำประโยชน์ หรืออยู่อาศัยในที่ดิน ก่อสร้าง แผ้วถางเผาป่า ทำไม้ เก็บหาของป่า หรือกระทำด้วยประการใดๆ อันเป็นการเสื่อมเสียแก่สภาพป่าสงวนแห่งชาติ และมีความผิดตามมาตรา 54 พ.ร.บ.ป่าไม้ 2484 ห้ามมิให้ผู้ใดแผ้วถางหรือเผาป่า หรือกระทำการใดๆ อันเป็นการทำลายป่าหรือเข้ายึดถือหรือครอบครองป่าเพื่อตนเองหรือผู้อื่น </p>
      <p><i><b>"โดยในวันจันทร์ ที่ 2 ธ.ค. เวลา 09.00 น. ตนจะแถลงรายละเอียดทั้งหมด จากนั้นจะมอบหมายให้เจ้าหน้าที่เข้าแจ้งความดำเนินคดี ที่กองบังคับการปราบปรามการกระทำความผิดเกี่ยวกับทรัพยากรธรรมชาติและสิ่งแวดล้อม (บก.ปทส.)"  </b></i>อธิบดีกรมป่าไม้ ระบุ</p>
    </article>
  </body>
</html>