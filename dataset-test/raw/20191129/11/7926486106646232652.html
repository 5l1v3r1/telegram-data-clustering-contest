<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1014713/%D8%AC%D8%A7%D9%86%D8%B3%D9%88%D9%86-%D8%AE%D8%B7%D8%A7%D8%A8-%D8%A8%D9%87-%D8%AA%D8%B1%D8%A7%D9%85%D9%BE-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%A7-%D8%AF%D8%AE%D8%A7%D9%84%D8%AA-%D9%86%DA%A9%D9%86"/>
    <meta property="og:site_name" content="مشرق نیوز"/>
    <meta property="article:published_time" content="2019-11-29T11:40:34+00:00"/>
    <meta property="og:title" content="جانسون خطاب به ترامپ: در انتخابات ما دخالت نکن"/>
    <meta property="og:description" content="نخست‌وزیر انگلیس از ترامپ خواست حین حضور در لندن برای شرکت در نشست سران ناتو، از اظهارنظر درباره انتخابات انگلیس خودداری کند."/>
  </head>
  <body>
    <article>
      <h1>جانسون خطاب به ترامپ: در انتخابات ما دخالت نکن</h1>
      <address>
        <time datetime="2019-11-29T11:40:34+00:00">29 Nov 2019, 11:40</time>
      </address>
      <p>
        <i>نخست‌وزیر انگلیس از ترامپ خواست حین حضور در لندن برای شرکت در نشست سران ناتو، از اظهارنظر درباره انتخابات انگلیس خودداری کند.</i>
      </p>
      <p>به گزارش مشرق به نقل از رویترز، دونالد ترامپ رئیس جمهوری آمریکا تا چند روز دیگر برای شرکت در نشست سران ناتو عازم لندن خواهد شد و با توجه به اینکه انگلیس در آستانه برگزاری انتخابات زودهنگام است، بیم آن می‌رود که وی با اظهارنظری نسنجیده اوضاع را برای حزب حاکم محافظه‌کار که امید پیروزی دارد، خراب کند.</p>
      <blockquote>
        <b>بیشتر بخوانید<br/></b>
        <b>
          <a href="https://www.mashreghnews.ir/news/1013121/%D8%A8%D8%A7%D9%84%D8%A7%D8%AE%D8%B1%D9%87-%D8%AC%D8%A7%D9%86%D8%B3%D9%88%D9%86-%D8%A8%D8%A7-%D8%A8%D8%B1%DA%AF%D8%B2%DB%8C%D8%AA-%DA%86%D9%87-%D8%AE%D9%88%D8%A7%D9%87%D8%AF-%DA%A9%D8%B1%D8%AF">بالاخره <i>جانسون</i> با برگزیت چه خواهد کرد؟</a>
        </b>
      </blockquote>
      <p>در همین راستا، بوریس جانسون نخست‌وزیر و نماینده حزب محافظه‌کار انگلیس از ترامپ خواست از دخالت در مسائل انتخاباتی این کشور پرهیز کند.</p>
      <p>وی در این باره گفت: انگلیس و آمریکا به عنوان متحد و دوست، به طور سنتی در کارزارهای انتخاباتی یکدیگر مداخله نمی‌کنند.</p>
      <p>این در حالی است که ترامپ پیشتر گفته بود چنانچه «جرمی کوربین» رهبر اپوزیسیون چپگرا، نخست‌وزیر انگلیس شود؛ اوضاع خیلی بد خواهد شد.</p>
      <p>انتخابات زودهنگام در انگلیس قرار است در تاریخ ۱۲ دسامبر (۲۱ آذرماه) برگزار شود. جانسون درخواست برگزاری این انتخابات را بعد از آن صادر کرد که نتوانست کشورش را در ضرب‌لاجل ۳۱ اکتبر (۹ آبان) از اتحادیه اروپا خارج کند.</p>
      <p>گفتنی است نشست ناتو نیز روزهای ۳ و ۴ دسامبر (۱۲ و ۱۳ آذر) برگزار خواهد شد.</p>
      <p>منبع: مهر</p>
    </article>
  </body>
</html>