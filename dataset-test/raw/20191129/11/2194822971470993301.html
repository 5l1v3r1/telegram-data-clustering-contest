<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/29/blackview-a80-pro-satisa-sunuldu-dort-arka-kamera-ve-sadece-460-tl/"/>
    <meta property="og:site_name" content="TeknoBurada"/>
    <meta property="article:published_time" content="2019-11-29T11:00:55+00:00"/>
    <meta property="og:title" content="Blackview A80 Pro satışa sunuldu! Dört arka kamera ve sadece 460 TL"/>
    <meta property="og:description" content="Kısa süre önce resmi duyurusu yapılan Blackview A80 Pro akıllı telefon bugün itibariyle satışa sunuldu. Telefonun fiyatı şaka gibi."/>
  </head>
  <body>
    <article>
      <h1>Blackview A80 Pro satışa sunuldu! Dört arka kamera ve sadece 460 TL</h1>
      <address><time datetime="2019-11-29T11:00:55+00:00">29 Nov 2019, 11:00</time> by <a rel="author">Mustafa Kılıç</a></address>
      <p>
        <b>Kısa süre önce resmi duyurusu yapılan Blackview A80 Pro akıllı telefon bugün itibariyle satışa sunuldu. Teknik özellikleri göz önüne alındığında telefonun fiyatının epey rekabetçi olduğunu görüyoruz.</b>
      </p>
      <p>Akıllı telefon üreticisi <a href="https://www.teknoburada.net/">Blackview</a> diğer birçok Çinli şirket gibi fiyat / performans odaklı ürünleriyle biliniyor. Şirketin geçtiğimiz hafta resmi duyurusunu gerçekleştirdiği yeni telefonu<b> A80 Pro</b> bugün itibariyle satışa sunuldu.</p>
      <h3>Blackview A80 Pro özellieri</h3>
      <p>Hem Çin’de hem de küresel pazarda listelenen akıllı telefonda 6.49 inç büyüklüğünde çentikli Full HD + ekrana sahip olan telefona <a href="https://www.samsungburada.net/">MediaTek</a>’in sekiz çekirdekli <b>Helio P25</b> işlemcisi güç veriyor. Bellek birimi 4GB RAM + 64GB şeklinde olan ve aynı zamanda hafıza kart desteğiyle gelen A80 Pro’nun içerisinde hızlı şarj desteğine sahip <b>4.680 mAh</b> büyüklüğünde pil bulunuyor.</p>
      <figure>
        <img src="https://www.teknoburada.net/wp-content/uploads/2019/11/Blackview-A80-Pro.png"/>
      </figure>
      <p>Telefonun arkasında dört kamera bulunuyor. Ana kamerada <b>13 megapiksel</b> Sony IMX258 sensör yer alırken, diğer kameralar hakkında ise bilgi aktarılmıyor. Arka kamera paketi ultra ağır çekim video kaydı ve süper gece modu gibi önemli özellikler sergiliyor. Önde de yine Sony imzası taşıyan 8 megapiksellik bir sensör kullanılıyor.</p>
      <p>Renk geçişli araka yüzeye sahip olan A80 Pro’da tercih edebileceğiniz dört renk seçeneği mevcut. Bağlantı tarafında USB Type-C noktası, 4G VoLTE, Wi-Fi 802.11 a / b / g / n / ac, Bluetooth 5.0 ve 3.5 mm kulaklık girişine sahip olan telefonda parmak izi tarayıcısını arka tarafta görüyoruz.</p>
      <p>Gelelim telefonun can alıcı özelliğine. Yukarıda saydığımız tüm bu özelliklere sahip olan A80 Pro sadece<b> 80 $</b> (460 TL) fiyattan satışa sunuluyor.</p>
      <related>
        <h4>Benzer Haberler</h4>
        <a href="https://www.teknoburada.net/2019/12/01/redmi-k30-beklenenden-daha-pahali-olacak/"/>
        <a href="https://www.teknoburada.net/2019/12/01/samsung-galaxy-m30s-inceleme-bu-fiyata-bu-telefon-cok-iyi/"/>
        <a href="https://www.teknoburada.net/2019/12/01/sony-xperia-10-fiyati-bakin-nereye-dustu/"/>
      </related>
    </article>
  </body>
</html>