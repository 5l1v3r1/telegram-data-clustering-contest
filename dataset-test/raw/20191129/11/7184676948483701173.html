<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/29/chorna-p-yatnytsya-v-ukrayini-yak-rozpiznaty-hytroshhi-magazyniv/"/>
    <meta property="og:site_name" content="Народна Правда"/>
    <meta property="article:published_time" content="2019-11-29T11:24:46+00:00"/>
    <meta property="og:title" content="Чорна п’ятниця в Україні: як розпізнати хитрощі магазинів"/>
    <meta property="og:description" content="29 листопада стартувала чорна п'ятниця, коли магазини влаштовують масштабні розпродажі та пропонують рекордні знижки Продавці вдаються до хитрощів."/>
  </head>
  <body>
    <article>
      <h1>Чорна п’ятниця в Україні: як розпізнати хитрощі магазинів</h1>
      <h2>Найбільший розпродаж року стартував</h2>
      <address>
        <time datetime="2019-11-29T11:24:46+00:00">29 Nov 2019, 11:24</time>
      </address>
      <p>В Україні 29 листопада стартувала так звана <a href="https://narodna-pravda.ua/2019/11/25/chorna-p-yatnytsya-2019-v-ukrayini-prognozy-i-sposoby-ekonomiyi/">чорна п’ятниця</a>, коли магазини влаштовують масштабні розпродажі та пропонують рекордні знижки, проте продавці вдаються до хитрощів, щоб позбутися непотрібного товару.</p>
      <p>Які прийоми використовують торгівці, щоб чорна п’ятниця обернулася на їхню користь, розповідає НАРОДНА ПРАВДА із посиланням на <a href="https://nv.ua/biz/consmarket/chernaya-pyatnica-rasprodazhi-novosti-50056313.html">НВ.</a></p>
      <p>Loading...</p>
      <p>
        <b>
          <i>Психологічний ефект</i>
        </b>
      </p>
      <p>У багатьох магазинах в “чорну п’ятницю” заявляють про знижки до 70% і навіть 90%, але таких товарів в продаж виставляють зовсім небагато. Їх може бути не більше 10-12 позицій.</p>
      <p>
        <b>
          <i>Гра з цінами</i>
        </b>
      </p>
      <p>За кілька днів до продажів магазини підвищують ціни, а потім їх знижують, називаючи це “знижкою”. Іноді торговці просто клеять етикетку з такою “знижкою” поверх стандартної ціни.</p>
      <p>“Я теж стикався з такою ситуацією, коли на розпродажі до чорної п’ятниці товар коштував дорожче, ніж в звичайні дні. Природно, нічого не купив за такими цінами”, – розповів директор Української асоціації постачальників торговельних мереж Олексій Дорошенко.</p>
      <p>
        <b>
          <i>Замовчування</i>
        </b>
      </p>
      <p>Більшість магазинів заздалегідь не анонсують повний список товарів, на який будуть знижки. Це частина маркетингової стратегії. В результаті знижки можуть надаватися лише на ті товари, які не користуються масовим попитом. Наприклад, одна з мереж побутової техніки в 2018 році продавала по акції кавомашини вартістю близько 100 тисяч гривень.</p>
      <p>
        <b>
          <i>Гра з датами</i>
        </b>
      </p>
      <p>Торгові мережі самі вирішують, коли почати розпродажі, що викликає у покупців хаос. Акційні знижки можуть початися раніше і закінчитися пізніше, ніж в сусідньому магазині або торговому центрі. В результаті люди не знають, коли найкраще купувати товар.</p>
      <p>
        <b>
          <i>Продають непотрібне</i>
        </b>
      </p>
      <p>Торгові мережі зацікавлені продати самі неходові товари, деякі в “чорну п’ятницю” спеціально скорочують асортимент, щоб максимально продати все непотрібне.</p>
      <p>“Часто ця продукція і так продається зі знижкою в звичайний день, і під час розпродажів нічого не змінюється”, – пояснив Олексій Дорошенко.</p>
      <p>Раніше повідомлялося, що цього року, судячи з падіння попиту на одяг та техніку, купівельна спроможність в Україні знизилася. Відтак середньому в чорну п’ятницю українці <a href="https://narodna-pravda.ua/2019/11/20/chorna-p-yatnytsya-2019-shho-treba-znaty-pro-golovnyj-rozprodazh-roku/">планують витратити трохи більше 3 тисяч гривень.</a></p>
      <p>До слова, у період з 19-25 листопада 2018 року – тиждень «чорної п’ятниці» – <a href="https://narodna-pravda.ua/2018/12/07/chorna-p-yatnytsya-na-shho-ukrayintsi-vytratyly-milyardy-gryven/">українці витратили 2,5 млрд гривень.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>