<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jansatta.com/khel/davis-cup-2020-qualifiers-india-vs-pakistan-tennis-live-score-streaming-eyes-leander-paes/1237522/"/>
    <meta property="og:site_name" content="Jansatta"/>
    <meta property="article:published_time" content="2019-11-29T11:48:57+00:00"/>
    <meta property="og:title" content="India vs Pakistan Tennis Davis Cup 2020: रामकुमार, सुमित की आसान जीत से भारत ने बनाई पाक पर 2-0 से बढ़त"/>
    <meta property="og:description" content="India vs Pakistan Tennis Live Score, Davis Cup 2020 Qualifiers Live Streaming: रामकुमार रामनाथन और सुमित नागल ने पाकिस्तान के अपने प्रतिद्वंद्वियों को टेनिस का कड़ा सबक सिखाते हुए डेविस कप मुकाबले में शुक्रवार को यहां भारत को 2-0 से बढ़त दिलाई। एकल मुकाबले पूरी तरह से एकतरफा रहे। रामकुमार ने पहले मैच में 17 वर्षीय मोहम्मद शोएब को केवल 42 मिनट में 6-0, 6-0 से शिकस्त दी। शोएब केवल दूसरे सेट के छठे गेम में थोड़ी चुनौती पेश कर पाये जब उन्होंने रामकुमार को दो ड्यूस अंकों तक खींचा।"/>
  </head>
  <body>
    <article>
      <h1>India vs Pakistan Tennis Davis Cup 2020: रामकुमार, सुमित की आसान जीत से भारत ने बनाई पाक पर 2-0 से बढ़त</h1>
      <h2>India vs Pakistan (IND vs PAK) Tennis Davis Cup 2020 Qualifiers Tennis: रामकुमार ने पहले मैच में 17 वर्षीय मोहम्मद शोएब को केवल 42 मिनट में 6-0, 6-0 से शिकस्त दी। शोएब केवल दूसरे सेट के छठे गेम में थोड़ी चुनौती पेश कर पाये जब उन्होंने रामकुमार को दो ड्यूस अंकों तक खींचा।</h2>
      <address><time datetime="2019-11-29T11:48:57+00:00">29 Nov 2019, 11:48</time> by <a rel="author" href="https://www.jansatta.com/author/jansatta-online/" target="_blank">जनसत्ता ऑनलाइन</a></address>
      <p><b>India vs Pakistan Tennis Live Score, Davis Cup 2020 Qualifiers Live Streaming: </b>रामकुमार रामनाथन और सुमित नागल ने पाकिस्तान के अपने प्रतिद्वंद्वियों को टेनिस का कड़ा सबक सिखाते हुए डेविस कप मुकाबले में शुक्रवार को यहां भारत को 2-0 से बढ़त दिलाई। एकल मुकाबले पूरी तरह से एकतरफा रहे। रामकुमार ने पहले मैच में 17 वर्षीय मोहम्मद शोएब को केवल 42 मिनट में 6-0, 6-0 से शिकस्त दी। शोएब केवल दूसरे सेट के छठे गेम में थोड़ी चुनौती पेश कर पाये जब उन्होंने रामकुमार को दो ड्यूस अंकों तक खींचा।</p>
      <p>नागल ने इसके बाद डेविस कप में अपनी पहली जीत दर्ज की। उन्होंने दूसरे एकल में हुफैजा मोहम्मद रहमान को 64 मिनट तक चले मैच में 6-0, 6-2 से हराया। पाकिस्तान को अपने शीर्ष खिलाड़ियों की कमी खली जो यह मुकाबला तटस्थ स्थान पर करवाने के विरोध में हट गये थे। पहले मैच में जहां मुकाबला था नहीं , वहीं दूसरे मैच में पाकिस्तान के युवा खिलाड़ी हुफैजा ने नागल का जितना संभव हो लंबी रैलियों में उलझाने की कोशिश की। दूसरे सेट के दूसरे गेम में दो बार उन्होंने नागल ड्यूस अंकों तक खींचा और तीसरो गेम जीतकर पहली बार पाकिस्तान के नाम पर एक गेम लिखा।</p>
      <p>इससे हालांकि नागल की जीत का इंतजार ही बढ़ा और उन्होंने आठवें गेम में मैच अपने नाम किया। अनुभवी लिएंडर पेस और जीवन नेदुचेझियन अब शनिवार को युगल मैच में हुफैजा और शोएब से भिड़ेंगे। भारत अभी तक पाकिस्तान से छह मुकाबलों में कभी हारा नहीं है और इसके कायम रहने की पूरी संभावना है। शनिवार को जीत से पेस डेविस कप इतिहास में सर्वाधिक युगल मैच जीतने के अपने विश्व रिकार्ड को आगे बढ़ाएंगे। वह अभी 43 जीत के साथ शीर्ष पर हैं। इस मुकाबले का विजेता विश्व कप क्वालीफायर्स में क्रोएशिया से भिड़ेगा जो कि अगले साल छह और सात मार्च को खेला जाएगा।</p>
    </article>
  </body>
</html>