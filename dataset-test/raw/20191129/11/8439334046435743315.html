<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/panellinies-diakriseis-gia-ton-as-apollona.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-29T11:50:00+00:00"/>
    <meta property="og:title" content="Πανελλήνιες διακρίσεις για τον ΑΣ Απόλλωνα"/>
    <meta property="og:description" content="ΚΑΤΕΚΤΗΣΕ 3 ΜΕΤΑΛΛΙΑ ΣΤΟ ΠΑΝΕΛΛΗΝΙΟ ΠΡΩΤΑΘΛΗΜΑ ΚΑΙ ΤΟ ΚΥΠΕΛΛΟ ΤΑΕ ΚΒΟ ΝΤΟ"/>
  </head>
  <body>
    <article>
      <h1>Πανελλήνιες διακρίσεις για τον ΑΣ Απόλλωνα</h1>
      <address>
        <time datetime="2019-11-29T11:50:00+00:00">29 Nov 2019, 11:50</time>
      </address>
      <p>ΚΑΤΕΚΤΗΣΕ 3 ΜΕΤΑΛΛΙΑ ΣΤΟ ΠΑΝΕΛΛΗΝΙΟ ΠΡΩΤΑΘΛΗΜΑ ΚΑΙ ΤΟ ΚΥΠΕΛΛΟ ΤΑΕ ΚΒΟ ΝΤΟ</p>
      <p>Οι διακρίσεις του ΑΣ Απόλλωνα συνεχίστηκαν στο Πανελλήνιο πρωτάθλημα και το Κύπελλο Τάε κβο ντο που διεξήχθη στο Στάδιο Ειρήνης και Φιλίας.</p>
      <p>Ο Ρεθυμνιώτικος σύλλογος εκπροσωπήθηκε από εξαιρετικούς αθλητές και αθλήτριες, καταφέρνοντας να ανέβουν 3<sup>η</sup> φορές στο βάθρο, για να φορέσουν ένα χρυσό και 2 ασημένια μετάλλια. «Χρυσή» αναδείχθηκε η <b>Κατερίνα Τσιλεδάκη</b> στη διοργάνωση του Κυπέλλου, στην κατηγορία των Κορασίδων 59κ., μετρώντας 5 νίκες σε ισάριθμους αγώνες. Ακόμη, εξαιρετικές ήταν τόσο η <b>Γεωργία Βιδιαδάκη</b> (52κ.), όσο και η <b>Δήμητρα Τζωρτζίδη</b> (53κ.), οι οποίες αμφότερες ανέβηκαν στο 2<sup>ο</sup> σκαλί του βάθρου, χάνοντας στους τελικούς των Νεανίδων και των Γυναικών, αντίστοιχα.</p>
      <p>Παράλληλα, πολύ κοντά στην κατάκτηση ενός μεταλλίου έφτασε και ο Γιώργος Τσιλεδάκης, ο οποίος παρά την εξαιρετική προσπάθεια πήρε την 4<sup>η</sup> θέση, έχοντας 3 νίκες (45κ. – Παίδων). Επίσης, πολύ καλή παρουσία είχαν και οι άλλοι τρεις αθλητές του <b>Απόστολου Σανιδά</b>, <b>Γιώργος Μακρυπόδης</b> (νίκησε σε 2 αγώνες), <b>Κωνσταντίνος Μαρκάκης</b> (ηττήθηκε στην παράταση και έχασε την ευκαιρία για ένα μετάλλιο), <b>Σταύρος Αντωνιάδης </b>(ηττήθηκε από τον Κυπελλούχο), <b>Αναστασία Κωσταράκου</b>, <b>Ελένη Γιάννη</b> και <b>Σπύρος Γιάννης</b>, οι οποίοι ξεχώρισαν, αλλά ο τεράστιος ανταγωνισμός και οι λεπτομέρειες τους στέρησαν τη μεγάλη διάκριση.</p>
      <p>Ν.Τ.</p>
    </article>
  </body>
</html>