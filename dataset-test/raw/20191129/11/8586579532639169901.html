<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iyi-partiden-yht-icin-imza-kampanyasi-258360h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-29T11:58:00+00:00"/>
    <meta property="og:title" content="İYİ Parti'den YHT için imza kampanyası"/>
    <meta property="og:description" content="İYİ Parti Eskişehir İl Başkanlığı ve ilçe teşkilatlarının, “Milli Yüksek Hızlı Tren ve Raylı Sistem Araçlarının Tülomsaş’ta Üretilmesine yönelik Ekim Ayı içerisinde başlatmış olduğu kampanya sonucunda toplanan imzalar, Eskişehir İYİ Parti Milletvekili Dr. Arslan Kabukcuoğlu tarafıdan Ulaştırma ve Altyapı Bakanı Mehmet Cahit Turan’a verildi."/>
  </head>
  <body>
    <article>
      <h1>İYİ Parti'den YHT için imza kampanyası</h1>
      <address><time datetime="2019-11-29T11:58:00+00:00">29 Nov 2019, 11:58</time> by <a rel="author">Yeni Çağ Gazetesi</a></address>
      <p>
        <b>İYİ Parti Eskişehir İl Başkanlığı ve ilçe teşkilatlarının, “Milli Yüksek Hızlı Tren ve Raylı Sistem Araçlarının Tülomsaş’ta Üretilmesine yönelik Ekim Ayı içerisinde başlatmış olduğu kampanya sonucunda toplanan imzalar, Eskişehir İYİ Parti Milletvekili Dr. Arslan Kabukcuoğlu tarafıdan Ulaştırma ve Altyapı Bakanı Mehmet Cahit Turan’a verildi.</b>
      </p>
      <p>İYİ Parti Eskişehir İl Başkanlığı ve ilçe teşkilatlarının, “Milli Yüksek Hızlı Tren ve Raylı Sistem Araçlarının  Tülomsaş’ta Üretilmesine yönelik Ekim Ayı içerisinde başlatmış olduğu kampanya sonucunda toplanan imzalar, Eskişehir İYİ Parti Milletvekili Dr. Arslan Kabukcuoğlu tarafıdan Ulaştırma ve Altyapı Bakanı Mehmet Cahit Turan’a verildi.  </p>
      <p>Plan ve Bütçe Komisyonu’nda Ulaştırma Ve Altyapı Bakanlığı’nın bütçe görüşmeleri esnasında söz alan İYİ Parti Eskişehir Milletvekili Aslan Kabukcuoğlu: “Eskişehir’de 1894'te kurulmuş ve hizmet vermekte olan bir TÜLOMSAŞ var. Eskişehirliler  hızlı trenin TÜLOMSAŞ tesislerinde yapılmasını beklemektedirler. TÜLOMSAŞ, Cer Atölyeleri olarak kurulduğu günden bugüne  lokomotif, vagon ve diğer demiryolu taşıtlarının imalatı konusunda uzmanlaşmıştır.</p>
      <p>1961 yılında ilk Türk buharlı lokomotifi KARAKURT‘un, yine aynı yıl ilk Türk Otomobili DEVRİM’in yapıldığı bu milli sanayi kuruluşumuz, bugüne kadar  çeşitli tipte yüzlerce lokomotif ve binlerce yük vagonu üretimi gerçekleştirilmiştir. Halen ülke genelinde 1100 ayrı tedarikçiyle iş yaptığı bilinen TÜLOMSAŞ yan sanayiinden sadece Eskişehir’de binlerce işçi evine ekmek götürme imkanı bulmaktadır. Diğer yandan, Türkiye’nin önemli 500 sanayi, bilişim, akıllı sistemler, inavosyon Kuruluşu Eskişehir organize sanayi bölgesindedir. Organize sanayi bölgesinde yer alan kuruluşlarımız da TÜLOMSAŞ’a büyük katkı ve destek sağlayacak ekonomiye, teknolojiye, insan kaynaklarına, deneyime, iş kültürüne sahiptir.” dedi.</p>
      <p> TCDD Taşımacılık A.Ş.’nin ihtiyaçları doğrultusunda kısa bir süre sonra tekrar ihaleye çıkarak 94 adet yüksek hızlı tren seti alacağına dikkat çeken Kabukcuoğlu; “Türkiye, sanayicisine güvenerek milli raylarını üretti. Şimdi milli tren üretme zamanıdır. Geç bile kalınmıştır. Milli raylarımızda neden milli yüksek hızlı  trenlerimiz dolaşmasın? Eskişehir’de URAYSİM (Ulusal Raylı Sistemler Test ve Mükemmeliyet Merkezi) test merkezi var; bunların binaları bitti, alet edevat bekliyor. TÜLOMSAŞ Ar-Ge ve üretim birimiyle hazır bekliyor. Eskişehir 2018 yılında Türkiye'de yüksek teknolojide en çok ihracat yapan şehirler arasında 1'inci sırada yer alıyor. İhtiyacımız olan 94 adet yüksek hızlı tren setini Türkiye’de üretmek için zeminimiz hazır. Yeter ki siyasi irade bu yönde bir karar alsın.” dedi</p>
      <p>İYİ Parti Milletvekili Dr. Arslan Kabukcuoğlu, Plan ve Bütçe Komisyonundaki konuşmasının ardından, “Milli Yüksek Hızlı Tren ve Raylı Sistem Araçları  Tülomsaş’ta Üretilmeli” kampanyasında toplanan binlerce imzayı, bizzat, Ulaştırma ve Altyapı Bakanı Turan’a elden teslim etti.</p>
      <figure>
        <img src="https://www.yenicaggazetesi.com.tr/d/other/f5e80c18-7d33-43a7-8943-6e576186c127.jpg"/>
      </figure>
    </article>
  </body>
</html>