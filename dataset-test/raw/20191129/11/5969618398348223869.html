<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Panaitolikos/panaitwlikos-telos-kai-epishma-o-morar.5648290.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T11:07:00+00:00"/>
    <meta property="og:title" content="Παναιτωλικός: Τέλος και επίσημα ο Μοράρ"/>
    <meta property="og:description" content="Ο Βλαντ Μοράρ αποτελεί και επίσημα παρελθόν από τον Παναιτωλικό όπως ανακοίνωσε η ομάδα του Αγρινίου, με τον Ρουμάνο επιθετικό να ευχαριστεί άπαντες στο σύλλογο."/>
  </head>
  <body>
    <article>
      <h1>Παναιτωλικός: Τέλος και επίσημα ο Μοράρ</h1>
      <h2>Ο Βλαντ Μοράρ αποτελεί και επίσημα παρελθόν από τον Παναιτωλικό όπως ανακοίνωσε η ομάδα του Αγρινίου, με τον Ρουμάνο επιθετικό να ευχαριστεί άπαντες στο σύλλογο.</h2>
      <address><time datetime="2019-11-29T11:07:00+00:00">29 Nov 2019, 11:07</time> by <a rel="author">Sport24.gr</a></address>
      <p>Παρελθόν αποτελεί και επίσημα από τον <a href="https://www.sport24.gr/football/omades/Panaitolikos/">Παναιτωλικό</a>, ο Βλαντ Μοράρ. Ο 26χρονος επιθετικός έλυσε το συμβόλαιό του με την ομάδα του Αγρινίου κοινή συναινέσει αφού δεν υπολογιζόταν εδώ και αρκετό καιρό, ενώ και ο Μάκης Χάβος τον είχε εκτός πλάνων από το ματς με τον <a href="https://www.sport24.gr/football/omades/Aris/">Άρη</a> στο Κλεάνθης Βικελίδης που είχε αποβληθεί.</p>
      <p>Ο Ρουμάνος φορ αποκτήθηκε το καλοκαίρι του 2017 από τη Βιτορούλ και σε 56 παιχνίδια με τον Παναιτωλικό σκόραρε 16 τέρματα ενώ έδωσε και δύο ασίστ.</p>
      <p>Ο Μοράρ ευχαρίστησε καθέναν ξεχωριστά στα "καναρίνια" και ευχήθηκε τα καλύτερα στην ομάδα ενόψει της συνέχειας. <i>"Ηταν πραγματική  χαρά για μένα να αποτελώ μέλος της οικογένειας του Παναιτωλικού για δυόμιση χρόνια, αλλά το ταξίδι μας έφτασε στο τέλος του. Σας ευχαριστώ για όλη την υποστήριξη και τον θαυμασμό σας. Εύχομαι ότι καλύτερο στο μέλλον"</i>.</p>
      <p><b>Photo Credits</b>: Eurokinissi</p>
    </article>
  </body>
</html>