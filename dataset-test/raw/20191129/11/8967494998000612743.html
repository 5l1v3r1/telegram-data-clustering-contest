<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/formule-1/bottas-klokt-snelste-tijd-in-eerste-oefenritten-abu-dhabi-verstappen-tweede~a080f82e/"/>
    <meta property="og:site_name" content="HLN"/>
    <meta property="article:published_time" content="2019-11-29T11:01:08+00:00"/>
    <meta property="og:title" content="Bottas klokt snelste tijd in eerste oefenritten Abu Dhabi, Verstappen tweede"/>
    <meta property="og:description" content="De Fin Valtteri Bottas (Mercedes) heeft de snelste tijd neergezet tijdens de eerste oefensessie voor de Grote Prijs van Abu Dhabi, de slotmanche van het WK Formule 1. Op het Yas Marina Circuit klok..."/>
  </head>
  <body>
    <article>
      <h1>Bottas klokt snelste tijd in eerste oefenritten Abu Dhabi, Verstappen tweede</h1>
      <address><time datetime="2019-11-29T11:01:08+00:00">29 Nov 2019, 11:01</time> by <a rel="author">LPB</a></address>
      <p>De Fin Valtteri Bottas (Mercedes) heeft de snelste tijd neergezet tijdens de eerste oefensessie voor de Grote Prijs van Abu Dhabi, de slotmanche van het WK Formule 1. Op het Yas Marina Circuit klokte Bottas een rondje in 1:36.957. Daarmee was hij 535 duizendsten sneller dan de Nederlander Max Verstappen (Red Bull). De Britse wereldkampioen Lewis Hamilton, ploegmaat van Bottas, tekende op 634 duizendsten voor de derde tijd. De top vijf werd vervolledigd door de Thai Alexander Albon (Red Bull), vierde op 1.127, en de Duitser Sebastian Vettel (Ferrari), vijfde op 1.949.</p>
      <p>Vanmiddag om 14 uur wordt de tweede oefensessie afgewerkt. Zaterdag volgen de derde vrije oefenritten (11 uur) en de kwalificaties (14 uur). De Grote Prijs begint zondag om 14u10.</p>
      <p>De GP van Abu Dhabi staat sinds 2009 op de kalender. Hamilton won de race vorig jaar voor de vierde keer en is daarmee recordhouder voor Sebastian Vettel (drie zeges).</p>
    </article>
  </body>
</html>