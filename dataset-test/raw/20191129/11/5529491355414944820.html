<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/nutella-biscuits-mania-bagarini-3123152/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T11:25:44+00:00"/>
    <meta property="og:title" content="Nutella Biscuits mania, scorte esaurite. A Napoli i bagarini nei mini-market"/>
    <meta property="og:description" content="ROMA – In tre settimane ne sono stati venduti 57 milioni. I Nutella Biscuits, l’ultima novità di casa Ferrero, sono già un successo. Ricercati da tutti, spesso introvabili, i frollini ripieno di Nutella stanno conquistando gli italiani. A Napoli una confezione da 6 a 8 euro (costa 3…) E a Napoli, stante l’esaurimento scorte, è già fiorito un mercato nero, con tanto di dettaglianti trasformatisi in bagarini. Come riporta “Il Mattino”, in diversi mini-market tra Mergellina, la Torretta e il Vasto, una  confezione arriva a costare 6 euro, addirittura 8 (più del doppio, rispetto ai canonici 3 euro).Azzano Mella (Brescia), cadaveri di un uomo e una donna nelle campagne: ipotesi omicidio-suicidioAntonella Pavin, la “Sergente” di Hitler: “Nei lager solo piscine, non c’erano camere a gas” Un vero e proprio fenomeno, tanto da attirare l’attenzione di Fiorello e della sua striscia quotidiana ‘VivaAsiago10!’. Mercato nero? No, marrone… “Praticamente ogni italiano ha mangiato un biscotto, le confezioni sono introvabili,…"/>
  </head>
  <body>
    <article>
      <h1>Nutella Biscuits mania, scorte esaurite. A Napoli i bagarini nei mini-market</h1>
      <address><time datetime="2019-11-29T11:25:44+00:00">29 Nov 2019, 11:25</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/nutella-biscuits_ansa-1.jpg"/>
        <figcaption>Nutella biscuits (Ansa)</figcaption>
      </figure>
      <p>ROMA – In tre settimane ne sono stati <a href="https://www.blitzquotidiano.it/economia/nutella-biscuits-mania-57-milioni-venduti-in-3-settimane-introvabili-nei-supermercati-3122047/">venduti 57 milioni</a>. I Nutella Biscuits, l’ultima novità di casa Ferrero, sono già un successo. Ricercati da tutti, spesso introvabili, i frollini ripieno di Nutella stanno conquistando gli italiani.</p>
      <h3>A Napoli una confezione da 6 a 8 euro (costa 3…)</h3>
      <p>E a Napoli, stante l’esaurimento scorte, è già fiorito un mercato nero, con tanto di dettaglianti trasformatisi in bagarini. Come riporta “Il Mattino”, in diversi mini-market tra Mergellina, la Torretta e il Vasto, una  confezione arriva a costare 6 euro, addirittura 8 (più del doppio, rispetto ai canonici 3 euro).</p>
      <figure>
        <a href="https://www.blitzquotidiano.it/cronaca-italia/azzano-mella-brescia-cadaveri-omicidio-suicidio-3123108/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/azzano-mella-brescia-cadaveri-omicidio-suicidio-3123108/">
          <img src="https://static.blitzquotidiano.it/wp/wp-content/uploads/2019/11/carabinieri3-min-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/azzano-mella-brescia-cadaveri-omicidio-suicidio-3123108/">Azzano Mella (Brescia), cadaveri di un uomo e una donna nelle campagne: ipotesi omicidio-suicidio</a>
      </h3>
      <figure>
        <a href="https://www.blitzquotidiano.it/cronaca-italia/antonella-pavin-sergente-hitler-lager-piscine-3123082/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/antonella-pavin-sergente-hitler-lager-piscine-3123082/">
          <img src="https://static.blitzquotidiano.it/wp/wp-content/uploads/2019/11/sergente-hitler-bandiere-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/antonella-pavin-sergente-hitler-lager-piscine-3123082/">Antonella Pavin, la “Sergente” di Hitler: “Nei lager solo piscine, non c’erano camere a gas”</a>
      </h3>
      <p>Un vero e proprio fenomeno, tanto da attirare l’attenzione di Fiorello e della sua striscia quotidiana ‘VivaAsiago10!’.</p>
      <h3>Mercato nero? No, marrone…</h3>
      <p>“Praticamente ogni italiano ha mangiato un biscotto, le confezioni sono introvabili, c’è già il mercato nero, con tanto di spaccio e criminalità”, scherza lo showman.</p>
      <p>Alle sue spalle gli fanno notare, tra le risate, che il mercato “è marrone, più che nero”, una battuta sul colore della famosa crema al cioccolato. “Sappiate che Netflix ha preparato la serie: I Ferreros… – scherza ancora Fiorello – ‘Hijo de p. dame el biscoto….”. (fonti Il Mattino, Ansa)</p>
    </article>
  </body>
</html>