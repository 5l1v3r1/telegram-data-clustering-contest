<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/pozharat-v-pirogov-policijata-raboti-po-versijata-za-neizgasena-cigara.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T11:05:00+00:00"/>
    <meta property="og:title" content="Пожарът в „Пирогов”: Полицията работи по версията за неизгасена цигара"/>
    <meta property="og:description" content="По думите на вътрешния министър в спешната болница не е имало взрив"/>
  </head>
  <body>
    <article>
      <h1>Пожарът в „Пирогов”: Полицията работи по версията за неизгасена цигара</h1>
      <h2>По думите на вътрешния министър в спешната болница не е имало взрив</h2>
      <address>
        <time datetime="2019-11-29T11:05:00+00:00">29 Nov 2019, 11:05</time>
      </address>
      <p>В „Пирогов” не е е имало взрив, това обясни на вътрешните работи Младен Маринов за инцидента в спешната болница, при който загинаха двама пациенти, цитиран от „Фокус”. По думите му тази информация идва от директора на националната пожарна гл. комисар Николай Николов.</p>
      <p>Маринов допълни, че все още се чакат експертизите за инцидента, след като са взети проби и направени необходимите огледи.</p>
      <p>„Няма стена, която да е разрушена. Има напукана стена. Най-вероятно е започнало първо горене, след това се е чул нещо като пукот, вследствие на високaта температура. Първоначално е много трудно да се даде оценка на това, което се е случило”, коментира вътрешният министър.<br/><br/>Силовият министър заяви, че се работи и по версия за запалена цигара. „При боравенето с концентриран кислород винаги има опасност от горене”, каза още той.</p>
    </article>
  </body>
</html>