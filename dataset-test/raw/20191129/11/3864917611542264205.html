<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2827952-u-belgii-pid-cas-zlotu-v-ukrainskogo-litaka-ruslan-vidmoviv-dvigun.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T11:48:00+00:00"/>
    <meta property="og:title" content="У Бельгії під час зльоту в українського літака &quot;Руслан&quot; відмовив двигун"/>
    <meta property="og:description" content="В українського літака Ан-124 &quot;Руслан&quot; у Бельгії відмовив двигун."/>
  </head>
  <body>
    <article>
      <h1>У Бельгії під час зльоту в українського літака "Руслан" відмовив двигун</h1>
      <h2>В українського літака Ан-124 "Руслан" у Бельгії відмовив двигун.</h2>
      <address>
        <time datetime="2019-11-29T11:48:00+00:00">29 Nov 2019, 11:48</time>
      </address>
      <p>Про це повідомляє <a href="https://www.antonov.com/article/dp-antonov-povidomlyaye">пресслужба ДП "Антонов"</a>.</p>
      <p>"26 листопада 2019 року в місті Остенд, <a href="https://www.ukrinform.ua/tag-belgia">Бельгія</a>, на літаку Ан-124-100-150 (UR-82072) авіакомпанії “Авіалінії Антонова” під час розбігу злітною смугою на швидкості 200 км/год відбувся помпаж другого двигуна. Зліт було припинено. Літак зупинився в межах злітної смуги та зарулив на місце стоянки", - зазначається у повідомленні.</p>
      <p>У ДП “Антонов” офіційно повідомили, що під час огляду літака і двигуна технічними спеціалістами видимих ушкоджень, руйнувань виявлено не було. Для виконання зобов’язань перед замовником "Авіалінії Антонова" надали інший “Руслан”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2826449-v-odeskomu-aeroportu-ekstreno-siv-litak-vidmoviv-dvigun.html">В Одеському аеропорту екстрено сів літак — відмовив двигун</a>
      </blockquote>
      <p>Літаки Ан-124 використовуються для перевезення локомотивів, яхт, фюзеляжів літаків і багатьох інших великогабаритних вантажів. Ан-124 має систему присідання опор шасі, що дозволяє легко здійснювати завантаження.</p>
    </article>
  </body>
</html>