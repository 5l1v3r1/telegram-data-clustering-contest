<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1703522-l-adversari-de-canadell-a-les-eleccions-jose-maria-torres-fa-una-crida-a-l-oposicio-a-organitzar-se.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-29T11:34:48+00:00"/>
    <meta property="og:title" content="L’adversari de Canadell a les eleccions José María Torres fa una crida a l’oposició a organitzar-se"/>
    <meta property="og:description" content="El membre del ple de la Cambra de Comerç demana fer públics els plens de la institució per fomentar la &quot;transparència&quot;"/>
  </head>
  <body>
    <article>
      <h1>L’adversari de Canadell a les eleccions José María Torres fa una crida a l’oposició a organitzar-se</h1>
      <address><time datetime="2019-11-29T11:34:48+00:00">29 Nov 2019, 11:34</time> by <a rel="author">ACN</a></address>
      <ul>
        <li>
          <b>El membre del ple de la Cambra de Comerç demana fer públics els plens de la institució per fomentar la “transparència”</b>
        </li>
      </ul>
      <p>El membre del ple de la Cambra de Comerç de Barcelona José María Torres ha fet una crida a l’oposició del president de l’entitat, Joan Canadell, per organitzar-se. “Crec que és necessari que l’oposició s’uneixi per lluitar per tal que la Cambra es dediqui a la seva funció, l’interès general de les empreses, i que la política es faci al Parlament”, ha assegurat Torres aquest divendres en un acte davant els mitjans de comunicació. El membre del ple de la Cambra ha parlat de “malestar” i “preocupació” entre els membres de l’entitat i ha assegurat que parlen “amb la boca petita” per “por a les represàlies”. El membre del ple ha demanat també retransmetre els plens en directe per tal que hi hagi la “màxima transparència possible” i que la societat civil “s’involucri”.</p>
    </article>
  </body>
</html>