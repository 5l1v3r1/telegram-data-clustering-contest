<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/politics/bsp-obvini-gerb-v-nekompetentnost-za-upravlenie-na-zdraveopazvaneto-news_1410924.html"/>
    <meta property="og:site_name" content="Actualno.com"/>
    <meta property="article:published_time" content="2019-11-29T11:35:00+00:00"/>
    <meta property="og:title" content="БСП обвини ГЕРБ в некомпетентност за управление на здравеопазването"/>
    <meta property="og:description" content="Управляващите са некомпететни да се справят със системата на здравеопазване, това е не само нашата оценка, но и на европейските институции."/>
  </head>
  <body>
    <article>
      <h1>БСП обвини ГЕРБ в некомпетентност за управление на здравеопазването</h1>
      <address><time datetime="2019-11-29T11:35:00+00:00">29 Nov 2019, 11:35</time> by <a rel="author" href="https://www.actualno.com/editors/uid/96" target="_blank">Тодор Беленски</a></address>
      <p><b>Управляващите са некомпететни да се справят със системата на здравеопазване, това е не само нашата оценка, но и на европейските институции.</b> <br/><br/><br/>Това каза народният представител от БСП д-р Десислав Тасков в декларация от името на група.</p>
      <related>
        <a href="https://www.actualno.com/healthy/doklad-na-ek-v-bylgarija-pacientite-plashtat-lichno-za-zdrave-pochti-tolkova-kolkoto-i-prez-dyrjavata-news_1410826.html"/>
      </related>
      <p>„Уважаеми народни представители, вчера излезе докладът на ЕК за състоянието на здравеопазването за 2019 г. <b>Изводите от този доклад са стряскащи. </b>Смятаме,че е необходимо да се вземе отношение още сега. България има най-висок дял на директните плащания от пациенти, почти три пъти по-висок от ЕС. <br/><b>Българите имат най-ниска продължителност на живота в ЕС</b>. Т.е. Живеем нездравословно, имаме неефективно здравеопазване и умираме най-рано в ЕС“, посочи още Тасков. По думите му<b> разходите за здравеопазване растат и правят здравеопазването недостъпно за хората с по-ниски доходи</b>.</p>
      <related>
        <a href="https://www.actualno.com/healthy/pediatrijata-spira-da-priema-speshni-sluchai-news_1410260.html"/>
      </related>
      <p>Според него ярък пример за състоянието и разпадът на системата са продължаващите протести на специалистите по здравни грижи и обявеното преди няколко дни <a href="https://www.actualno.com/healthy/pediatrijata-spira-da-priema-speshni-sluchai-news_1410260.html">спиране на спешния прием в педиатричната болница</a>.</p>
    </article>
  </body>
</html>