<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/handlowal-podrobionymi-zabawkami-odwiedzili-go-policjanci/"/>
    <meta property="og:site_name" content="lublin112.pl"/>
    <meta property="article:published_time" content="2019-11-29T11:19:00+00:00"/>
    <meta property="og:title" content="Handlował podrobionymi zabawkami, odwiedzili go policjanci"/>
    <meta property="og:description" content="W jednym ze sklepów w Łukowie w ofercie znajdowały się podrobione zabawki. Placówkę handlową skontrolowali policjanci oraz funkcjonariusze celno-skarbowi."/>
  </head>
  <body>
    <article>
      <h1>Handlował podrobionymi zabawkami, odwiedzili go policjanci</h1>
      <address>
        <time datetime="2019-11-29T11:19:00+00:00">29 Nov 2019, 11:19</time>
      </address>
      <p>
        <b>W jednym ze sklepów w Łukowie w ofercie znajdowały się podrobione zabawki. Placówkę handlową skontrolowali policjanci oraz funkcjonariusze celno-skarbowi.</b>
      </p>
      <p>W czwartek policjanci wspólnie z funkcjonariuszami Urzędu Celno-Skarbowego skontrolowali jeden ze sklepów na terenie Łukowa. W ofercie handlowej znajdowały się tam zabawki z nielegalnie naniesionymi znakami towarowymi.</p>
      <p>Podczas przeszukania funkcjonariusze znaleźli w magazynie i na półkach sklepowych klocki, maskotki i zabawki – „podróbki” znanych i popularnych wśród dzieci zabawek. Cały nielegalny towar został zabezpieczony.</p>
      <p>W chwili obecnej trwa szacowanie strat jakie poniosły firmy, których znaki towarowe zostały bezprawnie wykorzystane. Wkrótce właściciel sklepu usłyszy zarzuty za naruszenie przepisów Ustawy o Prawie Własności Przemysłowej. Grozi mu wysoka grzywna i do 2 lat pozbawienia wolności.</p>
      <p>(fot. Policja Łuków)</p>
    </article>
  </body>
</html>