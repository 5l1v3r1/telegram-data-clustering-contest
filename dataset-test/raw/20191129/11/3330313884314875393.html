<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905743/-arsenal-zet-ancelotti-bovenaan-lijstje-met-mogelijke-opvolgers-van-emery-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-29T11:42:00+00:00"/>
    <meta property="og:title" content="'Ancelotti in beeld bij Arsenal na ontslag Emery: concurrentie van tweetal'"/>
    <meta property="og:description" content="Carlo Ancelotti is een verrassende kandidaat om de ontslagen Unai Emery op te volgen als manager van Arsenal. Dat meldt The Telegraph. De Italiaanse trainer staat zelf onder druk bij Napoli. De zestigjarige Ancelotti werkte eerder in de Premier League bij stadgenoot Chelsea en staat op het lijstje met kandidaten van The Gunners, weet de Britse krant. Hij heeft nog een contract tot het einde van het seizoen bij Napoli, waar hij overhoop ligt met voorzitter Aurelio De Laurentiis door de slechte resultaten. Een vertrek naar Londen kan uitkomst bieden. Arsenal hakt de knoop door: Emery ontslagen na nieuwe dreun Extreme spanning bij Napoli: muitende spelers, Ancelotti onder grote druk 'Situatie Napoli escaleert: spelers moeten 2,5 miljoen euro aan loon inleveren'"/>
  </head>
  <body>
    <article>
      <h1>'Ancelotti in beeld bij Arsenal na ontslag Emery: concurrentie van tweetal'</h1>
      <address>
        <time datetime="2019-11-29T11:42:00+00:00">29 Nov 2019, 11:42</time>
      </address>
      <p>
        <b>Carlo Ancelotti is een verrassende kandidaat om de ontslagen Unai Emery op te volgen als manager van Arsenal. Dat meldt The Telegraph. De Italiaanse trainer staat zelf onder druk bij Napoli.</b>
      </p>
      <p>De zestigjarige Ancelotti werkte eerder in de Premier League bij stadgenoot Chelsea en staat op het lijstje met kandidaten van <i>The Gunners</i>, <a href="https://www.telegraph.co.uk/football/2019/11/29/carlo-ancelotti-among-arsenal-candidates-replace-unai-emery/">weet de Britse krant</a>. Hij heeft nog een contract tot het einde van het seizoen bij Napoli, waar hij overhoop ligt met voorzitter Aurelio De Laurentiis door de slechte resultaten. Een vertrek naar Londen kan uitkomst bieden.</p>
      <p>Ancelotti verlangt vermoedelijk een salaris tussen de 14 en 17,5 miljoen euro. Hij heeft nog wel forse concurrentie. Nuno Espirito Santo heeft indruk gemaakt op Arsenal, maar Wolverhampton Wanderers is niet happig op een tussentijds vertrek van de Portugees. Ook Manchester City-assistent Mikel Arteta, die een verleden heeft als speler bij de club, is een kandidaat.</p>
      <p>Emery werd vrijdag op straat gezet door Arsenal, dat aan de slechtste reeks sinds 1992 bezig is. Assistent Fredrik Ljungberg neemt zijn taken voorlopig over. De Zweed zit in ieder geval zondag tijdens de uitwedstrijd tegen Norwich City op de bank.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905740/arsenal-hakt-de-knoop-door-emery-ontslagen-na-nieuwe-dreun.html?campname=highlighted-content&amp;camplink=inarticle1"/>
        <a href="https://www.voetbalprimeur.nl/nieuws/902621/extreme-spanning-bij-napoli-muitende-spelers-ancelotti-onder-grote-druk.html?campname=highlighted-content&amp;camplink=onderaan"/>
        <a href="https://www.voetbalprimeur.nl/nieuws/905158/-situatie-napoli-escaleert-spelers-moeten-2-5-miljoen-euro-aan-loon-inleveren-.html?campname=highlighted-content&amp;camplink=onderaan"/>
      </related>
    </article>
  </body>
</html>