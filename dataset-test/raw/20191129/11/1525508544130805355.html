<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783918/%D9%87%D9%85%D9%87-%D9%85%D8%B3%D8%A6%D9%88%D9%84%D8%A7%D9%86-%D8%A8%D8%B1%D8%A7%DB%8C-%D8%B1%D9%81%D8%B9-%D9%85%D8%B4%DA%A9%D9%84%D8%A7%D8%AA-%D9%88-%D8%AA%D8%A7%D9%85%DB%8C%D9%86-%D9%86%DB%8C%D8%A7%D8%B2%D9%87%D8%A7%DB%8C-%D9%85%D8%B1%D8%AF%D9%85-%D8%AA%D9%84%D8%A7%D8%B4-%DA%A9%D9%86%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:56:19+00:00"/>
    <meta property="og:title" content="امام جمعه موقت اهرم: همه مسئولان برای رفع مشکلات و تامین نیازهای مردم تلاش کنند"/>
    <meta property="og:description" content="بوشهر - امام جمعه موقت اهرم گفت: همه مسئولان برای رفع مشکلات و تامین نیازهای مردم تلاش کنند."/>
  </head>
  <body>
    <article>
      <h1>امام جمعه موقت اهرم: همه مسئولان برای رفع مشکلات و تامین نیازهای مردم تلاش کنند</h1>
      <address>
        <time datetime="2019-11-29T11:56:19+00:00">29 Nov 2019, 11:56</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت الاسلام رضا جمالی در خطبه های این هفته نماز جمعه اهرم  گرامی داشت هفته بسیج اظهار داشت: بسیج یک نهاد تبدیل کننده تهدیدها به فرصت‌ها است که جوانان پر ارجی مانند حججی‌ها، ابراهیم هادی‌ها، باکری‌ها، خرازی‌ها، چمران و بزرگانی که در راه خدا جان دادند.</p>
      <p>امام جمعه موقت اهرم افزود: بسیج باید در همه میادین جنگ سخت و نرم حضور داشته و آماده بکار باشد و نباید غافل گیر شود و در همه محله‌ها حضور داشته باشد.</p>
      <p>وی ادامه داد: بسیج باید در همه شرایط پر صلابت و پر اقتدار بایستد و عکس عملی رفتار نکند. باید پاسخگوی دشمن باشد اما در بسیاری از رفتارها و موارد باید جلوتر از دشمن باشد و بتوانیم شرایط را به خوبی بدانیم که چه حرکتی انجام دهیم.</p>
      <p>جمالی بیان کرد: بسیج متولد مساجد است و نباید ارتباط با مساجد کم رنگ شود.</p>
      <p>امام جمعه خاطر نشان کرد: در هفته جاری یادواره شهدای تنگستان برگزار می شود که مردم و مسئولین همکاری خوب خود خواهند داشت و برنامه خوبی توسط مردم و بسیج برگزار خواهد شد.</p>
      <p>وی با اشاره به نا آرامی‌های اخیر در سطح کشور خاطرنشان کرد: حضور و حرکت قدرتمندانه و راهپیمایی باشکوه با بصیرت مردم انقلابی همه کشور به‌ویژه بوشهر و شهرستان تنگستان و شهر اهرم توطئه بسیار خطر ناک و برنامه ریزی شده دشمن را خنثی کرد و از بین برد.</p>
      <p>جمالی ادامه داد: بحث تقدیر و تشکر جای خود دارد و اینکه مردم در مسائل اقتصادی مشکلات فراوانی دارند بحث دیگری است. مسئولین بزرگوار که قطعا بنای خدمت‌گذاری قوی‌تری دارند  مردم بسیار در فضای اقتصادی مشکل دارند نیاز است هر آنچه می توانید در این عرصه کمک شود.</p>
      <p>امام جمعه موقت اهرم افزود: مردم خیلی بزرگوار می باشند مسئله مردم با اغتشاشگران متفاوت است مردم از گرانی بیزار می باشند گرچه در کنار آن با بصیرت هستند و پای انقلاب مانده اند و خواهند ماند.</p>
      <p>وی یاد آورشد: مردم در خصوص مسائل اخیر کشور تبعا و قطعا در موضوعاتی که پیش آمد در شرایط فعلی اقتصادی هنوز گلایه مند هستند اما اغتشاشگر نیستند و به خوبی نشان دادند در مقابل اغتشاشگران ایستادند و آن توطئه بسیار خاص دشمن با صلابت خنثی کردند.</p>
      <p>جمالی بیان کرد: دشمن در بحث نسل چهار حمله به افکار و اراده‌های سیاسی و تمرکز اصلی، اطلاعات، ارتباطات و کارشبکه‌ای است و مغلوب‌سازی اراده مردم در کشورها و براندازی حکومت‌ها برنامه‌ریزی شده است در این موضوع که مردم ورود کردند مدیریت حکیمانه رهبر معظم انقلاب و بصیرت مردم  انقلابی بود.</p>
      <p>امام جمعه اهرم با اشاره به هفت آذر روز نیروی دریایی جمهوری اسلامی ایران ادامه داد: بی شک پیشرفت‌ها و توانایی‌های نیروی دریایی در ابعاد مختلف نیروی انسانی و فرماندهی ستودنی است. با توجه به اینکه کشور ایران اسلامی از مرزهای وسیع برخوردار است نیروی دریایی جمهوری اسلامی بیش از پیش در شأن و طراز انقلاب اسلامی باشد.</p>
      <p>وی افزود: ارتش جمهوری اسلامی ایران مانند نگینی درخشنده است و بر عرشه کشتی افتخار و صلابت خود استوار ایستاده است و کنترل کشتی‌ها در خلیج فارس و تنگه هرمز و نبرد قهرمانانه در برابر تجاوزهای آمریکای جنایت کار نشانه اقتدار نیروی دریایی جمهوری اسلامی ایران است.</p>
    </article>
  </body>
</html>