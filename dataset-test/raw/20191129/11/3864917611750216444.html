<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2827930-okupanti-povtorno-zakladaut-mini-viluceni-u-rajonah-rozvedenna-vijsk.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="Окупанти повторно закладають міни, вилучені у районах розведення військ"/>
    <meta property="og:description" content="Російсько-окупаційні війська мінують нові території мінами, вилученими під час розмінування ділянок в районах відведення військ."/>
  </head>
  <body>
    <article>
      <h1>Окупанти повторно закладають міни, вилучені у районах розведення військ</h1>
      <h2>Російсько-окупаційні війська мінують нові території мінами, вилученими під час розмінування ділянок в районах відведення військ.</h2>
      <address>
        <time datetime="2019-11-29T11:00:00+00:00">29 Nov 2019, 11:00</time>
      </address>
      <p>Про це під час <a href="http://www.mil.gov.ua/news/2019/11/29/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">брифінгу</a> повідомив речник Міноборони Михайло Шаравара з посиланням на інформацію Головного управління розвідки.</p>
      <p>“Російські окупанти продовжують інтенсивні роботи з удосконалення фортифікаційного обладнання передових позицій з’єднань і частин 1 (Донецьк) та 2 (Луганськ) АК ЗС РФ. Зокрема, в авральному порядку здійснюється облаштування позицій і інших інженерних об’єктів, у т.ч. для їх використання у зимовий період”, - повідомив речник.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2817340-okupanti-posiluut-obstrili-poza-dilankami-rozvedenna-rozvidka.html">Окупанти посилюють обстріли поза ділянками розведення — розвідка</a>
      </blockquote>
      <p>За словами Шаравари, крім іншого, ворогом встановлюються додаткові мінно-вибухові загородження з використанням заборонених міжнародними конвенціями протипіхотних мін та саморобних вибухових пристроїв, у тому числі поза межами позицій. При цьому, для <a href="https://www.ukrinform.ua/tag-minuvanna">мінування</a> окремих ділянок території окупанти використовують міни, вилучені під час розмінування місцевості у районах відведення військ.</p>
      <p>Речник також зазначив, що недотримання російськими найманцями заходів безпеки у ході мінування та інженерного обладнання об’єктів на передових позиціях призвело до їх загибелі та поранень у 3 окремій мотострілковій бригаді (ОМСБр), 9 окремому мотострілковому полку 1 АК, 2 та 4 ОМСБр 2 АК ЗС РФ.</p>
    </article>
  </body>
</html>