<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/olguta-vasilescu-catusiada-la-tot-poporul/"/>
    <meta property="og:site_name" content="Cotidianul"/>
    <meta property="article:published_time" content="2019-11-29T11:16:59+00:00"/>
    <meta property="og:title" content="Olguța Vasilescu: „Cătușiadă la tot poporul”"/>
    <meta property="og:description" content="Lia Olguța Vasilescu a reacționat după discuțiile privind înființarea parchetelor financiare și a declarațiilor de avere depuse de fiecare cetățean, spunând că „absolut toți” trebuie să se așeze „la coadă pe două rânduri (..) că a venit PNL la guvernare și îi consideră pe toți hoți”."/>
  </head>
  <body>
    <article>
      <h1>Olguța Vasilescu: „Cătușiadă la tot poporul”</h1>
      <address><time datetime="2019-11-29T11:16:59+00:00">29 Nov 2019, 11:16</time> by <a rel="author">(R.C.)</a></address>
      <p>Lia Olguța Vasilescu a reacționat după discuțiile privind înființarea parchetelor financiare și a declarațiilor de avere depuse de fiecare cetățean, spunând că „absolut toți” trebuie să se așeze „la coadă pe două rânduri (..) că a venit PNL la guvernare și îi consideră pe toți hoți”.</p>
      <p>Lia Olguța Vasilescu este ironică la adresa celor care au crezut că odată cu venirea PNL la guvernare, aceștia vor avea treabă doar cu PSD-iștii. „ Ce credeați? Ca doar cu PSD-iștii au treaba? Că dacă ați sărit prin piață sau ați votat disciplinat scăpați?”, scrie Vasilescu pe Facebook.</p>
      <p>„Hai! Așezați-vă liniștiți la coadă, pe două rânduri, dar absolut toți, nu doar politicienii și funcționarii publici, să vă depuneți declarația de avere, că a venit PNL la guvernare și, așa cum știți, PNL îi consideră pe toți hoți si e cu lupta anticorupție! Ce credeați? Că doar cu PSD-iștii au treabă? Că dacă ați sărit prin piață sau ați votat disciplinat scăpați? În plus, PNL ne propune și o nouă castă de procurori de parchete financiare pentru tot cetațeanul, că DNA e pentru șmecheri, dar trebuie să aveți și voi, ceilalți, pe unii care să vă cerceteze! Cătușiadă la tot poporul… #avețiceațivotat”, scrie Lia Olguța Vasilescu pe Facebook.</p>
      <p>Reacția politicianului vine după ce secretarul de stat în Ministerul Justiției, Cristian Băcanu, a spus că soluții pentru combaterea evaziunii fiscale ar fi înființarea unor parchete financiare și ca toți cetățenii să depună o declarație de avere.</p>
      <related>
        <h4>Articole asemănătoare</h4>
        <a href="https://www.cotidianul.ro/olguta-taie-ratia-de-libere/"/>
        <a href="https://www.cotidianul.ro/dragomir-versus-dumbrava-sri-s-a-depasit-orice-limita/"/>
        <a href="https://www.cotidianul.ro/city-tratat-ca-o-gura-sparta/"/>
      </related>
    </article>
  </body>
</html>