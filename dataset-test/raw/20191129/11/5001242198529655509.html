<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/ao-agrinioy-kostas-minasian-quot-sta-paichnidia-stin-edra-mas-o-kosmos-mas-voithisei-simantika-quot/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-29T11:34:36+00:00"/>
    <meta property="og:title" content="ΑΟ Αγρινίου – Κώστας Μινασιάν: “Στα παιχνίδια στην έδρα μας ο κόσμος μας έχει βοηθήσει σημαντικά”"/>
    <meta property="og:description" content="Ο νεαρός center αναφέρθηκε στην ήττα από τον Απόλλωνα, στο παιχνίδι με την Ελευθερούπολη το Σάββατο στις 5 στο κλειστό του ΔΑΚ Αγρινίου και στην πρώτη"/>
  </head>
  <body>
    <article>
      <h1>ΑΟ Αγρινίου – Κώστας Μινασιάν: “Στα παιχνίδια στην έδρα μας ο κόσμος μας έχει βοηθήσει σημαντικά”</h1>
      <address><time datetime="2019-11-29T11:34:36+00:00">29 Nov 2019, 11:34</time> by <a rel="author">ΣΥΝΕΙΔΗΣΗ</a></address>
      <p>Ο <b>Κώστας Μινασιάν</b> είναι ο παίκτης της ομάδας μας που μίλησε στη “Συνέντευξη της εβδομάδας”.<br/>Ο νεαρός center αναφέρθηκε στην ήττα από τον <b>Απόλλωνα</b>, στο παιχνίδι με την <b>Ελευθερούπολη</b> το Σάββατο στις 5 στο κλειστό του<b> ΔΑΚ Αγρινίου</b> και στην πρώτη του παρουσία στην <b>Α2 Εθνική Κατηγορία</b> με την ομάδα μας.</p>
      <p>
        <b>Αναλυτικά:</b>
      </p>
      <p><b>Κώστα γνωρίσατε την ήττα στην Πάτρα από την ομάδα του Απόλλωνα. Τι θεωρείς ότι δεν πήγε καλά και ήρθε αυτό το αποτέλεσμα;</b><br/>Ήταν ένα κακό αποτέλεσμα για μας σε ένα παιχνίδι που η εμφάνισή μας αμυντικά δεν ήταν καλή. Πιστεύω ότι δεν ήμασταν απόλυτα συγκεντρωμένοι και αυτό στοίχισε μέσα στο παιχνίδι.<br/><b><br/>Επιστρέφετε στην έδρα σας για το παιχνίδι με το Γ.Σ. Ελευθερούπολης. Τι θεωρείς ότι πρέπει να κάνετε για να επιστρέψετε στις νίκες;</b><br/>Σίγουρα πρέπει να είμαστε απόλυτα συγκεντρωμένοι στο παιχνίδι του Σαββάτου και να μην επηρεαστούμε από τα αποτελέσματα που είχαμε στους τελευταίους αγώνες. Πρέπει όλα να τα αφήσουμε πίσω και να κοιτάξουμε μόνο το συγκεκριμένο παιχνίδι.</p>
      <p><b>Η Ελευθερούπολη είναι μια ομάδα που την αντιμετώπισε και πέρσι ο Vivechrom Α.Ο. Αγρινίου, αλλά έχει κάνει αλλαγές. Ποια θεωρείς ότι είναι τα δυνατά της σημεία που πρέπει να περιορίσετε;</b><br/>Η Ελευθερούπολη είναι μια δυνατή ομάδα με καλές εμφανίσεις και επιδόσεις. Σε καμία περίπτωση σε αυτό το επίπεδο δεν υποτιμάς έναν αντίπαλο και εμείς πρέπει να μπούμε δυνατά από το πρώτο λεπτό και να δώσουμε στην Ελευθερούπολη όσο το δυνατόν λιγότερες επιλογές, για να μπορέσουμε να φτάσουμε στη νίκη.</p>
      <p><b>Θεωρείς ότι για ένα ακόμα παιχνίδι στο Αγρίνιο ο κόσμος θα σταθεί δίπλα σας;</b><br/>Στα παιχνίδια στην έδρα μας ο κόσμος μας έχει βοηθήσει σημαντικά. Θεωρώ ότι θα είναι ξανά στο πλευρό μας και θα μας δώσει ώθηση να πάρουμε το θετικό αποτέλεσμα.</p>
      <p><b>Πως βλέπεις συνολικά το πρωτάθλημα της Α2 Εθνικής Κατηγορίας και πως βιώνεις την πρώτη σου συμμετοχή σε αυτό με την ομάδα;</b><br/>Σίγουρα είναι διαφορετικό το επίπεδο και μεγάλος ο βαθμός δυσκολίας. Προσωπικά όλοι μέσα στην ομάδα με βοηθάνε να προσαρμοστώ και να βελτιώνομαι συνεχώς.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/marsial-siestent-giannioti-kontra-ston-panionio-o-panaitolikos/"/>
        <a href="http://sinidisi.gr/panaitolikos-lythike-synergasia-ton-morar/"/>
        <a href="http://sinidisi.gr/kalesma-to-mesologgi-2008-to-paichnidi-tin-ael/"/>
        <a href="http://sinidisi.gr/agrinio-athlitiki-imerida-ton-omospondiako-proponiti-mpasket-kosta-missa/"/>
        <a href="http://sinidisi.gr/protia-aitoloakarnanon-stin-katigoria-wt36-quot-evia-mega-4-4x4-quot/"/>
        <a href="http://sinidisi.gr/morar-eycharisto-antio/"/>
      </related>
    </article>
  </body>
</html>