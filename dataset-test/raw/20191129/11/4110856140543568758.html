<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/synantisi_antiprosopeias_tou_kke_me_ton_proedro_tis_edek-590570/"/>
    <meta property="og:site_name" content="Real.gr"/>
    <meta property="article:published_time" content="2019-11-29T11:37:00+00:00"/>
    <meta property="og:title" content="ΣΥΡΙΖΑ: Κυβερνητική πολιτική χωρίς πυξίδα και στρατηγική, απέναντι στις αυξανόμενες τουρκικές προκλήσεις"/>
    <meta property="og:description" content="Το ΚΚΕ 'αντιτάσσεται σε κάθε είδους διχοτομική, συνομοσπονδιακή λύση δύο κρατών στο Κυπριακό'"/>
  </head>
  <body>
    <article>
      <h1>
        <a href="https://www.real.gr/politiki/arthro/syriza_kybernitiki_politiki_xoris_pyksida_kai_stratigiki_apenanti_stis_auksanomenes_tourkikes_prokliseis-590568/">ΣΥΡΙΖΑ: Κυβερνητική πολιτική χωρίς πυξίδα και στρατηγική, απέναντι στις αυξανόμενες τουρκικές προκλήσεις</a>
      </h1>
      <address><time datetime="2019-11-29T11:37:00+00:00">29 Nov 2019, 11:37</time> by <a rel="author">Real.gr</a></address>
      <p>
        <b>Το ΚΚΕ «αντιτάσσεται σε κάθε είδους διχοτομική, συνομοσπονδιακή λύση δύο κρατών στο Κυπριακό»</b>
      </p>
      <p> Αντιπροσωπεία της ΚΕ του ΚΚΕ, αποτελούμενη από τον κοινοβουλευτικό εκπρόσωπο του κόμματος<b> Θανάση Παφίλη</b> και τον υπεύθυνο του Τμήματος Διεθνών Σχέσεων της ΚΕ <b>Ελισαίο Βαγενά</b>, συναντήθηκε σήμερα με τον πρόεδρο του Κινήματος Σοσιαλδημοκρατών ΕΔΕΚ<b> Μαρίνο Σιζόπουλο, </b>στα γραφεία του κόμματος στη Βουλή.</p>
      <p>Σύμφωνα με σχετική ενημέρωση, κατά τη διάρκεια της συνάντησης έγινε ανταλλαγή απόψεων για την πορεία του Κυπριακού, καθώς και για τις εξελίξεις στην ευρύτερη περιοχή, την Ελλάδα και την Κύπρο.</p>
      <p>Η αντιπροσωπεία του ΚΚΕ σημείωσε πως το κόμμα «αντιτάσσεται σε κάθε είδους διχοτομική, συνομοσπονδιακή λύση δύο κρατών και στηρίζει τη δίκαιη επίλυση του κυπριακού προβλήματος, στην κατεύθυνση της Ενιαίας Κύπρου, μιας κρατικής οντότητας, με μια και μόνη κυριαρχία, μια ιθαγένεια, μια διεθνή προσωπικότητα, χωρίς ξένες βάσεις, χωρίς εγγυητές και προστάτες, με το λαό, Ελληνοκύπριους και Τουρκοκύπριους, κυρίαρχο στη χώρα του».</p>
    </article>
  </body>
</html>