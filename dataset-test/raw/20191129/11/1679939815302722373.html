<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/tensiune-la-echipa-de-fotbal-a-spaniei-robert-moreno-nemultumit-ca-nu-a-fost-inclus-in-staff-ul-condus-de-luis-enrique_3060414.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T11:43:32+00:00"/>
    <meta property="og:title" content="Tensiune la echipa de fotbal a Spaniei! Robert Moreno, nemulţumit că nu a fost inclus în staff-ul condus de Luis Enrique"/>
    <meta property="og:description" content="Tensiune la echipa naţională de fotbal a Spaniei! Fostul selecţioner Robert Moreno este nemulţumit de faptul că nu a fost inclus în staff-ul condus de Luis Enrique, care a fost instalat în funcţie săptămâna trecută. Antrenorul în vârstă de 49 de ani l-a î"/>
  </head>
  <body>
    <article>
      <h1>Tensiune la echipa de fotbal a Spaniei! Robert Moreno, nemulţumit că nu a fost inclus în staff-ul condus de Luis Enrique</h1>
      <address><time datetime="2019-11-29T11:43:32+00:00">29 Nov 2019, 11:43</time> by <a rel="author">PUBLIKA.MD</a></address>
      <p>Tensiune la echipa naţională de fotbal a Spaniei! <b>Fostul selecţioner Robert Moreno este nemulţumit de faptul că nu a fost inclus în staff-ul condus de Luis Enrique, care a fost instalat în funcţie săptămâna trecută.</b> <br/><br/>Antrenorul în vârstă de 49 de ani l-a înlocuit pe Moreno, cel care a rămas să o pregătească pe "La Roja", după ce Enrique a anunţat că renunţă la funcţia de selecţioner din cauza unor probleme personale. Cu Moreno pe banca tehnică, Spania a disputat opt meciuri în care a înregistrat şase victorii şi două egaluri, reuşind să se califice la EURO 2020. <br/><br/>"Nu pot să înţeleg de ce Luis Enrique nu m-a inclus în staff-ul lui. Totodată, nu am nicio claritate ce ţine de declaraţiile lui. El a spus două lucruri urâte despre mine pe care nu le merit", a menţionat Moreno.<br/><br/><b>Enrique şi Moreno au colaborat împreună de 9 ani, la cluburile AS Roma, Celta Vigo şi FC Barcelona.</b><br/><br/>"În toată perioadă de colaborare am demonstrat că sunt o persoană corectă. Nici peste câţiva ani nu voi şti motivul deciziei, care nu a fost explicată de el. Pentru mine nu a fost clar ceea am auzit la conferința de presă", a precizat Moreno.<br/><br/>Ultimul meci cu Robert Moreno pe bancă a fost în preliminariile Campionatului European din 2020 cu România, câştigat de iberici cu 5-0. <br/><br/><b>După partidă, tehnicianul nu a venit la conferinţa de presă, luându-şi rămas bun de la fotbalişti cu lacrimi în ochi.</b></p>
    </article>
  </body>
</html>