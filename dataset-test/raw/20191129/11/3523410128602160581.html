<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642616/%D8%AE%D9%86%D8%AB%DB%8C%E2%80%8C%D8%B3%D8%A7%D8%B2%DB%8C-%D8%B7%D8%B1%D8%AD-%D8%AA%D8%B4%DA%A9%DB%8C%D9%84-%DB%8C%DA%A9-%D8%AD%D8%B2%D8%A8-%D9%86%D8%A7%D8%B2%DB%8C-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="خنثی‌سازی طرح تشکیل یک حزب نازی در ایتالیا"/>
    <meta property="og:description" content="پلیس ایتالیا اعلام کرد در جریان تحقیقات دو سالۀ خود به وجود طرحی برای تشکیل یک حزب جدید نازی در این کشور پی برده و حتی در همین راستا موفق به کشف..."/>
  </head>
  <body>
    <article>
      <h1>
        <a href="https://www.bultannews.com/fa/news/642616/%D8%AE%D9%86%D8%AB%DB%8C%E2%80%8C%D8%B3%D8%A7%D8%B2%DB%8C-%D8%B7%D8%B1%D8%AD-%D8%AA%D8%B4%DA%A9%DB%8C%D9%84-%DB%8C%DA%A9-%D8%AD%D8%B2%D8%A8-%D9%86%D8%A7%D8%B2%DB%8C-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7">خنثی‌سازی طرح تشکیل یک حزب نازی در ایتالیا</a>
      </h1>
      <h2>پلیس ایتالیا اعلام کرد در جریان تحقیقات دو سالۀ خود به وجود طرحی برای تشکیل یک حزب جدید نازی در این کشور پی برده و حتی در همین راستا موفق به کشف...</h2>
      <address><time datetime="2019-11-29T11:09:00+00:00">29 Nov 2019, 11:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از یورو نیوز، در بیانیۀ پلیس ایتالیا درباره خنثی‌سازی طرح تشکیل یک حزب جدید نازی آمده است: در جریان تحقیقاتی که در ۱۶ شهر این کشور از جزیرۀ مدیترانه‌ای سیسیل گرفته تا آلپ در شمال آن انجام شده، به مجموعۀ گسترده‌ای از اشیاء دست یافتیم و شمار قابل توجهی از افرادی را شناسایی کردیم که در مناطق مختلف دارای عقاید نازی‌ها بودند و با همان تعصب عقیدتی دور هم جمع شده‌ بودند تا جنبشی را که علناً طرفدار نازی‌هاست، تشکیل دهند.</p>
      <p>پلیس شمار افرادی را که به این گروه پیوسته‌اند یا دستگیر شده‌اند، اعلام نکرد. این افراد قصد داشتند حزبی به نام «حزب ملی کارگران سوسیالیست ایتالیا» را تشکیل دهند. پلیس در جریان جستجوی ۱۹ مکان وابسته به این حزب، به مجموعۀ بزرگی از نشان‌ها و شعار‌های منسوب به نازی‌ها مانند صلیب‌های شکسته و تصاویر آدولف هیتلر، همچنین شمار قابل توجهی اسلحه از جمله تپانچه و اسلحه شکاری دست یافته است.</p>
      <p>اعضای این جنبش با گروه‌های افراطی در دیگر کشور‌های اروپایی از جمله انگلیس، فرانسه و پرتغال نیز در ارتباط بودند.</p>
      <p>پلیس ایتالیا پیش از این در ماه ژوئیه مجموعۀ بزرگی از سلاح از جمله موشک‌های هوا به هوا را نزد گروهی که گفته می‌شود با گروه‌های راست افراطی در ارتباط بودند کشف کرده بود.</p>
    </article>
  </body>
</html>