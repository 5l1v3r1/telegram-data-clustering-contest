<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/hronika/stravicna-nesreca-na-auto-putu-beograd-nis-tri-osobe-poginule-osmoro-povredjeno-(video)_1071505.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="Стравична несрећа на ауто-путу Београд - Ниш, три особе погинуле, осморо повређено (ВИДЕО)"/>
    <meta property="og:description" content="На ауто-путу Београд-Ниш, код места Горња Трнава, данас око 10.35 сати догодила се саобраћајна несрећа у којој су три особе погинуле, а осам је повређено. Сви повређени збринути су у Клиничком центру у Нишу,..."/>
  </head>
  <body>
    <article>
      <h1>Стравична несрећа на ауто-путу Београд - Ниш, три особе погинуле, осморо повређено (ВИДЕО)</h1>
      <h2>НИШ - На ауто-путу Београд-Ниш, код места Горња Трнава, данас око 10.35 сати догодила се саобраћајна несрећа у којој су три особе погинуле, а осам је повређено. Сви повређени збринути су у Клиничком центру у Нишу, саопштила је Полицијска управа Ниша. У овој саобраћаној незгоди учествовали су теретно возило и комби.</h2>
      <address>
        <time datetime="2019-11-29T11:45:00+00:00">29 Nov 2019, 11:45</time>
      </address>
      <p>У комбију је било девет радника, док су двојица стајала испред и чекала шлепер, када су изненада уочили камион који се приближавао великом брзином. У саобраћајној несрећи су учествовали комби крагујевачких регистарских ознака и камион краљевачких таблица, а настрадале особе су се налазиле у комбију.</p>
      <figure>
        <img src="http://www.rtv.rs/sr_ci/hronika/slike/2019/11/29/sudar-ni-autoput.jpg"/>
        <figcaption>Youtube (Screenshoot)</figcaption>
      </figure>
      <p>"Звала ме је суруга, причао сам телефоном и само сам чуо "јој, јој како вози". Само сам видео камион како их је покупио и меље их. Био је хаос нисмо знали кога ћемо пре да померамо. Само сам се питао да ли ће бити живих", рекао је за "Новости" Мирослав С. који се у тренутку удеса налазио напољу.</p>
      <p>Доктор Зоран Радовановић из КЦ Ниш рекао је да је примљено осам мушкараца од чега су четворица лакше повређена, тројица задржана на опсервацији док је један пуштен кући.</p>
      <p>Радници су из Крагујевца, а запутили су се на посао у Лесковцу где су требали да постављају телефонске каблове.</p>
      <figure>
        <iframe src="https://www.youtube.com/embed/csgsGPjXJDk" width="560" height="314" data-service="Youtube" scrolling="no"/>
      </figure>
    </article>
  </body>
</html>