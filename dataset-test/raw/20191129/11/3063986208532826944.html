<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/29/844922"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="ঘুমন্ত স্বামীর শরীরের ওপর কুকুর ছেড়ে দিলেন প্রিয়াঙ্কা"/>
    <meta property="og:description" content="প্রিয়াঙ্কা চোপড়া বিয়ে করেছেন মার্কিন গায়ক নিক জোনাসকে। ২০১৮ সালের ডিসেম্বরে রাজস্থানের উমেদ ভবনে তাদের বিয়ের আনুষ্ঠানিকতা সম্পন্ন হয়। বিয়ের পর বেশ প্রেমে-সুখে দাম্পত্য জীবন কাটাচ্ছেন প্রিয়াঙ্কা-নিক। প্রায়ই সামনে আসছে তাদের একান্তে সময় কাটানোর নানা আবেদনময়ী ছবি। এসব নিয়ে আলোচনা সমালোচনা চলতেই থাকে। এবার সামনে এলো অন্য বিষয়। সামনে প্রিয়াঙ্কা নিকের প্রথম বিয়ে বার্ষিকী। ইনস্টাগ্রামে প্রিয়াঙ্কা একটি ভিডিও পোস্ট করেছেন, সেখানে দেখা যায়, চাদর মুড়ি দিয়ে ঘুমাচ্ছেন নিক। তার গায়ের ওপর প্রিয়াঙ্কা ছেড়ে দিয়েছেন ছোট্ট জার্মান শেফার্ড (পোষা কুকুর)। ব্যাপারটি ভয়ঙ্কর মনে হতে পারে। কুকুরটি ঘুম থেকে জাগিয়ে দেয় নিককে। আসল ব্যাপার হলো, সামনেই বিয়ে বার্ষিকী। এ উপলক্ষে অগ্রিম নিককে এ পোষা কুকুরটি উপহার দিয়েছেন প্রিয়াঙ্কা। নিক জানিয়েছেন, কুকুরটির নাম জিনো দি জার্মান। বিয়ের পর বেশ ভালো সময় কাটাচ্ছেন নিক-প্রিয়াঙ্কা দম্পতি। সমান তালে দুজন নিজেদের কাজ করে চলছেন। প্রিয়াঙ্কা তার সিনেমা নিয়ে কাজ করে যাচ্ছেন। অন্যদিকে নিক আছেন গান নিয়ে। তবে অবসর পেলেই একসঙ্গে ঘুরতে বের হন তারা। সময় কাটান নিজেদের মতো করে। এসব প্রিয় মুহূর্তের ছবি ও ভিডিও শেয়ার…"/>
  </head>
  <body>
    <article>
      <h1>ঘুমন্ত স্বামীর শরীরের ওপর কুকুর ছেড়ে দিলেন প্রিয়াঙ্কা</h1>
      <address><time datetime="2019-11-29T11:32:00+00:00">29 Nov 2019, 11:32</time> by <a rel="author">কালের কণ্ঠ অনলাইন</a></address>
      <p>প্রিয়াঙ্কা চোপড়া বিয়ে করেছেন মার্কিন গায়ক নিক জোনাসকে। ২০১৮ সালের ডিসেম্বরে রাজস্থানের উমেদ ভবনে তাদের বিয়ের আনুষ্ঠানিকতা সম্পন্ন হয়। বিয়ের পর বেশ প্রেমে-সুখে দাম্পত্য জীবন কাটাচ্ছেন প্রিয়াঙ্কা-নিক।</p>
      <p>প্রায়ই সামনে আসছে তাদের একান্তে সময় কাটানোর নানা আবেদনময়ী ছবি। এসব নিয়ে আলোচনা সমালোচনা চলতেই থাকে। এবার সামনে এলো অন্য বিষয়। সামনে প্রিয়াঙ্কা নিকের প্রথম বিয়ে বার্ষিকী।</p>
      <p>ইনস্টাগ্রামে প্রিয়াঙ্কা একটি ভিডিও পোস্ট করেছেন, সেখানে দেখা যায়, চাদর মুড়ি দিয়ে ঘুমাচ্ছেন নিক। তার গায়ের ওপর প্রিয়াঙ্কা ছেড়ে দিয়েছেন ছোট্ট জার্মান শেফার্ড (পোষা কুকুর)। ব্যাপারটি ভয়ঙ্কর মনে হতে পারে। কুকুরটি ঘুম থেকে জাগিয়ে দেয় নিককে।</p>
      <p>আসল ব্যাপার হলো, সামনেই বিয়ে বার্ষিকী। এ উপলক্ষে অগ্রিম নিককে এ পোষা কুকুরটি উপহার দিয়েছেন প্রিয়াঙ্কা। নিক জানিয়েছেন, কুকুরটির নাম জিনো দি জার্মান।</p>
      <p>বিয়ের পর বেশ ভালো সময় কাটাচ্ছেন নিক-প্রিয়াঙ্কা দম্পতি। সমান তালে দুজন নিজেদের কাজ করে চলছেন। প্রিয়াঙ্কা তার সিনেমা নিয়ে কাজ করে যাচ্ছেন। অন্যদিকে নিক আছেন গান নিয়ে। তবে অবসর পেলেই একসঙ্গে ঘুরতে বের হন তারা। সময় কাটান নিজেদের মতো করে। এসব প্রিয় মুহূর্তের ছবি ও ভিডিও শেয়ার করে ভক্তদের সঙ্গে। তারই ধারাবাহিকতায় এবার প্রকাশ্যে এলো স্বামীকে দেওয়া প্রিয়াঙ্কার উপহারের ভিডিও।</p>
    </article>
  </body>
</html>