<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/ancelotti-moet-opvolger-emery-worden-arsenal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-29T11:23:20+00:00"/>
    <meta property="og:title" content="Ancelotti moet opvolger van Emery worden bij Arsenal"/>
    <meta property="og:description" content="De Britse krant The Telegraph noemt Carlo Ancelotti als mogelijke opvolger van Unai Emery. De Spaanse trainer werd vrijdagochtend ontslagen bij Arsenal na een tegenvallende reeks resultaten. Arsenal heeft Freddie Ljungberg als interim-coach aangesteld. Op deze manier heeft Arsenal meer tijd om op zoek te gaan naar een geschikte coach voor de lange termijn. Inâ€¦"/>
  </head>
  <body>
    <article>
      <h1>Ancelotti moet opvolger van Emery worden bij Arsenal</h1>
      <address>
        <time datetime="2019-11-29T11:23:20+00:00">29 Nov 2019, 11:23</time>
      </address>
      <p>
        <b>De Britse krant <a href="https://www.telegraph.co.uk/football/2019/11/29/carlo-ancelotti-among-arsenal-candidates-replace-unai-emery/">The Telegraph</a> noemt Carlo Ancelotti als mogelijke opvolger van Unai Emery. De Spaanse trainer werd vrijdagochtend <a href="https://sportnieuws.nl/voetbal/buitenland/arsenaal-ontslaat-trainer-unai-emery/">ontslagen bij Arsenal</a> na een tegenvallende reeks resultaten.</b>
      </p>
      <p>Arsenal heeft Freddie Ljungberg als interim-coach aangesteld. Op deze manier heeft Arsenal meer tijd om op zoek te gaan naar een geschikte coach voor de lange termijn. In eerste instantie lijkt Ljungberg daar niet voor in aanmerking te komen. De Zweed zal zondag wel als eindverantwoordelijke op de bank zitten, als Arsenal op bezoek gaat bij Norwich City. <br/><br/><b>Carlo Ancelotti</b><br/>Op dit moment staat Ancelotti nog onder contract bij het Italiaanse Napoli. Met zijn ploeg speelde hij midweeks nog in de Champions League met 1-1 gelijk tegen Liverpool. Wellicht staat Ancelotti wel te trappelen om zo snel mogelijk naar Arsenal te vertrekken, want deze week kwam naar buiten dat de spelers van Napoli <a href="https://sportnieuws.nl/voetbal/buitenland/chaos-napoli-voorzitter-megaboetes-spelers-advocaten/">ruzie hebben met de voorzitter van de club. </a><br/><br/><b>Niet de enige optie</b><br/>Andere kandidaten die in de The Telegraph genoemd worden zijn de Portugees Nuno Espirito Santo die momenteel onder contract staat bij Wolverhampton Wanderers en Mikel Arteta. Hij is op dit moment assistent-trainer bij het Manchester City van Pep Guardiola. Arteta stond eerder als speler onder contract bij Arsenal.</p>
    </article>
  </body>
</html>