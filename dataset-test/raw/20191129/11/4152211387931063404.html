<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.banglatribune.com/country/news/596929/%E0%A6%AE%E0%A6%BE%E0%A6%A6%E0%A6%95%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A6%97%E0%A6%BF%E0%A7%9F%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-29T11:29:00+00:00"/>
    <meta property="og:title" content="মাদকের বিরুদ্ধে অভিযানে গিয়ে হামলার শিকার"/>
    <meta property="og:description" content="বগুড়ার আদমদীঘিতে মাদক বিক্রেতাকে আটক করতে গিয়ে দুজন মারধরের শিকার হয়েছেন। তারা হলেন- সান্তাহার পুলিশ ফাঁড়ির ইনচার্জ ইন্সপেক্টর আনিসুর রহমান ও তার সোর্স সুনিল চন্দ্র। পুলিশ মাদক বিক্রেতা শিবলুর মা হামিদা বেগমকে (৫৫) আটক করেছে। শুক্রবার (২৯ নভেম্বর) সকালে সান্তাহার সুইপার কলোনীর পাশে চা..."/>
  </head>
  <body>
    <article>
      <h1>মাদকের বিরুদ্ধে অভিযানে গিয়ে হামলার শিকার</h1>
      <address><time datetime="2019-11-29T11:29:00+00:00">29 Nov 2019, 11:29</time> by <a rel="author">বগুড়া প্রতিনিধি</a></address>
      <p> </p>
      <figure>
        <img src="https://cdn.banglatribune.com/contents/cache/images/300x0x1/uploads/media/2016/01/10/6400649dcd3edab2372d2d39545c0a26-.jpg"/>
        <figcaption>বগুড়া</figcaption>
      </figure>
      <p>বগুড়ার আদমদীঘিতে মাদক বিক্রেতাকে আটক করতে গিয়ে দুজন মারধরের শিকার হয়েছেন। তারা হলেন- সান্তাহার পুলিশ ফাঁড়ির ইনচার্জ ইন্সপেক্টর আনিসুর রহমান ও তার সোর্স সুনিল চন্দ্র। পুলিশ মাদক বিক্রেতা শিবলুর মা হামিদা বেগমকে (৫৫) আটক করেছে। শুক্রবার (২৯ নভেম্বর) সকালে সান্তাহার সুইপার কলোনীর পাশে চা বাগান এলাকায় এই ঘটনা ঘটেছে।</p>
      <p>আদমদীঘি থানার ওসি জালাল উদ্দিন জানান, ইন্সপেক্টর আনিসুর রহমানের সঙ্গে মাদক বিক্রেতাদের ধস্তাধস্তি হয়েছে। এ ব্যাপারে হামলাকারী ও মাদক বিক্রেতাদের বিরুদ্ধে মামলা হয়েছে।</p>
      <p>ইন্সপেক্টর আনিসুর রহমান জানান, সান্তাহার সুইপার কলোনীর চা বাগান এলাকার নুরুল ইসলামের স্ত্রী হামিদা বেগম ও ছেলে শিবলুসহ পুরো পরিবার মাদক বিক্রি করে। শুক্রবার সকাল সাড়ে ৮টার দিকে আমি ফোর্সসহ সোর্স সুনিল চন্দ্রকে নিয়ে অভিযানে যাই। তখন মাদক বিক্রেতারা আমার ওপর হামলা চালায়। শিবলু ও অন্যরা পালিয়ে গেলে ৬০ পিস ইয়াবা ও ৫ পুরিয়া হেরোইনসহ তার মা হামিদা বেগমকে আটক করা হয়।</p>
      <p>সান্তাহার পৌরসভার ৭ নম্বর ওয়ার্ডের কাউন্সিলর হাজি আবদুল কুদ্দুস জানান, মাদক বিক্রেতাদের নির্মুল ও গ্রেফতার করা হোক।</p>
      <p> </p>
      <footer>/এনআই/</footer>
    </article>
  </body>
</html>