<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/sosyalistler-nasil-tuvalet-kagidi-kullanmaya-basladi-29111957.html"/>
    <meta property="og:site_name" content="OdaTV"/>
    <meta property="article:published_time" content="2019-11-29T11:57:00+00:00"/>
    <meta property="og:title" content="Sosyalistler nasıl tuvalet kağıdı kullanmaya başladı"/>
    <meta property="og:description" content="Tuvalet kağıdının yaptığı iş için o güne dek eski gazete kağıtlarını kullanan Sovyet vatandaşlarının yeni ürünü benimsemesi kolay olmadı."/>
  </head>
  <body>
    <article>
      <h1>Sosyalistler nasıl tuvalet kağıdı kullanmaya başladı</h1>
      <h2>Tuvalet kağıdının yaptığı iş için o güne dek eski gazete kağıtlarını kullanan Sovyet vatandaşlarının yeni ürünü benimsemesi kolay olmadı.</h2>
      <address>
        <time datetime="2019-11-29T11:57:00+00:00">29 Nov 2019, 11:57</time>
      </address>
      <p>SSCB'nin çözülüşünü irdeleyenler, <b>"Sovyetler Birliği uzaya ilk insanı (Yuri Gagarin) 1961'de yollayıp tarihte bir ilke imza attı ama Sovyet coğrafyasına tuvalet kağıdı ilk kez 1968'de girdi!"</b> örneğini sık sık verir. İngiltere'den getirilen makinelerle üretimine başlanan hijyen ürününün ülkeye neden bu kadar geç geldiği ise bilinmiyor.</p>
      <p>Kimi tarihçilere göre, vatandaşların bu türden <b>"küçük problemleri"</b> idarecileri endişelendirmiyordu. Zira tuvalet kağıdının <b>"talep olmadığı için" </b>halka yönelik satışı yapılmıyordu.</p>
      <p>
        <b>TUVALET KAĞIDI PATLAMA YAPTI</b>
      </p>
      <p>3 Kasım 1969 tarihinde Leningrad'da ilk kez tuvalet kağıdı üretilmeye başlanmasıyla bu durum değişti.</p>
      <p>Tuvalet kağıdının yaptığı iş için o güne dek eski gazete kağıtlarını kullanan Sovyet vatandaşlarının yeni ürünü benimsemesi ise kolay olmadı. Bunun üzerine tanıtım için sinema salonlarında ve gazetelerde reklamlar yayınlandı, kampanyalar düzenlendi. </p>
      <p>Türkrus sitesinin aktardığına göre, reklamlar işe yarayınca halkın tuvalet kağıdı talebi patlama yaparken, ürün yok satmaya başladı. İnsanlar tuvalet kağıdı buldukları zaman 10-20 rulo satın alıp ipe dizerek evlerine götürmeye başladı.</p>
      <figure>
        <img src="https://odatv.com/images2/2019_11/2019_11_29/2998926045473385.jpg"/>
      </figure>
      <p>1990'ların başında, SSCB çözüldükten sonra hemen her ürün gibi, tuvalet kağıdı da karaborsaya düşmüştü. O yıllarda Rusya'ya ilk gelen Türkler, bavullarına muhakkak tuvalet kağıdı attıklarını <b>"hoş bir anı"</b> olarak bugün de hatırlıyorlar.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>7,600 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/tuvalet-kagidinda-bu-kurnazligi-farketmeniz-cok-zor-23111858.html"/>
        <a href="https://odatv.com/hepimiz-ayni-gemideyiz-ama-sansli-olanlar-poposunu-silebiliyor-05091819.html"/>
        <a href="https://odatv.com/sscb-geri-mi-donuyor-1209141200.html"/>
      </related>
    </article>
  </body>
</html>