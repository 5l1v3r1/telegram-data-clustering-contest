<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/11/29/besiktasta-kayserispor-maci-hazirliklari"/>
    <meta property="og:site_name" content="Aspor"/>
    <meta property="article:published_time" content="2019-11-29T11:08:33+00:00"/>
    <meta property="og:title" content="Beşiktaş'ta Kayserispor maçı hazırlıkları"/>
    <meta property="og:description" content="Beşiktaş, Süper Lig'de pazartesi günü sahasında İstikbal Mobilya Kayserispor ile oynayacağı maçın hazırlıklarına, bu sabah yaptığı antrenmanla ara vermeden başladı."/>
  </head>
  <body>
    <article>
      <h1>Beşiktaş'ta Kayserispor maçı hazırlıkları</h1>
      <address>
        <time datetime="2019-11-29T11:08:33+00:00">29 Nov 2019, 11:08</time>
      </address>
      <p>
        <b><a href="https://www.aspor.com.tr/index/besiktas">Beşiktaş</a>, <a href="https://www.aspor.com.tr/index/super-lig">Süper Lig</a>'de pazartesi günü sahasında İstikbal Mobilya <a href="https://www.aspor.com.tr/index/kayserispor">Kayserispor</a> ile oynayacağı maçın hazırlıklarına, bu sabah yaptığı antrenmanla ara vermeden başladı.</b>
      </p>
      <p>Sağanak yağış altında, basına kapalı gerçekleştirilen idman, yaklaşık 1.5 saat sürdü. <a href="https://www.aspor.com.tr/index/uefa">UEFA</a> Avrupa Ligi K Grubu'nda dün akşam Slovan Bratislava ile oynanan karşılaşmada forma giyen siyah-beyazlı futbolcular, yenileme çalışması yaptı. Antrenmana tedavi ve rehabilitasyon süreçleri devam eden Dorukhan Toköz, Douglas Santos, Victor Ruiz, <a href="https://www.aspor.com.tr/index/atiba-hutchinson">Atiba Hutchinson</a> ve Kartal Kayra Yılmaz katılmadı.</p>
      <p>Teknik direktör <a href="https://www.aspor.com.tr/index/abdullah-avci">Abdullah Avcı</a> yönetimindeki idman, ısınma koşuları, istasyon koşuları ve streching çalışması ile başladı. Ardından pas, 5'e 2 ve dar alanda oyun kontrol pas çalışmalarına geçildi. Antrenman, yarım sahada çift kale maç ve şut çalışması ile sona erdi.</p>
      <p><a href="https://www.aspor.com.tr/index/besiktas">Beşiktaş</a>, <a href="https://www.aspor.com.tr/index/kayserispor">Kayserispor</a> maçı hazırlıklarına yarın devam edecek.</p>
      <figure>
        <a href="https://www.aspor.com.tr/besiktas/2019/11/29/besiktasta-adem-ljajic-takima-katki-vermem-gerekiyor">
          <img src="https://iaaspr.tmgrup.com.tr/b5937a/366/218/0/30/798/506?u=https://iftm.tmgrup.com.tr/2019/11/29/besiktasta-adem-ljajic-takima-katki-vermem-gerekiyor-1574983069674.jpeg"/>
        </a>
      </figure>
      <p>
        <a href="https://www.aspor.com.tr/besiktas/2019/11/29/besiktasta-adem-ljajic-takima-katki-vermem-gerekiyor"><b>Beşiktaş'ta Adem Ljajic: Takıma katkı vermem gerekiyor</b>Beşiktaş'a UEFA Avrupa Ligi'ndeki galibiyeti getiren golü atan Ljajic, maç sonunda önemli bir itirafta bulundu. Siyah-beyazlılara galibiyeti getiren golün atan Sırp yıldız Ljajic "Bu grubu galibiyetsiz bitiremezdik, kazanmak önemliydi" dedi.<i>haberin devamı</i></a>
      </p>
    </article>
  </body>
</html>