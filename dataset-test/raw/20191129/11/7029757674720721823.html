<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/health/udalzhavat-proverkata-za-smartta-na-3-godishniya-aleks.html"/>
    <meta property="og:site_name" content="News.bg"/>
    <meta property="article:published_time" content="2019-11-29T11:25:23+00:00"/>
    <meta property="og:title" content="Удължават проверката за смъртта на 3-годишния Алекс"/>
    <meta property="og:description" content="Пристигали нови документи по случая"/>
  </head>
  <body>
    <article>
      <h1>Удължават проверката за смъртта на 3-годишния Алекс</h1>
      <address><time datetime="2019-11-29T11:25:23+00:00">29 Nov 2019, 11:25</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <p>Здравният министър <b>Кирил Ананиев планира да удължи проверката за смъртта на Алекс.</b> Това стана ясно от думите му пред медиите след петъчния парламентарен контрол.</p>
      <p><b>Докладът на Медицински надзор е предварителен.</b> Оказва се, че <b>все още са пристигали нови и нови документи по случая с тригодишното дете.</b></p>
      <p>Той изрази съжаление, че <b>ще му се наложи да удължи срока на проверката</b>, защото обещал на родителите бързо да излезе със становище. <b>Явно такива случаи изискват технологично време</b>, заяви министър Ананиев.</p>
      <p><b>Диагнозата най-вероятно щяла да се потвърди.</b> Вероятно срокът на проверката ще се удължи със седмица-две.</p>
      <p>Припомняме, че по <a href="https://news.bg/politics/borisov-poiska-ostavkite-na-direktorite-na-lozenets-pirogov-i-pediatriyata.html"><b>разпореждане на премиера Бойко Борисов</b></a>, шефовете на трите болници с отношение към случая със смъртта на 3-годишното момченце <b><a href="https://news.bg/politics/kiril-ananiev-vremenno-otstrani-direktorite-na-tri-bolnitsi.html">бяха временно отстранени.</a></b></p>
      <p>По информация на bTV,<b> <a href="https://news.bg/crime/pnevmoniya-prichinila-smartta-na-3-godishnoto-dete-ot-sofiya.html">резултатите от аутопсията на детето</a> </b>показвали, че пневмония е причината за смъртта на детето. Вчера резултатите от проверката в трите болници <b><a href="https://news.bg/society/proverkata-v-trite-stolichni-bolnitsi-potvardi-prichinata-za-smartta-na-3-godishnoto-dete.html">потвърди причината за смъртта на детето.</a></b></p>
      <p>Миналата седмица стана ясно, че<b> <a href="https://news.bg/crime/proveryavat-tri-stolichni-bolnitsi-zaradi-pochinalo-3-godishno-dete.html">здравният министър Кирил Ананиев</a> </b>е назначил проверка в три столични болници заради починалото 3-годишно дете.</p>
    </article>
  </body>
</html>