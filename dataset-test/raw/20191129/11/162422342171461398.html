<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/29/fermobaza-danyh-v-shesty-pilotnyh-oblastyah-zaprovadyat-elektronnyj-reyestr-fermeriv/"/>
    <meta property="og:site_name" content="AgroDay"/>
    <meta property="article:published_time" content="2019-11-29T11:00:33+00:00"/>
    <meta property="og:title" content="Фермобаза даних: в шести пілотних областях України запровадять електронний реєстр фермерів"/>
    <meta property="og:description" content="Електронний реєстр фермерів почнуть створювати вже з грудня цього року. Але не одразу по всій тариторії України, а спочатку тільки в шести пілотних областях: Волинській, Київській, Львівській, Миколаївській, Одеській та Черкаській. Про це повідомляє прес-служба Мінекономіки. Учасниками фермерського реєстру будуть фермери, а також всі виробники сільгосппродукції. В регіонах, обраних для запровадження проєкту, створені мобільні групи для роботи з фермерами. До складу входять представники департаментів ОДА, Укрдержфонду та дорадчих служб. Передбачається, що вже з початку грудня розпочнуться тренінги для обласних чиновників, яких ознайомлять їх із програмним забезпеченням. Згодом тренінги проведуть із представниками районів, ОТГ та фермерами. У аграрний реєстр збираються об'єднати чотири реєстри: реєстр з Єдиного державного реєстру підприємств та організацій України, реєстр речових прав, реєстр з Держгеокадастру, реєстр тварин. А з лютого 2020 року ведення реєстру пошириться на територію"/>
  </head>
  <body>
    <article>
      <h1>Фермобаза даних: в шести пілотних областях України запровадять електронний реєстр фермерів</h1>
      <address>
        <time datetime="2019-11-29T11:00:33+00:00">29 Nov 2019, 11:00</time>
      </address>
      <p>Електронний реєстр фермерів почнуть створювати вже з грудня цього року. Але не одразу по всій тариторії України, а спочатку тільки в шести пілотних областях: Волинській, Київській, Львівській, Миколаївській, Одеській та Черкаській.</p>
      <p>Про це повідомляє прес-служба Мінекономіки.</p>
      <p>Учасниками фермерського реєстру будуть фермери, а також всі виробники сільгосппродукції. В регіонах, обраних для запровадження проєкту, створені мобільні групи для роботи з фермерами. До складу входять представники департаментів ОДА, Укрдержфонду та дорадчих служб.</p>
      <p>Передбачається, що вже з початку грудня розпочнуться тренінги для обласних чиновників, яких ознайомлять їх із програмним забезпеченням. Згодом тренінги проведуть із представниками районів, ОТГ та фермерами.</p>
      <p>
        <b>У аграрний реєстр збираються об’єднати чотири реєстри:</b>
      </p>
      <ul>
        <li>реєстр з Єдиного державного реєстру підприємств та організацій України,</li>
        <li>реєстр речових прав,</li>
        <li>реєстр з Держгеокадастру,</li>
        <li>реєстр тварин.</li>
      </ul>
      <p>А з лютого 2020 року ведення реєстру пошириться на територію всієї країни. Завершити проєкт планується в червні 2020 року.</p>
      <p>Уряд вважає, що створення фермерського реєстру допоможе налагодити ефективну комунікацію з аграріями та спростить доступ до банківського фінансування, впровадження програм таргетованої державної підтримки, допоможе виявляти помилки в ДЗК та спростить реєстрацію договорів оренди й загалом підвищить інвестиційну привабливість аграрного сектору країни.</p>
      <p>Проєкт реалізується за підтримки Світового Банку та ЄС.</p>
      <p>Повідомляє <a href="https://landlord.ua/news/koly-v-ukraini-z-iavytsia-elektronnyi-reiestr-fermeriv/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/28/neutral-position-yevrosoyuz-ne-vplyvatyme-na-rishennya-ukrayiny-shhodo-mozhlyvosti-kupivli-zemli-inozemtsyamy/"/>
        <a href="https://agroday.com.ua/2019/11/27/posivna-legko-v-ukrayini-zaprovadzheno-programu-pidtrymky-vyrobnykiv-u-planuvanni-posivnoyi-kampaniyi/"/>
        <a href="https://agroday.com.ua/2019/11/26/space-deutschland-v-nimechchyni-za-ostanni-15-rokiv-tsina-na-zemlyu-zletila-do-astronomichnyh-vysot/"/>
        <a href="https://agroday.com.ua/2019/11/25/fakty-na-lytse-za-rivnem-pratsevlashtuvannyam-molodi-v-agrosektori-italiya-posidaye-pershist-v-yes/"/>
        <a href="https://agroday.com.ua/2019/11/22/ovocheva-vzayemopidtrymka-na-hersonshhyni-fermery-ob-yednalys-u-vyroshhuvanni-ovochiv/"/>
        <a href="https://agroday.com.ua/2019/11/21/aktsenty-na-instrumenty-uryadovi-initsiatyvy-shhodo-vregulyuvannya-zemelnyh-vidnosyn/"/>
      </related>
    </article>
  </body>
</html>