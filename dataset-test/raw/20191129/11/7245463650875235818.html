<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58818/valve-index-nowy-half-lifea-doprowadzil-do-wyprzedania-zapasow-gogli-w-stanach.html"/>
    <meta property="og:site_name" content="CD-Action"/>
    <meta property="article:published_time" content="2019-11-29T11:48:00+00:00"/>
    <meta property="og:title" content="Valve Index: Nowy Half-Life´a doprowadził do wyprzedania zapasów gogli w Stanach"/>
    <meta property="og:description" content="Alyx robi swoje."/>
  </head>
  <body>
    <article>
      <h1>Valve Index: Nowy Half-Life´a doprowadził do wyprzedania zapasów gogli w Stanach</h1>
      <address><time datetime="2019-11-29T11:48:00+00:00">29 Nov 2019, 11:48</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Alyx robi swoje.</p>
      <p>Największe wydarzenie zeszłego tygodnia nie schodzi z ust graczy. Chociaż dostęp do gogli wirtualnej rzeczywistości ma stosunkowo niewiele osób, technologia ta znalazła się nagle w centrum zainteresowania, gdy Valve oficjalnie zapowiedziało <a href="https://www.cdaction.pl/news-58746/half-life-alyx--oto-pierwszy-zwiastun-wideo.html"><b>Half-Life: Alyx</b></a>. Oczywiście, przeważają głosy „szkoda, że tylko VR”, ale niektórzy fani serii poważnie rozważają zaopatrzenie się w takowy.</p>
      <p>I jeżeli u nas, co by nie mówić, cena Valve Index jest nieco zaporowa (4669zł za cały zestaw), to w niektórych krajach nie budzi takiego przerażenia (chociaż wciąż sprzęt uważany jest za drogi). Najlepszym tego dowodem jest sytuacja, do której doszło w Stanach Zjednoczonych. Niezależnie od tego, czy amerykańscy gracze chcieliby kupić vr-owy komplet, same gogle, kontrolery czy pakiet tych dwóch ostatnich rzeczy, przez jakiś czas muszą obejść się smakiem. W przypadku VR Kitu wyświetlana jest informacja o czasie dostawy „przed 25 grudnia”, co jest zmianą w stosunku do wcześniejszych „4-8 dni roboczych”. W Kanadzie sytuacja jest podobna, chociaż niektóre komentarze wskazują, iż w tym kraju trzeba się liczyć jedynie z nieco dłuższym oczekiwaniem na przesyłkę. Warto zaznaczyć, że do każdego zakupu dodawany jest darmowy Half-Life: Alyx.</p>
      <p>Niewątpliwie nowy Half-Life jest, zgodnie z oczekiwaniami, system sellerem dla Valve Index. Na jakiekolwiek konkretne dane przyjdzie nam jeszcze poczekać (a może i nigdy ich nie zobaczymy), ale być może jesteśmy świadkami nowego otwarcia dla tej technologii. Rzecz jasna z racji ceny raczej skromnego, jednak od czegoś trzeba zacząć.</p>
      <related>
        <h4>Podobne newsy</h4>
        <a href="https://www.cdaction.pl/news-58780/half-life-alyx--valve-udostepnilo-minimalne-wymagania-sprzetowe.html"/>
        <a href="https://www.cdaction.pl/news-58751/half-life-alyx--tworcy-tlumacza-dlaczego-gra-trafi-tylko-na-vr-wideo.html"/>
        <a href="https://www.cdaction.pl/news-58746/half-life-alyx--oto-pierwszy-zwiastun-wideo.html"/>
        <a href="https://www.cdaction.pl/news-58713/half-life-alyx-tylko-na-vr-oficjalnie-potwierdzony.html"/>
        <a href="https://www.cdaction.pl/news-58710/half-life-vr-z-alyx-w-roli-glownej-nadchodzi-plotka.html"/>
      </related>
    </article>
  </body>
</html>