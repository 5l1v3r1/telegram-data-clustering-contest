<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://m3.idg.se/2.1022/1.680221/basta-true-wireless-horlurar"/>
    <meta property="og:site_name" content="M3"/>
    <meta property="article:published_time" content="2019-11-29T11:53:00+00:00"/>
    <meta property="og:title" content="Stort test: Bästa trådlösa hörlurar med true wireless"/>
    <meta property="og:description" content="Nu är det dags att klippa kablarna! Med den nya tekniken true wireless får du hörlurar som helt saknar sladd. Vi kollar vilken modell som är bäst på marknaden."/>
  </head>
  <body>
    <article>
      <h1>Stort test: Bästa trådlösa hörlurar med true wireless</h1>
      <h2>Inledning</h2>
      <address>
        <time datetime="2019-11-29T11:53:00+00:00">29 Nov 2019, 11:53</time>
      </address>
      <p>
        <i>2019 var året då de helt trådlösa in ear-hörlurarna på allvar slog i genom brett och i alla prisklasser. Mobillådor i all ära – årets julklapp stavas "True Wireless" och M3 har testat 18 heta modeller</i>
      </p>
      <p>
        <i>
          <b>Fler hörlurstester:</b>
        </i>
      </p>
      <ul>
        <li>
          <a href="https://m3.idg.se/2.1022/1.551771/stort-test-horlurar-for-basta-ljudet">Bästa on-ear-hörlurar</a>
        </li>
        <li>
          <a href="https://m3.idg.se/2.1022/1.660468/test-tradlosa-horlurar">Bästa hörlurar för träning</a>
        </li>
        <li>
          <a href="https://m3.idg.se/2.1022/1.610091/test-brusreducerande-horlurar">Bästa brusreducerande hörlurar</a>
        </li>
      </ul>
      <p>På planeten HUI utsåg man nyligen <a href="https://m3.idg.se/2.1022/1.726679/mobillada">mobillådan som årets julklapp</a>. Fingertoppskänslan var kanske inte på topp dagen då beslutet fattades. Frågar ni oss verkar det som om HUI Research (tidigare kallat Handelns Utredningsinstitut) helt bortsett från försäljningsprognoser och vad konsumenter verkligen efterfrågar och söker efter på nätet.</p>
      <p>
        <a href="https://m3.idg.se/2.1022/1.726413/horlurar-ljudguide">Maxa dina hörlurar – så optimerar du ljudet bäst</a>
      </p>
      <p>Vår bild av verkligheten ser med andra ord lite annorlunda ut jämfört med HUI:s. På deras hemsida finns att läsa: ”Fel beslut kostar pengar. I den hårdnande konkurrensen söker våra kunder ökad marknadskunskap och ökad konkurrenskraft. Med hjälp av kvalificerade beslutsunderlag i form av fakta, analys och rådgivning hjälper vi dem till framgångsrik utveckling.”</p>
      <p>Och nu kommer den så kallade mobillådan säkert säljas i några exemplar ”bara för att” och det är säkert bra för de eventuella tillverkare och återförsäljare som valt att satsa på just den spännande produktkategorin. Likaså lär den förväntansfulla mottagaren på julafton säkert skina upp och ljudligt och högt meddela att ”en sådan här användbar liten låda har jag veeerkligen önskat mig”.</p>
      <p>
        <b>
          <i>Missa inte: <a href="https://kampanj.pcforalla.se/vinter2018/?utm_source=textlink&amp;utm_medium=banner&amp;utm_campaign=vinterkampanj2018">12 nr av PC för Alla + hörlurar eller högtalare från JBL för endast 999 kr!</a></i>
        </b>
      </p>
      <p>Nej, årets julklapp är hörlurar i allmänhet och små, helt trådlösa sådana i synnerhet. Kategorin i sig är inte ny utan vi har under flera års tid testat så kallade true wireless-hörlurar. Men i år har utbudet och populariteten formligen exploderat och att de ligger högt upp på mångas julklappsönskelistor är ingen tillfällighet. Även om det finns ett och annat undantag så har ljudprestanda, användarvänlighet och batteritid överlag förbättrats.</p>
      <p><a href="https://m3.idg.se/2.1022/1.551771/stort-test-horlurar-for-basta-ljudet">Hörlurar </a>finns i en mängd olika varianter och generellt kan de delas in i tre huvudkategorier, oavsett om de är trådlösa eller ej. Over ear är de största modellerna med kåpor som omsluter örat, on ear ligger på örat och in ear stoppas in i örat. Därefter tillkommer varianterna av dessa, de kan vara slutna, halvslutna, halvöppna eller öppna. Till kategorin True Wireless räknas in ear-hörlurar som kommunicerar helt trådlöst, dels mellan höger och vänster öronsnäcka sinsemellan liksom mellan hörlurarna och uppspelningsenheten.</p>
      <h3>Fler och bättre funktioner</h3>
      <p>När det gäller just true wireless-hörlurar har det funktionsmässigt hänt en hel del på senare tid. De flesta modeller klarar röststyrning och flertalet kommer tillsammans med en dedikerad app för inställningar av olika slag. Det kan vara allt från inställning av ljudbilden och uppdatering av mjukvara till hur mycket av omgivande ljud hörlurarna ska släppa igenom.</p>
      <p>Även teknik för en aktiv brusreducering börjar få fäste i produktkategorin liksom möjligheten att anpassa funktionsknappara för olika ändamål, exempelvis för genvägar där du genom ett eller en kombination av tryck på hörlurarna kan aktivera favoritspellistan i Spotify eller i liknande musikstreamingtjänst.</p>
      <p>Sida 1 / 20 Föregående <a href="https://m3.idg.se/2.1022/1.680221/basta-true-wireless-horlurar/sida/2/airpods-pro-test">Nästa</a></p>
      <h4>Innehållsförteckning</h4>
      <ul>
        <li>
          <a href="https://m3.idg.se/2.1022/1.680221/basta-true-wireless-horlurar">Inledning</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/2/airpods-pro-test">Apple Airpods Pro (betyg: 9, MacWorld)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/3/bang-olufsen-true-wireless-tradlosa-horlurar">Bang &amp; Olufsen Play E8 (Betyg: 6)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/4/bose-soundsport-free">Bose Soundsport Free (betyg: 6)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/5/defunc-bt-true">Defunc BT True (betyg: 5)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/6/defunc-true-go">Defunc True Go (betyg: 5)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/7/huawei-freebuds-3">Huawei Freebuds 3 (betyg: 6)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/8/jabra-elite-true-wireless-tradlosa-horlurar">Jabra Elite 65t (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/9/jaybird-vista">Jaybird Vista (betyg: 9)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/10/jbl-free-x">JBL Free X (betyg: 6)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/11/jbl-reflect-flow">JBL Reflect Flow (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/12/master-dynamic-mw07">Master &amp; Dynamic MW07 (betyg: 8)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/13/plantronics-backbeat-pro-5100">Plantronics Backbeat Pro 5100 (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/14/samsung-galaxy-buds">Samsung Galaxy Buds (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/15/sennheiser-momentum-true-wireless">Sennheiser Momentum (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/16/sony-wf-true-wireless-tradlosa-horlurar">Sony WF-1000X (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/17/sony-wf-1000xm3">Sony WF-1000XM3 (betyg: 9)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/18/sudio-tolv-betyg-5">Sudio Tolv (betyg: 5)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/19/trust-duet-xp">Trust Duet XP (betyg: 7)</a>
        </li>
        <li>
          <a href="https://m3.idg.se/2.1022/1.680221/basta-true-wireless-horlurar/sida/20/urbanista-paris">Urbanista Paris (betyg: 6)</a>
        </li>
      </ul>
    </article>
  </body>
</html>