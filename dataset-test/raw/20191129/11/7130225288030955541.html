<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/cevre-katliami-iddiasina-belediyeden-yalanlama-geldi-yerkopru-selalesi-nde-neler-oluyor-890775"/>
    <meta property="og:site_name" content="Onedio"/>
    <meta property="article:published_time" content="2019-11-29T11:12:01+00:00"/>
    <meta property="og:title" content="Çevre Katliamı İddiasına Belediyeden Yalanlama Geldi: Yerköprü Şelalesi'nde Neler Oluyor?"/>
    <meta property="og:description" content="Konya'nın doğal güzeliklerinden olan Yerköprü Şelalesi'nde daha fazla turist ve ziyaretçi çekebilmek için başlatılan proje tartışmaları da beraberinde..."/>
  </head>
  <body>
    <article>
      <h1>Çevre Katliamı İddiasına Belediyeden Yalanlama Geldi: Yerköprü Şelalesi'nde Neler Oluyor?</h1>
      <address><time datetime="2019-11-29T11:12:01+00:00">29 Nov 2019, 11:12</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <p>
        <b><a href="https://onedio.com/etiket/konya/5c0d16fd92fd0a322b7ac91a">Konya</a>'nın doğal güzeliklerinden olan Yerköprü Şelalesi'nde daha fazla turist ve ziyaretçi çekebilmek için başlatılan proje tartışmaları da beraberinde getirdi. </b>
        <b>Şelale çevresine restoran, otopark, piknik alanları yapılmasını da içeren projeye tepki gösterenler, bölgenin doğal güzelliğinin yok edildiğini öne sürdü. Konya Belediyesi ise konuyla ilgili bir açıklama yaparak iddiaların gerçeği yansıtmadığını, farklı dönemlede ve açılarda çekilen fotoğraflarla algı yapıldığını savundu.</b>
      </p>
      <figure>
        <img src="https://img-s2.onedio.com/id-5de0f04a63dc37b53fff4a11/rev-0/w-500/s-4ba8427ee35ae586198f72edc28fc99232f1f3c8.jpg"/>
      </figure>
      <p><a href="https://onedio.com/etiket/konya/5c0d16fd92fd0a322b7ac91a">Konya</a>'nın Hadim ilçesine bağlı Çiftepınar köyü sınırlarında içerisinde bulunan Yerköprü Şelalesi aynı zamanda Doğal Sit Alanı niteliği taşıyor.</p>
      <p><b>OdaTv yazarlarından Yusuf Yavuz</b>, dünkü <b><a href="https://odatv.com/yazar/yusufyavuz/turkiyenin-doga-harikasi-bu-hale-geldi-28111952.html">yazısında</a> </b>yapılan çevre düzenlemesiyle birlikte şelalenin tüm doğallığını yitirdiğini öne sürerek bölgede yaşayanların projeye tepki gösterdiğini ifade etti.</p>
      <p>Yavuz yazısında Hadim'in eski Belediye Başkanı Mürsel Ayrancı'nın; </p>
      <blockquote>"Burada doğal güzellik bozulmadan ve fazla bir masraf etmeden düzenleme yapılabilir, alan korunabilirdi. Hem yapılan masraf hebadır hem de buranın doğası katledilmiştir. Yerköprü Şelalesi kendine özgü bitki örtüsü ile dağ ve doğa turizminin bölgedeki cazibe merkezlerinden birisi olarak kalmalıydı. Yapılan yanlış bir uygulama" şeklinde konuştuğunu yazdı.</blockquote>
      <p>Yavuz, projenin öncesi ve sonrasını ait iki fotoğraf paylaştı.</p>
      <h3>Bu fotoğrafın projeden öncesine ait olduğunu belirtti.</h3>
      <figure>
        <img src="https://img-s2.onedio.com/id-5de0f19e61bc292a4003db43/rev-0/w-500/s-53d6c33041c2692e15e1c7fb1378d7c2a74696f4.jpg"/>
      </figure>
      <h3>İkinci fotoğrafın ise proje devam ederken çekildiğini ifade etti.</h3>
      <figure>
        <img src="https://img-s1.onedio.com/id-5de0f211cc4bae0741666ce2/rev-0/w-500/s-25f733e2da23f58a0f21c147268d8dcec31e9a3d.jpg"/>
      </figure>
      <h3>Yavuz'un iddiasına göre şelalenin bulunduğu alandaki travertenler traşlanarak buraya piknik üniteleri yerleştirildi.</h3>
      <figure>
        <img src="https://img-s2.onedio.com/id-5de0f48d4fcc7b3e41e57347/rev-0/w-500/s-918ee211e09c9ef4af1a584ed06b6c6155829010.jpg"/>
      </figure>
      <h3>Ayrıca küçük mağaraların da yer aldığı kayalık bölge dinamitle patlatılarak yok edildi.</h3>
      <figure>
        <img src="https://img-s2.onedio.com/id-5de0f467c22a436540f221b1/rev-0/w-500/s-a52fea292cea98ce35341a3d8eaa3bb070e9a9a2.jpg"/>
      </figure>
      <h3>Yavuz, Konya Büyükşehir Belediyesi tarafından hazırlanarak bir inşaat şirketine ihale edilen proje kapsamında şelalenin olduğu alana bir restoran ve kafeterya, seyir terası, çay bahçesi, mescit, 30 civarında kamelya, otopark gibi üniteler inşa edildiğini belirtti.</h3>
      <figure>
        <img src="https://onedio.com/images/trans.png"/>
      </figure>
      <h3>Çevre programcısı Güven İslamoğlu da birkaç gün önce konuyla ilgili bir tweet atmış; "Gidecektim vazgeçtim" demişti.</h3>
      <figure>
        <iframe data-src="https://twitter.com/guvenislamoglu/status/1198688382576136198?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Büyükşehir Belediyesi'nde açıklama: "Tek bir ağaç bile kesilmedi, algı yapılıyor"</h3>
      <figure>
        <img src="https://img-s1.onedio.com/id-5de0f5d498279d2d41f61e68/rev-0/w-500/s-a94b879acb661674b34f649a417fab063ac5600e.jpg"/>
      </figure>
      <p><a href="https://onedio.com/etiket/konya/5c0d16fd92fd0a322b7ac91a">Konya</a> Büyükşehir Belediyesi haberin gündeme gelmesinin ardından bir <a href="http://www.konya.bel.tr/haberayrinti.php?haberID=7131"><b>açıklama</b></a> yaparak projeyi savundu. Tek bir ağaç bile kesilmemiştir denilen açıklama şöyle devam etti: </p>
      <blockquote>"Yerköprü Şelalesi’nin çevre düzenleme çalışmalarında tek bir ağaç bile kesilmemiştir. Doğal alanın korunmasıyla ilgili olarak hassasiyet gözetilmiş, proje kapsamında 350 adet yapraklı, 50 adet ibreli, 750 adet çalı, 1.165 adet çok yıllık çiçek, 1.550 adet de yer örtücü ve sarıcı bitki dikimi çalışmaları sürdürülmektedir. Çalışmaları devam eden proje kapsamında bölgenin coğrafi dokusuna, şelaleye ve şelaleyi besleyen akarsu kaynaklarına müdahale edilmemiş, doğal bitki örtüsü korunmuştur."</blockquote>
      <p>Farklı dönemlerde ve farklı açılarda çekilen fotoğrafların karşılaştırılarak algı yapıldığı belirtilen açıklamada;</p>
      <blockquote>"Bahar aylarında, doğanın yemyeşil olduğu dönemde çekilen fotoğraflarla, farklı bir açıdan çekilmiş, şelalelin kısmen göründüğü fotoğraflar yan yana getirilerek algı yapmak yerine; aynı açıdan bahar aylarında ve bugün çekilen fotoğraflarla karşılaştırma yapmak daha doğru olacaktır. Her ne kadar, mevsim şartları gereği ağaçların yaprakları dökülse, doğa solgun olsa bile, aynı açıdan bugün çekilen fotoğraflarda şelalenin, ağaçların ve su kaynağının hiçbir zarar görmediği net olarak anlaşılacaktır." denildi.</blockquote>
    </article>
  </body>
</html>