<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322174/Eerste-landelijke-rolstoelpiet-uit-Almelo-genoot-van-de-kick-op-Zapp-Sinterklaasfeest"/>
    <meta property="og:site_name" content="RTV Oost"/>
    <meta property="article:published_time" content="2019-11-29T11:01:20+00:00"/>
    <meta property="og:title" content="Eerste landelijke rolstoelpiet uit Almelo genoot van de 'kick' op Zapp Sinterklaasfeest"/>
    <meta property="og:description" content="Jeroen Korte uit Almelo is de eerste rolstoelpiet op de landelijke televisie. Afgelopen weekend maakte hij zijn debuut tijdens het grote Zapp Sinterklaasfeest dat werd opgenomen in de Jaarbeurs in Utrecht."/>
  </head>
  <body>
    <article>
      <h1>Eerste landelijke rolstoelpiet uit Almelo genoot van de 'kick' op Zapp Sinterklaasfeest</h1>
      <address>
        <time datetime="2019-11-29T11:01:20+00:00">29 Nov 2019, 11:01</time>
      </address>
      <slideshow>
        <figure>
          <img src="https://imgo.rgcdn.nl/4edc201503a54c3f9addddee5b9c973c/opener/Jeroen-Korte-uit-Almelo-is-de-eerste-rolstoelpiet-op-de-landelijke-televisie-Foto-Jeroen-Korte.jpg?v=ZckNZ-727qGaKylt1HQf0g2"/>
        </figure>
        <figure>
          <img src="https://imgo.rgcdn.nl/4edc201503a54c3f9addddee5b9c973c/opener/Jeroen-Korte-uit-Almelo-is-de-eerste-rolstoelpiet-op-de-landelijke-televisie-Foto-Jeroen-Korte.jpg?v=ZckNZ-727qGaKylt1HQf0g2"/>
        </figure>
        <figcaption>Jeroen Korte uit Almelo is de eerste rolstoelpiet op de landelijke televisie. (Foto: Jeroen Korte)</figcaption>
      </slideshow>
      <p>Jeroen Korte uit Almelo is de <a href="https://www.rtvoost.nl/nieuws/321687/Jeroen-uit-Almelo-is-de-allereerste-rolstoelpiet-op-de-landelijke-televisie">eerste rolstoelpiet</a> op de landelijke televisie. Afgelopen weekend maakte hij zijn debuut tijdens het grote Zapp Sinterklaasfeest dat werd opgenomen in de Jaarbeurs in Utrecht. </p>
      <p>Jeroen is nog aan het nagenieten. "Het was een weekend waar nieuwe vriendschappen zijn ontstaan", vertelt Jeroen. "Het feit dat ik in een rolstoel zit, is zeer goed ontvangen door iedereen."</p>
      <p>"De kinderen moesten ook erg lachen om de trucjes die ik deed met de rolstoel. Het maakte echt wat los om zo contact te kunnen leggen. Vooral voor kinderen met een beperking was het mooi om te laten zien dat dit gewoon normaal is."</p>
      <p>Woensdag was de eerste uitzending te zien op televisie. "Het geeft een enorme kick dat je jezelf daar ziet en iets voor een ander kan doen."</p>
      <p>
        <i>Tekst gaat verder onder de foto. </i>
      </p>
      <figure>
        <img src="https://imgo.rgcdn.nl/0bad95470a8a4e888c9c78ff6d268b88/opener/Jeroen-Korte-in-zijn-rolstoel-bij-de-opnames-van-het-Zapp-Sinterklaasfeest-Foto-Jeroen-Korte.jpg?v=MnEa3Gu1oVEzNprySc75aQ2"/>
        <figcaption>Jeroen Korte in zijn rolstoel bij de opnames van het Zapp Sinterklaasfeest.<cite>Foto: Jeroen Korte</cite></figcaption>
      </figure>
      <p>Voor wie Jeroen als rolstoelpiet op tv wil zien: het Zapp Sinterklaasfeest is vandaag om 16.25 uur, zaterdag 30 november om 12.00 uur, zondag 1 november om 15.30 uur en donderdag 5 december om 16.05 uur te zien op NPO 3.</p>
      <figure>
        <img src="https://imgo.rgcdn.nl/dc64b2bce81545768bd47c1a43ee3aeb/opener/Rolstoelpiet-Jeroen-Korte-in-de-visagie-Foto-Jeroen-Korte.jpg?v=D4NDiUqBe_4KA4cUF-CvOQ2"/>
        <figcaption>Rolstoelpiet Jeroen Korte in de visagie.<cite>Foto: Jeroen Korte</cite></figcaption>
      </figure>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Eerste+landelijke+rolstoelpiet+uit+Almelo+genoot+van+de+%27kick%27+op+Zapp+Sinterklaasfeest">06 - 57 03 33 33</a>.</aside>
    </article>
  </body>
</html>