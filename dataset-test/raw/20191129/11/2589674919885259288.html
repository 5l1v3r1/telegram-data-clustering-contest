<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.dziennik.pl/sporty-zimowe/artykuly/614138,ps-w-biegach-kwalifikacje-sprint-kuusamo.html"/>
    <meta property="og:site_name" content="sport.dziennik.pl"/>
    <meta property="article:published_time" content="2019-11-29T11:51:00+00:00"/>
    <meta property="og:title" content="PŚ w biegach: Polacy odpadli w kwalifikacjach sprintu w Kuusamo"/>
    <meta property="og:description" content="Polscy biegacze narciarscy odpadli w kwalifikacjach sprintu techniką klasyczną w Kuusamo, który inauguruje Puchar Świata 2019/20. Najbliżej awansu do fazy pucharowej była Monika Skinder, którą sklasyfikowano na 32. pozycji."/>
  </head>
  <body>
    <article>
      <h1>PŚ w biegach: Polacy odpadli w kwalifikacjach sprintu w Kuusamo</h1>
      <h2>Polscy biegacze narciarscy odpadli w kwalifikacjach sprintu techniką klasyczną w Kuusamo, który inauguruje Puchar Świata 2019/20. Najbliżej awansu do fazy pucharowej była Monika Skinder, którą sklasyfikowano na 32. pozycji.</h2>
      <address>
        <time datetime="2019-11-29T11:51:00+00:00">29 Nov 2019, 11:51</time>
      </address>
      <figure>
        <img src="https://s0.dziennik.pl/pliki/12776000/12776146-monika-skinder-900-630.jpg"/>
        <figcaption>Monika Skinder / Polska Agencja Prasowa / Grzegorz Momot</figcaption>
      </figure>
      <p>Redakcja Dziennik.pl</p>
      <p>Aby znaleźć się w finałowej trzydziestce, Skinder musiałaby pobiec blisko pół sekundy szybciej. Najlepsza na tym etapie rywalizacji była Włoszka Lucia Scardoni, a Polka straciła do niej 10,48 s.</p>
      <p>Na 56. miejscu sklasyfikowano Weronikę Kaletę - 16,36 straty, a na 59. Izabelę Marcisz - 17,08.</p>
      <p>Wśród mężczyzn najszybszy był zdobywca Kryształowej Kuli w dwóch poprzednich sezonach Norweg Johannes Hoesflot Klaebo. Kamil Bury zajął 54. miejsce - 12,80, Maciej Staręga 56. - 12,83, a Dominik Bury 90. - 20,00 s.</p>
      <p>Ćwierćfinały rozpoczną się o godzinie 12.30.</p>
    </article>
  </body>
</html>