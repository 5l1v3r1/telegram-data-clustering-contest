<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirado.hu/belfold/gazdasag/cikk/2019/11/29/a-gdp-bovulesehez-hozzajarult-a-keresetek-novekedese-is"/>
    <meta property="og:site_name" content="hirado.hu"/>
    <meta property="article:published_time" content="2019-11-29T11:02:00+00:00"/>
    <meta property="og:title" content="A GDP bővüléséhez hozzájárult a keresetek növekedése is"/>
    <meta property="og:description" content="Már nemcsak az export vezérli a magyar gazdaságot, hanem a keresetek 10 százalék feletti növekedése is, amely jelentős mértékben növeli a fogyasztást – kommentálta a Központi Statisztikai Hivatal (KSH) által közölt friss adatokat Gion Gábor pénzügyekért felelős államtitkár pénteken, sajtótájékoztatón, Budapesten."/>
  </head>
  <body>
    <article>
      <h1>A GDP bővüléséhez hozzájárult a keresetek növekedése is</h1>
      <address><time datetime="2019-11-29T11:02:00+00:00">29 Nov 2019, 11:02</time> by <a rel="author">MTI</a></address>
      <p>
        <b>Már nemcsak az export vezérli a magyar gazdaságot, hanem a keresetek 10 százalék feletti növekedése is, amely jelentős mértékben növeli a fogyasztást – kommentálta a Központi Statisztikai Hivatal (KSH) által közölt friss adatokat Gion Gábor pénzügyekért felelős államtitkár pénteken, sajtótájékoztatón, Budapesten.</b>
      </p>
      <p>Az államtitkár ismertette, hogy a harmadik negyedévben az előzetes adattal megegyezően 5 százalékkal bővült a GDP – amelynek már több mint 70 százalékát a szolgáltatások teszik ki – az egy évvel korábbihoz képest, a kiigazított adatok 4,8 százalékos növekedést mutatnak. Az év első kilenc hónapjában a növekedés 5,1 százalékot tett ki. 2010-hez viszonyítva pedig 32,3 százalékkal erősödött a magyar gazdaság. Az adatok azt mutatják, hogy a magyar gazdaság elmozdult a magasabb hozzáadott értéket teremtő tevékenységek felé.</p>
      <p>Kiemelte, hogy <a href="https://hirado.hu/belfold/gazdasag/cikk/2019/11/29/ketszamjegyu-volt-a-keresetek-emelkedese-szeptemberben-is/">a statisztikai adatok szerint szeptemberben</a> az előző év azonos időszakához képest a bruttó és a nettó keresetek is 12 százalékkal emelkedtek nem kis részben a hatéves bérmegállapodásnak, járulékcsökkentéseknek, a minimálbéremelésének köszönhetően.</p>
      <p>
        <i>A címlapfotó illusztráció.</i>
      </p>
      <p>Tweet</p>
    </article>
  </body>
</html>