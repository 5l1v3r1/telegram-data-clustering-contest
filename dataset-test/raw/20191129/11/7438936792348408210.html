<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Bartos-Pirati-Julian-Assange-podle-nas-potrebuje-lekarskou-peci-nikoliv-vezeni-605163"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="Bartoš (Piráti): Julian Assange podle nás potřebuje lékařskou péči, nikoliv vězení"/>
    <meta property="og:description" content="van Bartoš, předseda Pirátů, včera předal velvyslanci Spojeného království Nicku Archerovi dopis s žádostí pirátských poslanců a europoslanců, aby byla histleblowerovi Julianu Assangovi poskytnuta zdravotní péče."/>
  </head>
  <body>
    <article>
      <h1>Bartoš (Piráti): Julian Assange podle nás potřebuje lékařskou péči, nikoliv vězení</h1>
      <address>
        <time datetime="2019-11-29T11:32:00+00:00">29 Nov 2019, 11:32</time>
      </address>
      <p>
        <b>van Bartoš, předseda Pirátů, včera předal velvyslanci Spojeného království Nicku Archerovi dopis s žádostí pirátských poslanců a europoslanců, aby byla histleblowerovi Julianu Assangovi poskytnuta zdravotní péče.</b>
      </p>
      <p>Piráti se tak přidali k výzvě více než 60 lékařů. Assange, pocházejícího z Austrálie, zadržují britské úřady na území Británie od dubna 2019, kdy mu Ekvádor zrušil azyl, pozastavil občanství a ukončil jeho sedmiletý pobyt na ambasádě. O Assangovo vydání usilují Spojené státy, kde mu hrozí doživotní vězení. V tomto týdnu přinesla média zprávy o jeho znepokojivém fyzickém i psychickém stavu.</p>
      <p>„Dnes dopoledne jsem se sešel s velvyslancem Nickem Archerem a předal mu dopis podepsaný pirátskými poslanci a europoslanci. Julian Assange podle nás potřebuje lékařskou péči, nikoliv vězení. Zároveň jsem požádal o zprostředkování osobní schůzky s panem Assangem. Odmítám jeho vydání do Spojených států, kde mu hrozí politicky motivovaná perzekuce. Jsem proti jakémukoliv vydávání občanů, jejichž provinění spočívá v tom, že upozornili na nezákonné jednání státních autorit. Informace whistleblowerů považujeme naopak za zásadní pro dodržování lidských práv v demokratických zemích. Informace o případném porušování mezinárodního práva musí být přístupné a veškeré kriminální činy, na které materiály poukázaly, prošetřené. Nahlížím na Assangův případ primárně jako na otázku respektování svobody tisku, práva občanů na informace a veřejného zájmu. V tomto kontextu vnímám vydání Assange jako závažný krok proti uvedeným principům,” uvedl po setkání Bartoš.</p>
      <p>Assangem provozovaný web Wikileaks.com od roku 2006 zveřejňoval utajované dokumenty týkající se především zahraniční politiky a diplomacie Spojených států amerických. Od té doby server zveřejnil miliony diplomatických dokumentů. Wikileaks je tak největším portálem pro whistleblowing. V roce 2010 dostal Assange několik ocenění, včetně britské pobočky Amnesty International. V roce 2012 se Assange uchýlil na ekvádorské velvyslanectví, kde mu byl udělen politický azyl. Po sedmi letech skrývání na ambasádě byl letos v dubnu zatčen britskou policií. V květnu požádaly o vydání Assange Spojené státy, které ho viní z ohrožení národní bezpečnosti a dalších trestných činů. Pokud by byl shledán vinným, hrozí mu doživotní vězení. Někteří politici také vyjádřili přání stíhat jej jako teroristu, za což by mu hrozil trest smrti.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Bartos-Pirati-V-interpelaci-se-premiera-ptame-kdy-zacne-chodit-na-interpelace-605039"/>
        <a href="https://www.parlamentnilisty.cz/politika/politici-volicum/Bartos-Pirati-Lide-ziskaji-pravo-komunikovat-se-statem-pres-internet-602744"/>
        <a href="https://www.parlamentnilisty.cz/politika/politici-volicum/Bartos-Pirati-Babis-je-neustale-ve-stretu-zajmu-602711"/>
        <a href="https://www.parlamentnilisty.cz/politika/politici-volicum/Bartos-Pirati-Beru-to-jako-malou-oslavu-602631"/>
      </related>
    </article>
  </body>
</html>