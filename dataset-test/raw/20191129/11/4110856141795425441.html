<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/euroomada_kke_oi_laoi_den_mporoun_na_enapothetoun_stous_kapitalistes_kai_tis_enoseis_tous_kamia_prostasia_tou_periballontos_kai_tis_zois_tous-590582/"/>
    <meta property="og:site_name" content="Real.gr"/>
    <meta property="article:published_time" content="2019-11-29T11:46:00+00:00"/>
    <meta property="og:title" content="Ο Τάκης Θεοδωρικάκος στον realfm 97,8 για τις προσλήψεις στο Δημόσιο - Τι είπε για το μεταναστευτικό"/>
    <meta property="og:description" content="Στο ψήφισμα με θέμα την κατάσταση 'κλιματικής και περιβαλλοντικής έκτακτης ανάγκης' που εγκρίθηκε στην Ολομέλεια του ευρωκοινοβουλίου στο Στρασβούργο, τοποθετήθηκε η Ευρωκοινοβουλευτική Ομάδα του ΚΚΕ."/>
  </head>
  <body>
    <article>
      <h1>
        <a href="https://www.real.gr/politiki/arthro/o_takis_theodorikakos_ston_realfm_97_8_gia_tis_proslipseis_sto_dimosio_ti_eipe_gia_to_metanasteutiko-590575/">Ο Τάκης Θεοδωρικάκος στον realfm 97,8 για τις προσλήψεις στο Δημόσιο - Τι είπε για το μεταναστευτικό</a>
      </h1>
      <address><time datetime="2019-11-29T11:46:00+00:00">29 Nov 2019, 11:46</time> by <a rel="author">Real.gr</a></address>
      <p>
        <b>Στο ψήφισμα με θέμα την κατάσταση «κλιματικής και περιβαλλοντικής έκτακτης ανάγκης» που εγκρίθηκε στην Ολομέλεια του ευρωκοινοβουλίου στο Στρασβούργο, τοποθετήθηκε η Ευρωκοινοβουλευτική Ομάδα του ΚΚΕ.</b>
      </p>
      <p>«Τόσο το ψήφισμα για τη συνδιάσκεψη COP25, στα πλαίσια της Συμφωνίας του Παρισιού, όσο και το κοινό ψήφισμα Σοσιαλδημοκρατών, Φιλελεύθερων και GUE (καθώς και των άλλων πολιτικών ομάδων), για την κατάσταση "κλιματικής και περιβαλλοντικής έκτακτης ανάγκης", που καταψήφισε το ΚΚΕ, καταστρώνουν και υπερθεματίζουν τη στρατηγική της ΕΕ για το κλίμα και το περιβάλλον. Στρατηγική που αντιστρατεύεται τις ανάγκες προστασίας από τις επιπτώσεις στη ζωή και την υγεία των εργαζομένων, από την επιδείνωση και καταστροφή του περιβάλλοντος, που φέρνει την σφραγίδα του καπιταλιστικού εκμεταλλευτικού συστήματος που λειτουργεί με αποκλειστικό γνώμονα τα κέρδη των μεγάλων οικονομικών ομίλων» αναφέρει η ΕΟ του ΚΚΕ.</p>
      <p>«Οι λαοί δεν μπορούν να εναποθέτουν στους καπιταλιστές και τις ενώσεις τους καμία προστασία του περιβάλλοντος και της ζωής τους. Από αυτούς δεν έχουν να περιμένουν τίποτε άλλο εκτός από επιδείνωση όλων των όρων της ζωής τους. Μόνο μια σχεδιασμένη κεντρικά οικονομία απαλλαγμένη από το κριτήριο του κέρδους, χωρίς εκμετάλλευση, ιμπεριαλιστικούς πολέμους και μονοπώλια, μπορεί να ικανοποιήσει τις σύγχρονες κοινωνικές ανάγκες με πλήρη ενεργοποίηση της τεχνολογικής και επιστημονικής προόδου για την ασφάλεια τη ζωή και την υγεία του πληθυσμού, την προστασία του περιβάλλοντος» τονίζει η ΕΟ του ΚΚΕ.</p>
    </article>
  </body>
</html>