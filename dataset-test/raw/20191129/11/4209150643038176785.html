<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/nauka-tehnologija/gadgets/Motorola-priprema-predstavljanje-One-Hyper-smartfona/571098?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T11:09:00+00:00"/>
    <meta property="og:title" content="Motorola priprema predstavljanje One Hyper smartfona"/>
    <meta property="og:description" content="Nakon što smo vidjeli novi Moto Razr, Motorola se priprema za predstavljanje smartphonea One Hyper."/>
  </head>
  <body>
    <article>
      <h1>Motorola priprema predstavljanje One Hyper smartfona</h1>
      <address><time datetime="2019-11-29T11:09:00+00:00">29 Nov 2019, 11:09</time> by <a rel="author">N.N.</a></address>
      <p>Nakon što smo vidjeli novi Moto Razr, Motorola se priprema za predstavljanje smartphonea One Hyper.</p>
      <p>Smartphone Motorola One Hyper će biti predstavljen 3. decembra u Brazilu. Biće to prvi mobilni telefon ove kompanije koji će imati pop-ap prednju kameru, kao i glavnu zadnju kameru od 64 MP.</p>
      <p>O ovom smartphoneu se priča već neko vrijeme, pa je poznato da će imati 6,39-inčni Full HD+ ekran bez zuba ili rupice za selfi kameru. Umjesto toga je tu pop-ap mehanizam koji izvlači selfi kameru od 32 MP.</p>
      <p>Očekuje se da će uređaj imati Qualcommov Snapdragon 675 procesor, 4 GB RAM-a i 128 GB interne memorije, što ga pozicionira u srednji rang kada je riječ o specifikacijama.</p>
      <p>Na zadnjoj strani je glavna kamera od 64 MP koja vjerovatno koristi Samsungov Bright GW1 senzor, a tu je i senzor za dubinu od 8 MP. Telefon na zadnjoj strani ima i senzor za otisak prsta integrisan u logo.</p>
      <p>Uređaj će napajati baterija od 4.000 mAh koja podržava brzo punjenje putem USB-C porta.</p>
      <p>
        <a href="https://www.klix.ba/scitech/tehnologija/smartphone-motorola-one-hyper-ce-biti-predstavljen-3-decembra/191129016">(klix.ba)</a>
      </p>
    </article>
  </body>
</html>