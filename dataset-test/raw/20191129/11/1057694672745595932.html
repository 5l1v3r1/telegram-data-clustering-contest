<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2058995/varies-kouventes-gia-tis-kores-tis-laskari-sto-dikastirio.html"/>
    <meta property="og:site_name" content="News.gr"/>
    <meta property="article:published_time" content="2019-11-29T11:04:33+00:00"/>
    <meta property="og:title" content="Βαριές κουβέντες για τις κόρες της Λάσκαρη στο δικαστήριο"/>
    <meta property="og:description" content="«Είχε στείλει πριν το θάνατο της μητέρας μου μήνυμα στην κόρη μου και της έγραφε &quot;όταν πεθάνουν οι γονείς μου θα δεις τι θα πάθεις&quot;»"/>
  </head>
  <body>
    <article>
      <h1>Βαριές κουβέντες για τις κόρες της Λάσκαρη στο δικαστήριο</h1>
      <address>
        <time datetime="2019-11-29T11:04:33+00:00">29 Nov 2019, 11:04</time>
      </address>
      <h3>«Είχε στείλει πριν το θάνατο της μητέρας μου μήνυμα στην κόρη μου και της έγραφε "όταν πεθάνουν οι γονείς μου θα δεις τι θα πάθεις"»</h3>
      <p>Ένα ακόμη επεισόδιο προστέθηκε στο σήριαλ <a href="https://www.news.gr/lifestyle/article/1931524/sta-dikastiria-i-kores-tis-zois-laskari-gia-to-spiti-sto-porto-rafti.html"><b>με πρωταγωνίστριες τις δυο κόρες της Ζωής Λάσκαρη με αιχμή το σπίτι στο Πόρτο Ράφτη. </b></a></p>
      <p>Ο Αλέξανδρος Λυκουρέζος ανέβηκε στο βήμα του μάρτυρα προκειμένου να καταθέσει στο πλαίσιο της αίτησης ασφαλιστικών μέτρων που έχει καταθέσει η Μαρία Ελένη Λυκουρέζου σε βάρος της αδελφής της Μάρθας Κουτουμάνου, η οποία ήταν επίσης παρούσα στο δικαστήριο.</p>
      <p>«Είμαι ο πατέρας της Μαρίας Ελένης Λυκουρέζου. Υπάρχει μια περιουσία από τη μητέρα τους. Υπάρχει ένα σπίτι στο Πόρτο Ράφτη, μια μεζονέτα που μέναμε εκεί μαζί. Το αντικείμενο της αίτησης είναι το οίκημα και μια θυρίδα τραπέζης στην Πειραιώς. Υπάρχουν μεγάλες πιέσεις από χρέη, έπρεπε να γίνει μια σωστή αξιοποίηση της περιουσίας. Αυτό δεν έχει γίνει μέχρι σήμερα. Το δικαστήριο όρισε διαχειρίστρια την Μαρία Ελένη Λυκουρέζου» είπε ο Αλέξανδρος Λυκουρέζος υπογραμμίζοντας πως στην μεζονέτα που ανήκει και στα δυο παιδιά»μένει η Μάρθα χωρίς να μπορεί κανείς να επικοινωνήσει μαζί της».</p>
      <h4>«Υπάρχει θέμα συνεννόησης και πρέπει να γίνει αξιοποίηση».</h4>
      <p><b>Πρόεδρος:</b> Πρέπει να φύγει από το σπίτι;</p>
      <p><b>Λυκουρέζος</b>: Πρέπει να δέχεται μεσίτες για να πωληθεί το σπίτι</p>
      <p><b>Πρόεδρος:</b> Είναι λυπηρό να βρίσκονται οι δυο αδελφές στα δικαστήρια.</p>
      <p><b>Λυκουρεζος:</b> Δεν υπάρχει δυνατότητα επικοινωνίας. Αλλάζουν συνεχώς Δικηγόρος.</p>
      <p><b>Προεδρος:</b> Είχαν προβλήματα και πριν το θάνατο της μητέρας τους;</p>
      <p><b>Λυκουρεζος:</b> Όχι σημαντικά, τα παραδοσιακά.</p>
      <p>«Η συμφωνία ήταν στην αρχή να μένει προσωρινά η Μαρθα μέχρι να πουληθεί. Όσες προσπάθειες έκανε η Μαρία Ελενη για να πάει μεσίτης τα τελευταία δυο χρόνια δεν μπορούσε να την βρει. Οι δικηγοροι της μου ελεγαν ότι δεν απαντάει τηλέφωνα. Το σπίτι θα κατασχεθεί αν δεν πληρωθούν τα χρέη της μητέρας τους, τα οποία κληρονόμησαν. Πιέζουν οι τράπεζες. Για την θυρίδα έχει γίνει προσπάθεια να συναντηθούν για να μοιράσουν τα πράγματα και η Μαρθα, απ ότι λέει η Μαρία Ελενη, δεν εμφανίζεται ποτέ» ανέφερε ο γνωστός ποινικολόγος προσθέτοντας πως διαπιστώθηκε ότι έχουν αλλάξει κλειδαριές.</p>
      <p>«Η Μαρία Ελένη αυτό που θέλει είναι να αξιοποιηθεί η περιουσία γιατί αλλιώς μιλάμε για οικονομική καταστροφή και για τα δυο παιδιά. Έχει διάθεση να τα βρουν».</p>
      <p>Ο γνωστός ποινικολόγος εξήγησε επίσης ότι σε άλλο ακίνητο στο Κολωνακι, έπειτα από παραχώρηση της Μαρίας Ελένης, μένει η κόρη της Μάρθας Κουτουμάνου, Ζένια.</p>
      <p>Τη σκυτάλη πήρε η Μάρθα Κουτουμάνου, η οποία ήταν  κατηγορηματική ότι φταίει η αδελφή της που δεν μιλούν. Όπως είπε δεν είχαν «φοβερές « σχέσεις .</p>
      <p>«Είχε στείλει πριν το θάνατο της μητέρας μου μήνυμα στην κόρη μου και της έγραφε «όταν πεθάνουν οι γονείς μου θα δεις τι θα πάθεις» ανέφερε.</p>
      <p><b>Πρόεδρος:</b> Η μητέρα σας δεν θα ήθελε να είστε έτσι.</p>
      <p><b>Κουτουμάνου:</b> Όχι δεν θα ήθελε. Εγώ πάντως θέλω να πουληθεί το σπίτι. Κάποια στιγμή ένας μεσίτης που είχε έρθει το είπε στην τηλεόραση ότι ξεπουλάμε τα πράγματα της μητέρας μας. Εγώ δεν το ήθελα αυτό. Σταμάτησε για λίγο να κάτσει ο θόρυβος.</p>
      <p><b>Πρόεδρος:</b> Από το φθινόπωρο του 2017 που σας έστειλε το μήνυμα που λέτε δεν έχετε μιλήσει, ούτε ήρθε στο Πόρτο Ράφτη.</p>
      <p><b>Κουτουμάνου</b>: Οχι, ποτέ. Και άλλαξα κλειδαριές γιατί μας έκλεψαν.</p>
      <p><b>Πρόεδρος:</b> Με τα κλειδιά τι γίνεται;</p>
      <p><b>Κουτουμάνου:</b> Δεν άλλαξα όλες τις κλειδαριές γιατί δεν είχα την οικονομική δυνατότητα. Μόνο της εξωτερικής πόρτας και της κουζίνας. Είχα δώσει κλειδιά από τις αποθήκες και πήγε και πήρε όλα τα πράγματα. Ρούχα, έπιπλα, κοστούμια! Δεν είχα εμπιστοσύνη πια.</p>
      <p>Ο επίλογος της δίκης γράφτηκε με την παρατήρηση του προέδρου: «Δεν μπορείτε να τα βρείτε πια;»</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/lifestyle/article/1931524/sta-dikastiria-i-kores-tis-zois-laskari-gia-to-spiti-sto-porto-rafti.html"/>
        <a href="https://www.news.gr/lifestyle/article/1901395/martha-koutoumanou-enantiothikame-metaxi-mas-fanike-pii-itan-anthropi-ke-pii-misanthropi.html"/>
        <a href="https://www.news.gr/lifestyle/article/1898909/sigkinithike-ston-aera-i-zarifi-me-stenachorise-den-prolava.html"/>
      </related>
    </article>
  </body>
</html>