<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/demisii-in-bloc-in-usr-partidul-s-a-indepartat-de-la-valorile-care-ne-au-facut-sa-ne-inscriem-308176.html"/>
    <meta property="og:site_name" content="B1 TV"/>
    <meta property="article:published_time" content="2019-11-29T11:56:57+00:00"/>
    <meta property="og:title" content="DEMISII ÎN BLOC ÎN USR! 'Partidul s-a îndepărtat de la valorile care ne-au făcut să ne înscriem'"/>
    <meta property="og:description" content="Scandal uriaș în partidul condus de Dan Barna. Membrii filialei USR Prahova Vălenii de Munte au demisionat în bloc! Printre motivele invocate sunt excluderile arbitrare, crearea unor regulamente interne de..."/>
  </head>
  <body>
    <article>
      <h1>DEMISII ÎN BLOC ÎN USR! 'Partidul s-a îndepărtat de la valorile care ne-au făcut să ne înscriem'</h1>
      <address><time datetime="2019-11-29T11:56:57+00:00">29 Nov 2019, 11:56</time> by <a rel="author">B1.ro</a></address>
      <p>Scandal uriaș în partidul condus de Dan Barna. Membrii filialei <a href="https://www.b1.ro/tag/usr-115844.html">USR</a> Prahova Vălenii de Munte au demisionat în bloc!</p>
      <p>Printre motivele invocate sunt excluderile arbitrare, crearea unor regulamente interne de comunicare, profund nestatutare, accesul în funcții pe baza „autobuzului” de vot, nu a meritocrației, mentalitatea de clan și lipsa dialogului, se arată în comunicatul postat pe <a href="https://www.facebook.com/USR-Valenii-de-Munte-286969512227214/?__tn__=%2Cd%2CP-R&amp;eid=ARDEX2uvJjbJUhtJ5xOEx3glgQ676nvoynPsOU_1L-9Y-kwZHFft_q4RMkzceCoJ0uz5o2pZ0qY_GAhE">facebook</a>.</p>
      <p>
        <u>
          <b>Redăm mai jos comunicatul integral al <a href="https://www.b1.ro/tag/usr-115844.html">USR</a> Vălenii de Munte</b>
        </u>
      </p>
      <p>Subsemnații Zimbroianu Catalina, Bacanu Gabriel, Zimbroianu Adrian, Iordache Nicolae , Bacanu Mariana , Zimbroianu Veronica, Hangiu Gabriela , Vlad Alexandru, Paraschivoiu Carmen, Dimian Madalina, Popescu Georgian , Rizea Cristinel, Rizea llona membrii ai filialei <a href="https://www.b1.ro/tag/usr-115844.html">USR</a> Prahova Vălenii de Munte, vă anunțăm, prin prezenta, că demisionăm din Partidul <a href="https://www.b1.ro/tag/usr-115844.html">USR</a>.</p>
      <p>Am participat alaturi de colegii din <a href="https://www.b1.ro/tag/usr-115844.html">USR</a> la campaniile de strangere de semnaturi ,, Fara Penali si ,,Oameni noi in politica, am fost activi in campaniile pentru europarlamentare in Valenii de Munte la care Alianta <a href="https://www.b1.ro/tag/usr-115844.html">USR</a> PLUS a obtinut un scor de aproximativ 20 % , si in campania pentru presedentie pentru dl Dan Barna.<br/>De-a lungul timpului, am constatat că partidul s-a îndepărtat de la valorile care ne-au făcut să ne înscriem, în special prin reprezentanții conducerii județene a filialei <a href="https://www.b1.ro/tag/usr-115844.html">USR</a> Prahova, care promovează opacitatea decizională, lipsa de transparență și de reprezentativitate la nivelul filialei județene.<br/>Excluderile arbitrare, crearea unor regulamente interne de comunicare, profund nestatutare, care afectează libera exprimare garantată prin Constituție, accesul în funcții pe baza ”autobuzului” de vot, nu a meritocrației, mentalitatea de clan, lipsa dialogului, în spiritul înțelegerii și rezolvării diferendelor și încurajarea depunerii de sesizări, bullyngul tolerat în favoarea unei tabere, dublarea funcțiilor din biroul județean și cel local, în contextul în care filiala județeană numără peste 200 de colegi, monopolul asupra deciziilor de repartizare a reprezentanților în secțiile de votare, fără a ține cont de realitățile locale, toate acestea sunt doar câteva dintre motivele pentru care am luat această decizie.</p>
      <p>Având în vedere că, prin demisiile noastre, numărul statutar de membri pentru existența unei filiale nu se mai întrunește, puteți considera că filiala Vălenii de Munte a <a href="https://www.b1.ro/tag/usr-115844.html">USR</a> Prahova este, începând de astăzi, autodizolvată.</p>
    </article>
  </body>
</html>