<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/esteri/il-lavoro-per-gli-amati-del-natale-pagati-per-visitare-i-mercatini-natalizi-europei/"/>
    <meta property="og:site_name" content="fanpage.it"/>
    <meta property="article:published_time" content="2019-11-29T11:53:23+00:00"/>
    <meta property="og:title" content="Il lavoro per gli amanti del Natale: pagati per visitare i mercatini natalizi europei"/>
    <meta property="og:description" content="Un'azienda che si occupa di tour guidati ha deciso di lanciare una proposta di lavoro che interesserà proprio gli amanti dei mercatini di Natale: girare per vari mercatini natalizi in Europa e fare un resoconto di quanto visto, completamente spesato e con un rimborso di 200 euro per il tempo messo a disposizione."/>
  </head>
  <body>
    <article>
      <h1>Il lavoro per gli amanti del Natale: pagati per visitare i mercatini natalizi europei</h1>
      <h2>Un’azienda che si occupa di tour guidati ha deciso di lanciare una proposta di lavoro che interesserà proprio gli amanti dei mercatini di Natale: girare per vari mercatini natalizi in Europa e fare un resoconto di quanto visto, completamente spesato e con un rimborso di 200 euro per il tempo messo a disposizione.</h2>
      <address><time datetime="2019-11-29T11:53:23+00:00">29 Nov 2019, 11:53</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <p>Per chi ama passeggiare tra le classiche bancarelle dei <b>mercatini di Natale</b> potrebbe esserci un gradita sorpresa. Un'azienda che si occupa di tour guidati, infatti, ha deciso di lanciare una <b>proposta di lavoro</b> che interesserà proprio gli amanti del Natale: girare per vari mercanti in Europa e fare un resoconto di quanto visto. L'azienda in questione è la Civitatis, una società spagnola che si occupa della distribuzione di tour guidati in lingua spagnola e di attività culturali e ricreative. Attraverso il proprio sito web il gruppo infatti sta cercando una persona per il ruolo di European Christmas market tester vale a dire una persona che avrà il compito fare il giro di alcuni dei mercati di Natale più famosi nel Vecchio continente, <b>completamente spesato e con un rimborso</b> di 200 euro per il tempo messo a disposizione .</p>
      <p>Si tratterà in pratica di <b>recensire i mercatini visitati</b> in modo da fornire all'azienda gli elementi utili a scegliere le migliori soluzioni da offrire agli utenti che vogliono fare tour natalizi in Europa. La persona scelta dovrà recarsi nei mercatini di Praga, Bratislava, Budapest e Vienna con tutti gli alloggi e i trasferimenti inclusi. Il tour inizia con l'arrivo a Praga il 16 dicembre prossimo e proseguirà per i successivi cinque giorni. Si parte con la visita  al mercatino di Natale nella Piazza della Città Vecchia a Praga per proseguire con il mercatino di Natale del Palazzo del Belvedere a Vienna, il mercatino di Rathausplatz, il più grande mercatino di Vienna, quello di Piazza della Città Vecchia a Btratislava, per finire con la Fiera di Natale e il Festival invernale di Budapest in Piazza Vörösmarty e il mercatino di Natale della Basilica di Santo Stefano sempre a Budapest</p>
      <p>L'offerta comprende anche la sistemazione in albergo a Vienna, Bratislava e Budapest, nonché il<b> trasferimento in treno o autobus</b> tra le varie città. La candidatura è aperta a tutti coloro che hanno compiuto i 18 anni di età ma chi vuole candidarsi deve affrettarsi perché  la scadenza è prevista per il prossimo 30 novembre.</p>
    </article>
  </body>
</html>