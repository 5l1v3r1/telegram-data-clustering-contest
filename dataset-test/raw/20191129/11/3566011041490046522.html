<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550875.html/%D8%A7%D8%B9%D9%84%D8%A7%D9%85-%D8%A2%D9%85%D8%A7%D8%AF%DA%AF%DB%8C-%D8%B7%D8%A7%D9%84%D8%A8%D8%A7%D9%86-%D8%A8%D8%B1%D8%A7%DB%8C-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T11:53:00+00:00"/>
    <meta property="og:title" content="اعلام آمادگی طالبان برای مذاکره با آمریکا"/>
    <meta property="og:description" content="طالبان می‌گوید آماده ازسرگیری مذاکره با واشنگتن در راستای حصول توافق صلح افغانستان است."/>
  </head>
  <body>
    <article>
      <h1>اعلام آمادگی طالبان برای مذاکره با آمریکا</h1>
      <address>
        <time datetime="2019-11-29T11:53:00+00:00">29 Nov 2019, 11:53</time>
      </address>
      <p>طالبان می‌گوید آماده ازسرگیری مذاکره با واشنگتن در راستای حصول توافق صلح افغانستان است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از رویترز، طالبان امروز جمعه و تنها یک روز بعد از سفر سرزده دونالد ترامپ رئیس جمهوری آمریکا به افغانستان، از آمادگی برای ازسرگیری مذاکره با واشنگتن خبر داد.</p>
      <p>گفتنی است سفر ترامپ به کابل که از زمان زمامداری وی در کاخ سفید بی‌سابقه است؛ یک هفته بعد از اجرای طرح تبادل زندانی میان دولت افغانستان با شبکه حقانی و گروه طالبان انجام شد که در نتیجه آن ۲ تن از اتباع آمریکایی و استرالیایی نیز آزاد شدند.   ترامپ نیز شب گذشته مدعی شده بود: طالبان خواهان توافق است و به همین دلیل با آن‌ها ملاقات می‌کنیم.   وی همچنین گفته بود: ما آتش‌بس می‌خواهیم حال آنکه طالبان چنین چیزی را نمی‌خواست، اما به عقیده من الان خواهان آتش‌بس هستند و شاید این روش جواب بدهد.   این در حالی است که «ذبیح الله مجاهد» سخنگوی طالبان علیرغم اعلام آمادگی برای ازسرگیری مذاکرات، تاکید کرد: موضع ما تغییری نکرده و چنانچه مذاکرات صلح آغاز شود، از همان نقطه‌ای که متوقف شده بود؛ از سر گرفته خواهد شد.   ترامپ مذاکرات صلح را در ماه میلادی سپتامبر و به بهانه عدم جدیت طالبان در حصول توافق به حال تعلیق درآورد.   منبع: مهر   انتهای پیام/</p>
    </article>
  </body>
</html>