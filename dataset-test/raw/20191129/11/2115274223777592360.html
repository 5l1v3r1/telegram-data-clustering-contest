<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/afghanistan_talebani_negoziati_usa-6644781/news/2019-11-29/"/>
    <meta property="og:site_name" content="Agi"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="I talebani sono pronti a riprendere i negoziati con gli Usa"/>
    <meta property="og:description" content="Il gruppo radicale islamico ha confermato le parole di Donald Trump, in visita a sorpresa, giovedì, in Afghanistan"/>
  </head>
  <body>
    <article>
      <h1>I talebani sono pronti a riprendere i negoziati con gli Usa</h1>
      <h2>Il gruppo radicale islamico ha confermato le parole di Donald Trump, in visita a sorpresa, giovedì, in Afghanistan</h2>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">AGI - Agenzia Giornalistica Italia</a></address>
      <p>I <b>talebani </b>hanno confermato quanto detto giovedì dal presidente Usa, <b>Donald Trump</b>, nella sua visita a sorpresa in<b> Afghanistan</b>: sono "pronti a riprendere i colloqui" di pace con gli Usa. A riferirlo alla Reuters è stato un portavoce del gruppo radicale islamico, Zabihullah Mujahid, mentre alcuni leader talebani hanno fatto sapere che stanno avendo incontri con funzionari Usa di alto livello, a Doha, dallo scorso fine settimana, lasciando intendere che i colloqui di pace potrebbero riprendere presto.</p>
      <p>"La nostra posizione è sempre la stessa", ha spiegato Mujahid: "Se i colloqui ripartono, riprenderanno dal punto in cui si erano fermati". Trump aveva interrotto i negoziati a settembre, dopo che i talebani avevano <b>rivendicato la responsabilità per un attentato a Kabul</b> in cui erano morte 12 persone, tra cui un soldato americano.</p>
      <p>"I talebani vogliono fare un accordo e li stiamo incontrando", ha detto il presidente Usa, in quella che è stata la sua prima missione in Afghanistan. "Speriamo che la visita di Trump dimostri che è serio sulla riapertura dei colloqui", ha dichiarato un alto comandante dei talebani in forma anonima. </p>
    </article>
  </body>
</html>