<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/auto/minstens-10-000-jobs-weg-bij-zware-saneringsoperatie-bij-moederbedrijf-mercedes~a96ef79f/"/>
    <meta property="og:site_name" content="HLN"/>
    <meta property="article:published_time" content="2019-11-29T11:53:00+00:00"/>
    <meta property="og:title" content="Minstens 10.000 jobs weg bij zware saneringsoperatie bij moederbedrijf Mercedes"/>
    <meta property="og:description" content="De Duitse autobouwer Daimler wil de komende drie jaren duizenden banen schrappen. Dat heeft het bedrijf vandaag bekendgemaakt. Volgens personeelsdirecteur Wilfried Porth gaat het om “een laag vijfc..."/>
  </head>
  <body>
    <article>
      <h1>Minstens 10.000 jobs weg bij zware saneringsoperatie bij moederbedrijf Mercedes</h1>
      <address><time datetime="2019-11-29T11:53:00+00:00">29 Nov 2019, 11:53</time> by <a rel="author">TT</a></address>
      <p>
        <b>De Duitse autobouwer Daimler wil de komende drie jaren duizenden banen schrappen. Dat heeft het bedrijf vandaag bekendgemaakt. Volgens personeelsdirecteur Wilfried Porth gaat het om “een laag vijfcijferig aantal”: minstens 10.000 dus.</b>
      </p>
      <p>Naakte ontslagen in Duitse vestigingen zijn tot 2029 uitgesloten. Een eerder akkoord daarover blijft ongewijzigd. Banen die vrijkomen door natuurlijk verloop zullen niet opnieuw worden ingevuld en oudere werknemers zullen sneller het bedrijf kunnen verlaten. Het aantal managementfuncties wordt met 10 procent ingekrompen.</p>
      <related>
        <h4>Lees ook</h4>
        <a href="https://www.hln.be/geld/economie/audi-schrapt-bijna-10-000-banen-in-duitsland~a59dfc49/"/>
      </related>
      <p>Daimler - moederbedrijf van het Duitse luxemerk Mercedes-Benz - wil 1,4 miljard euro besparen op het personeel. De vrijgekomen middelen dienen onder meer om de overgang naar elektrisch en autonoom rijden te financieren. Dat vergt miljarden investeringen, terwijl de wereldwijde vraag naar auto’s in het slop zit.</p>
      <p>Ook Audi maakte deze week bekend dat het tegen 2025 9.500 banen gaat schrappen in Duitsland.</p>
    </article>
  </body>
</html>