<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/presedintele-interimar-al-psd-marcel-ciolacu-pnl-se-imprumuta-dublu-fata-de-psd-si-impinge-romania-premeditat-in-deficit-bugetar-excesiv-18631272"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-29T11:01:29+00:00"/>
    <meta property="og:title" content="Preşedintele interimar al PSD, Marcel Ciolacu: PNL se împrumută dublu faţă de PSD şi împinge România premeditat în deficit bugetar excesiv"/>
    <meta property="og:description" content="Preşedintele interimar al PSD, Marcel Ciolacu, a declarat vineri că reforma PNL ”îngroapă România”, susţinând că guvernul liberal se împrumută dublu faţă de PSD, aruncă în aer cursul de schimb şi împinge România premeditat în deficit bugetar excesiv."/>
  </head>
  <body>
    <article>
      <h1>Preşedintele interimar al PSD, Marcel Ciolacu: PNL se împrumută dublu faţă de PSD şi împinge România premeditat în deficit bugetar excesiv</h1>
      <address><time datetime="2019-11-29T11:01:29+00:00">29 Nov 2019, 11:01</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Preşedintele interimar al PSD, Marcel Ciolacu, a declarat vineri că reforma PNL ”îngroapă România”, susţinând că guvernul liberal se împrumută dublu faţă de PSD, aruncă în aer cursul de schimb şi împinge România premeditat în deficit bugetar excesiv.</p>
      <p>”Shhht...linişte! PNL face reformă! Scurtă recapitulare:<br/>- reforma în Muncă începe prin desfiinţarea salariului minim pentru cei cu studii superioare. Legea salarizării ar putea să nu se mai aplice la anul. Adică toate salariile să fie îngheţate. Urmează pensiile probabil. Habarnistul de la Finanţe ne spune să stăm liniştiţi şi să strângem cureaua!<br/>- reforma în Sănătate începe prin a da afară managerul Spitalului Judeţean Timişoara. Un om competent şi foarte apreciat. Personalul medical face grevă. În rest, nimic!<br/>- reforma în Justiţie începe prin a spune că recursul compensatoriu nu poate fi abrogat pentru că aşa şi pe dincolo. În opoziţie, ziceau total pe dos”, a scris pe Facebook Marcel Ciolacu.</p>
      <p>El mai susţine că uvernul liberal se împrumută dublu faţă de PSD şi la dobânzi mai mari.</p>
      <p>”Între timp, în România reală:<br/>- PNL se împrumută dublu faţă de PSD. Şi la dobânzi mult mai mari. În două săptămâni, peste 6,5 miliarde de lei. Adică 40 de mii de euro pe minut. Asta da performanţă!<br/>- PNL aruncă în aer cursul de schimb. Euro se cumpăra deja cu 5 lei! Ratele şi creditele explodează.<br/>- PNL împinge România premeditat în deficit bugetar excesiv. Rating-ul de ţară- în pericol să fie retrogradat. Adică ne întoarcem de unde am plecat. Concluzie: PNL face reformă. Îngroapă România”, a conchis liderul interimar al social-democraţilor.</p>
    </article>
  </body>
</html>