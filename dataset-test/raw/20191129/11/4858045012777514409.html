<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/fragment-din-ieslea-lui-iisus-revine-la-betleem-dupa-1400-de-ani_1408110.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-29T11:04:31+00:00"/>
    <meta property="og:title" content="Fragment din ieslea lui Iisus revine la Betleem după 1.400 de ani"/>
    <meta property="og:description" content="Un fragment din lemn din ieslea în care s-a născut Iisus, deţinut de Vatican, a fost expus vineri la Ierusalim, urmând să fie apoi transportat..."/>
  </head>
  <body>
    <article>
      <h1>Fragment din ieslea lui Iisus revine la Betleem după 1.400 de ani</h1>
      <address><time datetime="2019-11-29T11:04:31+00:00">29 Nov 2019, 11:04</time> by <a rel="author">Ionel Dancu, Reporter</a></address>
      <p>Un fragment din lemn din ieslea în care s-a născut Iisus, deţinut de Vatican, a fost expus vineri la Ierusalim, urmând să fie apoi transportat la Betleem, unde va fi expus cu ocazia Crăciunului şi unde va rămâne definitiv, informează Reuters.</p>
      <p>Această relicvă va reveni astfel la Betleem, unde va fi expusă permanent începând de sâmbătă, după ce, timp de aproape 1400 de ani s-a aflat la Roma. La Betleem, relicva va fi expusă în Biserica Sf. Ecaterina de lângă Biserica Naşterii Domnului.</p>
      <p>Fragmentul, parte dintr-o relicvă păstrată în Bazilica Santa Maria Maggiore, a fost descris de Custodia Locurilor Sfinte, condusă de Ordinele franciscane, drept un "dar" din partea Papei Francisc.</p>
      <p>Potrivit Custodiei, aşa numita Iesle Sfântă a fost donată de Sfântul Sofronie, Patriarhul Ierusalimului, papei Teodor I la mijlocul secolului al VII-lea.</p>
      <ul>
        <li>Vezi si:<a href="https://www.stiripesurse.ro/kelemen-hunor-pune-cruce-anticipatelor-guvernul-orban-trebuie-demis-sau-sa-si-dea-demisia_1407721.html"> Kelemen Hunor pune cruce anticipatelor: Guvernul Orban trebuie demis sau să-și dea demisia</a> .</li>
      </ul>
    </article>
  </body>
</html>