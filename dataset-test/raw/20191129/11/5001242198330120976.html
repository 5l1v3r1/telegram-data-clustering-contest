<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/sti-voyli-lathroylotomia-stin-periochi-valtoy/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-29T11:53:49+00:00"/>
    <meta property="og:title" content="Στη βουλή η λαθροϋλοτομία στην περιοχή του Βάλτου – Το θέμα ανέδειξε ο «ΔΥΤΙΚΑ FM 92,8»"/>
    <meta property="og:description" content="Προ ημερών ο «ΔΥΤΙΚΑ FM 92,8» και η Δήμητρα Λαοπόδη ανέδειξαν το σοβαρό ζήτημα της λαθροϋλοτομίας στην περιοχή του Βάλτου.Το γεγονός"/>
  </head>
  <body>
    <article>
      <h1>Στη βουλή η λαθροϋλοτομία στην περιοχή του Βάλτου – Το θέμα ανέδειξε ο «ΔΥΤΙΚΑ FM 92,8»</h1>
      <address><time datetime="2019-11-29T11:53:49+00:00">29 Nov 2019, 11:53</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Ερώτηση από τον Πρόεδρο της Ελληνικής Λύσης</b>
        </i>
      </p>
      <p>
        <i>
          <b>Το θέμα ανέδειξε ο «ΔΥΤΙΚΑ FM 92,8» προκαλώντας την παρέμβαση του Κυριάκου Βελόπουλου</b>
        </i>
      </p>
      <p>Προ ημερών ο <b>«ΔΥΤΙΚΑ </b><b>FM 92,8»</b> και η <b>Δήμητρα Λαοπόδη</b> ανέδειξαν το σοβαρό ζήτημα της λαθροϋλοτομίας στην περιοχή του Βάλτου.</p>
      <p>Το γεγονός προκάλεσε την παρέμβαση του Προέδρου της Ελληνικής Λύσης Κυριάκου Βελόπουλου, ο οποίος κατέθεσε ερώτηση στη βουλή προς τον Υπουργό Περιβάλλοντος και Ενέργειας, Κωστή Χατζηδάκη.</p>
      <p>
        <b>Αναλυτικά το κείμενο της ερώτησης:</b>
      </p>
      <p>«Κύριε Υπουργέ,</p>
      <p>Για το θέμα μίλησε στον <b>«ΔΥΤΙΚΑ </b><b>FM 92,8»</b> ο Διευθυντής Δασών Αιτωλοακαρνανίας, ο οποίος έδωσε στοιχεία για την λαθροϋλοτομία στο νομό. Από αυτούς τους ελέγχους έγιναν 77 μηνύσεις το 2018 ενώ κατασχέθηκαν 146 τόνοι καυσόξυλων και 10 αυτοκίνητα. Όσο για το 2019 μέχρι τον μήνα Οκτώβριο είχαν ήδη κατασχεθεί 102 τόνοι καυσόξυλα και ένα αυτοκίνητο και υποβλήθηκαν 25 μηνύσεις.</p>
      <p>Σύμφωνα με δημοσίευμα του ισότοπου keramidi – valtou, ο ίδιος επισήμανε την έλλειψη προσωπικού ιδιαιτέρως στο Δασαρχείο Αμφιλοχίας στο οποίο εργάζονται μόνο δύο υπάλληλοι χωρίς να διαθέτουν αυτοκίνητο, ενώ για να κάνουν ελέγχους πολλές φορές χρησιμοποιούν τα δικά τους αυτοκίνητα  πληρώνοντας την βενζίνη από την τσέπη τους με κίνδυνο να μην πάρουν πίσω τα χρήματά και αν τα πάρουν αυτό θα γίνει μετά από ένα χρόνο!</p>
      <p>
        <b>Ερωτάται ο κ. Υπουργός</b>
      </p>
      <ol>
        <li>Υπάρχει κάποιο οργανωμένο σχέδιο ενίσχυσης με καυσόξυλα των ασθενέστερων νοικοκυριών από μέρους της πολιτείας χωρίς να απειλείται το οικοσύστημα;</li>
        <li>Με ποια συγκεκριμένα μέτρα η πολιτεία σκοπεύει να συμβάλλει αποτελεσματικά στην πάταξη της λαθροϋλοτομίας και του παραεμπορίου ξυλείας;</li>
        <li>Ποια τα σχέδια της κυβέρνησης για την αξιοποίηση του δασικού πλούτου με ταυτόχρονη διασφάλιση της αειφορίας τους;</li>
      </ol>
      <p>
        <b>Εφημερίδα “Συνείδηση”</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/tin-tetarti-synedriasi-dimotikoy-symvoylioy-ta-panepistimiaka-tmima-agrinioy/"/>
        <a href="http://sinidisi.gr/gkalop-opinion-poll-kyriarchia-mitsotaki-syn-17-5-nd-ponokefalos-to-prosfygiko/"/>
        <a href="http://sinidisi.gr/fyteies-dikografia-airetoys-stelechi-tis-lae-alloys-tin-kinitopoiisi-ta-vioreysta/"/>
        <a href="http://sinidisi.gr/o-g-papanastasioy-tin-eklogi-d-s-tis-kede-dilono-paron-se-kalesma-tis-topikis-aytodioikisis-foto/"/>
        <a href="http://sinidisi.gr/dimos-xiromeroy-tis-dimotikes-ekloges-archise-kataigida-diatagon-pliromis-proforikes-ergasies-promitheies/"/>
        <a href="http://sinidisi.gr/nea-pliromi-sta-fotovoltaika-paragogi-aygoystoy/"/>
      </related>
    </article>
  </body>
</html>