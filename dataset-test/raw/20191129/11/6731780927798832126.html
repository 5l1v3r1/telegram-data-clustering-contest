<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/29/omicidio-sacchi-intercettazioni-spiegano-delitto/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-29T11:08:17+00:00"/>
    <meta property="og:title" content="Omicidio Sacchi, emergono le intercettazioni che spiegano il delitto"/>
    <meta property="og:description" content="Il sito d'informazione 'Open' ha pubblicato parte delle intercettazioni in mano agli inquirenti che spiegano come si è svolto l'omicidio di Luca Sacchi."/>
  </head>
  <body>
    <article>
      <h1>Omicidio Sacchi, emergono le intercettazioni che spiegano il delitto</h1>
      <address><time datetime="2019-11-29T11:08:17+00:00">29 Nov 2019, 11:08</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/luca-sacchi.jpg"/>
        <figcaption>Omicidio Luca Sacchi parla il padre Alfonso a Porta a Porta FOTO viagginews</figcaption>
      </figure>
      <p>
        <b>Il sito d’informazione ‘Open’ ha pubblicato parte delle intercettazioni in mano agli inquirenti che hanno permesso di capire come si è svolto l’omicidio di Luca Sacchi.</b>
      </p>
      <p>Questa mattina sono state <b><a href="https://www.viagginews.com/2019/11/29/omicidio-luca-sacchi-svolta-anastasia-misura-cautelare/">emesse cinque misure cautelari</a></b> riguardanti il caso Sacchi, il <b><a href="https://www.viagginews.com/2019/10/28/omicidio-luca-sacchi-parla-un-teste-chiave-ho-visto-tutto-ecco-la-verita/">giovane ucciso</a></b> all’esterno del pub <b>John Cabot</b> di Roma. I Carabinieri stavano indagando da tempo su quanto successo quella sera per capire come si era svolta la dinamica dei fatti. Dalle varie testimonianze offerte, infatti, c’erano numerose incongruenze e non si capiva quale ruolo avesse assunto la fidanzata di Luca,<b><a href="https://www.viagginews.com/2019/10/27/anastasia-kylemnyk-chi-e-fidanzata-luca-sacchi-foto-storia/"> Anastasiya Kylemnik</a>.</b> A sciogliere i nodi ci hanno pensato due intercettazioni telefoniche in mano agli inquirenti, entrambe riguardanti chiamate che <a href="https://www.viagginews.com/2019/10/26/chi-e-valerio-del-grosso-assassino-luca-sacchi/"><b>Valerio Del Grosso</b></a> (l’esecutore materiale dell’omicidio) ha fatto a <b>Marcello De Propris</b>.</p>
      <p>Come emerso ormai da tempo, Anastasyia aveva commissionato un grosso acquisto di droga a<a href="https://www.viagginews.com/2019/11/01/giovanni-princi-chi-e-amico-luca-sacchi-ruolo-omicidio/"><b> Giovanni Princi</b></a>, amico del liceo di Luca Sacchi. Il ragazzo aveva contattato Del Grosso, il quale quella sera, in compagnia di <a href="https://www.viagginews.com/2019/10/26/paolo-pirino-chi-e-luca-sacchi/"><b>Paolo Pirino</b></a>, era andato a controllare che i ragazzi avessero il denaro per pagare la droga. A quel punto Del Grosso si sarebbe fatto venire l’idea che ha portato alla morte di Luca, rubare il denaro.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Omicidio Sacchi, le due intercettazioni che spiegano il delitto</h3>
      <figure>
        <img src="https://www.viagginews.com/wp-content/uploads/2019/11/Luca-Sacchi-Anastasiya-fidanzata.jpg"/>
        <figcaption>Omicidio Luca Sacchi si continua ad indagare FOTO viagginews</figcaption>
      </figure>
      <p>Il denaro c’è e le due parti si accordano per vedersi e fare lo scambio, ma Del Grosso ha intenzione di non rispettare i patti. Secondo quanto si legge in un estratto dell’intercettazione riportata da ‘<b>Open</b>‘, propone il furto del denaro a De Propris, ritenuto gestore del giro di spaccio di San Basilio: “Marcello, c’ho un’idea. Sto qui col mio amico fulminato Pirino, a vede’ tutti quei soldi m’è partita la capoccia, ho pensato che potremmo prenderceli senza dargli la droga, prestami la pistola di tuo padre”. Questo risponderebbe di venirla a prendere.</p>
      <p>A quel punto Pirino e Del Grosso tornano da Anastasyia che nel frattempo ha raggiunto Luca. Uno dei due la colpisce ed il fidanzato reagisce atterrando e immobilizzando Pirino. A quel punto Del Grosso avrebbe fatto partire il colpo di pistola letale. I due aggressori si sono dunque allontanati dal luogo, ma sono stati arrestati 24 ore dopo. Nell’intervallo di tempo tra la fuga e l’arresto Del Grosso ha chiamato nuovamente De Propris dicendogli: “Marcello, hai visto? Che dice tuo padre?”, domanda a cui questo risponde: “Dice che sei un cretino, non ti si può affidare nulla in mano”.</p>
      <p>
        <b>L’altro dato che emerge è che Anastasia, indagata per spaccio di droga, aveva 70mila euro con sè per comprare circa 15Kg di droga.</b>
      </p>
      <figure>
        <img src="https://www.viagginews.com/wp-content/uploads/2019/11/Omicidio-Sacchi-2.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/29/enrico-bertolino-chi-e/"/>
        <a href="https://www.viagginews.com/2019/11/29/cosa-ce-stasera-in-tv/"/>
        <a href="https://www.viagginews.com/2019/11/29/stasera-in-tv-il-cavaliere-oscuro-cast-premi-trailer-trama-film/"/>
      </related>
    </article>
  </body>
</html>