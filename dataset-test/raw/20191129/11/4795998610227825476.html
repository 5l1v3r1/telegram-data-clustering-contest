<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/crusaders-haclilar-adli-takim-yeni-zelanda-da-51-kisinin-oldugu-cami-saldirilarindan-sonra-elestirilen-adini-degistirmeyecek,850155"/>
    <meta property="og:site_name" content="T24"/>
    <meta property="article:published_time" content="2019-11-29T11:52:00+00:00"/>
    <meta property="og:title" content="Crusaders (Haçlılar) adlı takım, Yeni Zelanda'da 51 kişinin öldüğü cami saldırılarından sonra eleştirilen adını değiştirmeyecek"/>
    <meta property="og:description" content="Crusaders (Haçlılar) adlı takım, Yeni Zelanda'da 51 kişinin öldüğü cami saldırılarından sonra eleştirilen adını değiştirmeyecek"/>
  </head>
  <body>
    <article>
      <h1>Crusaders (Haçlılar) adlı takım, Yeni Zelanda'da 51 kişinin öldüğü cami saldırılarından sonra eleştirilen adını değiştirmeyecek</h1>
      <h2>Crusaders (Haçlılar) adlı takım, Yeni Zelanda'da 51 kişinin öldüğü cami saldırılarından sonra eleştirilen adını değiştirmeyecek</h2>
      <address>
        <time datetime="2019-11-29T11:52:00+00:00">29 Nov 2019, 11:52</time>
      </address>
      <p>Yeni Zelanda'nın en başarılı ragbi takımı Crusaders (Haçlılar), Christchurch kentinde Mart ayında toplam 51 kişinin öldüğü cami saldırılarından sonra eleştirilen ismini değiştirmeme kararı aldı.<br/>Kulüp, Hristiyanlar ve Müslümanlar arasında Orta Çağ'da yaşanan din savaşlarını çağrıştırdığı yönündeki tepkilerin ardından 23 yıllık adı ve logosunu yeniden değerlendirme kararı almıştı.<br/>Değerlendirme sonunda kulüp ismini korumaya karar verirken, logosundaki şövalye ve kılıç sembollerini kaldırdı.<br/>Logoya kapsayıcılığı temsilen yerli Maori dilindeki "Siyahıyla, kırmızısıyla başarabiliriz" anlamına gelen "ma pango, ma whero, ka oti te mahi" atasözü eklendi.<br/>Kulüp logoyu gelecek yıldan itibaren kullanmaya başlayacak.</p>
      <h3>'Değerlerimizi başka hiçbir isim daha iyi temsil edemez'</h3>
      <p>Kulübün Başkanı Colin Mansbridge, "Başka hiçbir adın, değerlerimizi bu kadar iyi yansıtamayacağına karar verdik. Adımız, soysal gelişim ve kapsayıcılık için; toplumumuz ve birbirimiz için seferber olmayı temsil ediyor" dedi.<br/>15 Mart'ta silahlı bir kişi Cuma namazı sırasında önce El Nur Camii'ni ardından da 10 dakika uzaklıktaki Linwood İslam Merkezi'ni taramıştı.<br/>Çok sayıda kişinin de yaralandığı saldırıların zanlısı 4 Mayıs'ta mahkemeye çıkarılacak.</p>
      <ul>
        <li>
          <a href="https://www.bbc.com/turkce/haberler-dunya-47678891?xtor=AL-73-%5Bpartner%5D-%5Bt24.com.tr%5D-%5Blink%5D-%5Bturkish%5D-%5Bbizdev%5D-%5Bisapi%5D">Christchurch saldırısı: El Nur Camii yeniden ibadete açıldı</a>
        </li>
        <li>
          <a href="https://www.bbc.com/turkce/haberler-dunya-47649896?xtor=AL-73-%5Bpartner%5D-%5Bt24.com.tr%5D-%5Blink%5D-%5Bturkish%5D-%5Bbizdev%5D-%5Bisapi%5D">Yeni Zelanda cami saldırıları sonrası yarı otomatik silahları yasaklayacak</a>
        </li>
        <li>
          <a href="https://www.bbc.com/turkce/haberler-dunya-47596060?xtor=AL-73-%5Bpartner%5D-%5Bt24.com.tr%5D-%5Blink%5D-%5Bturkish%5D-%5Bbizdev%5D-%5Bisapi%5D">Yeni Zelanda'daki cami saldırılarında hayatını kaybedenlerin hikayeleri</a>
        </li>
        <li>
          <a href="https://www.bbc.com/turkce/haberler-dunya-47651471?xtor=AL-73-%5Bpartner%5D-%5Bt24.com.tr%5D-%5Blink%5D-%5Bturkish%5D-%5Bbizdev%5D-%5Bisapi%5D">Jacinda Ardern: Yeni Zelanda'nın cami saldırıları sonrası tavrıyla takdir toplayan başbakanı</a>
        </li>
      </ul>
      <p>
        <b>Haber, değiştirilmeden kaynağından otomatik olarak eklenmiştir</b>
      </p>
    </article>
  </body>
</html>