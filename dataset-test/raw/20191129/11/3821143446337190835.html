<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgazzettino.it/nordest/verona/melegatti_lavoro_stagionale-4894360.html"/>
    <meta property="og:site_name" content="www.ilgazzettino.it"/>
    <meta property="article:published_time" content="2019-11-29T11:22:00+00:00"/>
    <meta property="og:title" content="Melegatti assume 150 lavoratori stagionali per la produzione del Natale 2019"/>
    <meta property="og:description" content="VERONA - Dal primo dicembre prende il via la nuova campagna natalizia di Melegatti che ritorna in televisione, nel digital e nei social. Ad un anno dall'acquisizione dell'azienda da parte..."/>
  </head>
  <body>
    <article>
      <h1>Melegatti assume 150 lavoratori stagionali per la produzione del Natale 2019</h1>
      <address>
        <time datetime="2019-11-29T11:22:00+00:00">29 Nov 2019, 11:22</time>
      </address>
      <p>VERONA - Dal primo dicembre prende il via la nuova <b>campagna natalizia di <a href="https://www.ilgazzettino.it/?p=search&amp;q=melegatti">Melegatti</a> </b>che ritorna in televisione, nel digital e nei social. Ad un anno dall'acquisizione dell'azienda da parte dell'industriale Roberto Spezzapria e di suo figlio Giacomo il piano di sviluppo accelera la sua marcia. Per la campagna di Natale oltre ai 50 dipendenti a tempo indeterminato sono stati <b>assunti 150 lavoratori stagionali </b>per assicurare la produzione necessaria a garantire la distribuzione in tutta Italia. «È un importante tassello nello sviluppo e nella crescita di Melegatti quello di poter tornare a comunicare in tv in maniera significativa. Sfornare buoni prodotti e creare posti di lavoro sono per noi obiettivi primari» dichiara Giacomo Spezzapria, presidente Melegatti 1894.</p>
    </article>
  </body>
</html>