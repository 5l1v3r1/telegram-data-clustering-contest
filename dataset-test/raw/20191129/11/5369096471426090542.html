<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/782078/olybiakos-paok-kanontas-katinies-prin-apo-ena-nterbi/"/>
    <meta property="og:site_name" content="to10.gr"/>
    <meta property="article:published_time" content="2019-11-29T11:38:49+00:00"/>
    <meta property="og:title" content="Ολυμπιακός – ΠΑΟΚ: Κάνοντας «κατινιές» πριν από ένα ντέρμπι…"/>
    <meta property="og:description" content="Την ώρα που ο Ολυμπιακός ασχολείται με το ποδόσφαιρο, ο ΠΑΟΚ στήνει επικοινωνιακό πανηγυράκι, επιδιώκοντας τον αποπροσανατολισμό και τη δημιουργία έντασης πριν από το ντέρμπι."/>
  </head>
  <body>
    <article>
      <h1>Ολυμπιακός – ΠΑΟΚ: Κάνοντας «κατινιές» πριν από ένα ντέρμπι…</h1>
      <h2>Την ώρα που ο Ολυμπιακός ασχολείται με το ποδόσφαιρο, ο ΠΑΟΚ στήνει επικοινωνιακό πανηγυράκι, επιδιώκοντας τον αποπροσανατολισμό και τη δημιουργία έντασης πριν από το ντέρμπι.</h2>
      <address><time datetime="2019-11-29T11:38:49+00:00">29 Nov 2019, 11:38</time> by <a rel="author">Νίκος Κώτσης</a></address>
      <p><b>Στέλνει επιστολή ο ΠΑΟΚ στο ΕΣΚΑΝ:</b> Να γίνει αντιντόπινγκ κοντρόλ σε 5 παίκτες από Ολυμπιακό και 5 από ΠΑΟΚ στο ντέρμπι. Πληρώνουμε εμείς τους ελέγχους.</p>
      <p><b>Απαντάει το ΕΣΚΑΝ:</b> Αυτά που λέτε, είναι αστεία. Θα μας τιμωρήσει η WADA. Δεν υπάρχουν πουθενά στον χάρτη… προγραμματισμένοι έλεγχοι! Ολοι είναι έκτακτοι. Γιατί; Γιατί εάν πεις σε κάποιον που ντοπάρεται, έρχομαι να σε πιάσω, μάλλον δεν θα τον βρεις να σε περιμένει να τον συλλάβεις. Τι ακριβώς δεν καταλαβαίνεις. Επίσης, ΔΕΝ ΑΠΑΝΤΑΕΙ ΟΤΙ ΔΕΝ ΘΑ ΓΙΝΕΙ ΕΛΕΓΧΟΣ, αλλά ότι δεν μπορεί να κάνει αποδεκτό το αίτημα του ΠΑΟΚ. Και κάθε ανάλογο αίτημα, από όποιον κι αν γίνει. Δεν θα ενημερώσει κανέναν εάν θα κάνει έλεγχο και πότε. Ούτε σε ποιους. Μπορεί να κάνει σε όλους την Κυριακή. Ξαφνικά, χωρίς ραντεβού.</p>
      <p>
        <a href="https://www.to10.gr/podosfero/superleague/782078/olybiakos-paok-kanontas-katinies-prin-apo-ena-nterbi/">
          <i>ην ώρα που ο Ολυμπιακός ασχολείται με το ποδόσφαιρο, ο ΠΑΟΚ στήνει επικοινωνιακό πανηγυράκι,</i>
        </a>
      </p>
      <p><b>Απαντάει ο Ολυμπιακός:</b> Εμείς δεν έχουμε κανένα πρόβλημα. Να γίνει έλεγχος ντόπινγκ σε όλους τους ποδοσφαιριστές. Και κάθε μέρα έως τον αγώνα.</p>
      <p><b>Πιάνει δουλειά η «μηχανή»:</b> «Αρνείται το ΕΣΚΑΝ να κάνει έλεγχο ντόπινγκ στο ντέρμπι». «Τι φοβάται ο Ολυμπιακός και δεν θέλει έλεγχο ντόπινγκ;». «Ντροπή σου Αυγενάκη που δεν επιτρέπεις να γίνει έλεγχος ντόπινγκ».</p>
      <p><b>Απαντάει πάλι ο Ολυμπιακός, μέσω Καραπαπά, μπας και σταματήσει το θέατρο:</b> «Επειδή κάποια φαιδρά πρόσωπα συνεχίζουν τον θόρυβο του αντιντόπινγκ (λες και δεν ξέρουν ότι ΤΟΥΛΑΧΙΣΤΟΝ ΕΜΕΙΣ περάσαμε ήδη έλεγχο στο Champions League, αν και δικαιολογούνται γιατί δεν ξέρουνε τι είναι Champions League), να το ξαναπούμε: Ας αρχίσουν οι έλεγχοι από σήμερα μέχρι τη Δευτέρα. Να περάσουν έλεγχο όλοι οι παίκτες και όλοι οι παράγοντες».</p>
      <p><b>Εξέλιξη:</b> Το πρωί της Παρασκευής το ΕΣΚΑΝ, ξαφνικά και απροειδοποίητα, κάνει «ντου» σε Ρέντη και Μεσημβρία και περνάει από έλεγχο ντόπινγκ ποδοσφαιριστές των δύο ομάδων. Με βάση τη σωστή διαδικασία. Αυτήν που προβλέπουν οι διεθνείς κανόνες. Όχι αυτήν που ζητάει ο ΠΑΟΚ. Ακόμη κι έτσι, το χατίρι του ΠΑΟΚ γίνεται. Ο έλεγχος γίνεται.</p>
      <p><b>Σημείωση:</b> Ο Ολυμπιακός είναι η ομάδα που έχει περάσει τους περισσότερους ελέγχους ντόπινγκ από κάθε άλλο ελληνικό σύλλογο τα τελευταία 20 χρόνια. Και λόγω της συμμετοχής του στους ομίλους του Champions League, αλλά και επειδή για καιρό (και επί ΣΥΡΙΖΑ), έλεγχοι ντόπινγκ διεξάγονταν ΜΟΝΟ στις ομάδες της Αττικής, καθώς δεν υπήρχε δυνατότητα μετακίνησης των ελεγκτών. Προφανώς, σε αυτά τα σχεδόν 25 χρόνια που ο Ολυμπιακός αγωνίζεται στην Ευρώπη, δεν έχει βρεθεί ΠΟΤΕ, κανένας παίκτης ντοπέ και δεν υπήρξε ΠΟΤΕ σχετική σκιά. Αντίθετα, παίκτες άλλων ομάδων, «πιάστηκαν» στα πράσα…</p>
      <p><b>Στρακαστρούκες: </b>Ο ΠΑΟΚ συνεχίζει να παίζει μπάλα… επικοινωνιακά, αφήνοντας στην άκρη το ποδόσφαιρο. Αυτή τη φορά, παραμερίζει το «ντόπινγκ» και τα βάζει με τον Αυγενάκη. Ο λόγος; Η συνάντηση με τους εκπροσώπους του Ολυμπιακού. Μια συνάντηση που οι Ερυθρόλευκοι είχαν ζητήσει εδώ και σχεδόν 2 εβδομάδες. Παράλληλα παραδέχονται ότι ο υφυπουργός καλεί και τον ΠΑΟΚ να πραγματοποιηθεί η συνάντηση που ζήτησε ο Δικέφαλος για το θέμα του Καυτανζογλείου. Αλλά τον… εγκαλεί, επειδή επέλεξε να κάνει αυτή τη συνάντηση δύο ημέρες πριν το ντέρμπι. Λες και θα παίξει μπάλα ο Αυγενάκης ή θα χάσει τη φόρμα του ο Μάκης Γκαγκάτσης, ενόψει του αγώνα στο Γ. Καραϊσκάκης.</p>
      <p>Τώρα που τελείωσε αυτό, κάτι άλλο θα προκύψει. Κάτι θα σκαρφιστούν στον ΠΑΟΚ για να συνεχίσουν να παίζουν το παιχνίδι του αποπροσανατολισμού. Μια προσπάθεια με σαφή στόχευση να δημιουργηθεί ένταση, να δημιουργηθεί ένα κωμικό κλίμα ότι «ο ΠΑΟΚ κατατρύχεται από τις δυνάμεις του σκότους». Μια τουλάχιστον κωμική τοποθέτηση επικοινωνιακά. Που, όμως, όλα δείχνουν ότι θα συνεχιστεί. Και μέχρι το βράδυ της Κυριακής, αναμένεται να δούμε κι άλλα επεισόδια…</p>
      <p>Είναι σαφές ότι ο Ολυμπιακός δεν έχει καμία δουλειά να ασχολείται σοβαρά με όσα κάνει η ΠΑΕ ΠΑΟΚ. Ο Ολυμπιακός έχει συγκεκριμένη στόχευση και έναν πολύ συγκεκριμένο στόχο. Η κατάκτηση του πρωταθλήματος περνάει από τους αγώνες με τον ΠΑΟΚ και για αυτόν τον λόγο περιθώρια λαθών δεν υπάρχουν. Και επειδή ο ΠΑΟΚ θα συνεχίσει το επικοινωνιακό πανηγυράκι του, καλό θα είναι και ο κόσμος, αλλά και συνολικά ο οργανισμός του Ολυμπιακού, να μην παρασυρθεί. Να μην μπει στη διαδικασία διαλόγου και «απαντήσεων». Διότι η καλύτερη απάντηση είναι αυτή που δίνεται στο γήπεδο…</p>
      <p>
        <b>
          <a href="https://www.to10.gr/podosfero/superleague/782078/olybiakos-paok-kanontas-katinies-prin-apo-ena-nterbi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>