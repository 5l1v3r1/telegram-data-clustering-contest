<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/221031"/>
    <meta property="og:site_name" content="Efsyn.gr"/>
    <meta property="article:published_time" content="2019-11-29T11:42:42+00:00"/>
    <meta property="og:title" content="Οι Einstürzende Neubauten ξανά στην Ελλάδα"/>
    <meta property="og:description" content="Η πρωτοποριακή καλλιτεχνική κολεκτίβα του Blixa Bargeld επιστρέφει το καλοκαίρι του 2020 στη χώρα μας για δύο μοναδικές συναυλίες, γιορτάζοντας τα σαράντα της χρόνια στο μουσικό στερέωμα."/>
  </head>
  <body>
    <article>
      <h1>Οι Einstürzende Neubauten ξανά στην Ελλάδα</h1>
      <address><time datetime="2019-11-29T11:42:42+00:00">29 Nov 2019, 11:42</time> by <a rel="author">efsyn.gr</a></address>
      <p>
        <i>Δελτίο Τύπου</i>
      </p>
      <p>Ριζοσπάστες, δημιουργοί και πρωτοπόροι. Η τεθλασμένη, απρόβλεπτη και αντισυμβατική διαδρομή τους, τους φέρνει πάλι στην χώρα μας.</p>
      <p>20 χρόνια μετά την εμφάνιση τους στην Ελλάδα στο Θέατρο Βράχων, οι Einstürzende Neubauten έρχονται το καλοκαίρι του 2020 με την εμπειρία και την τόλμη των 40 χρόνων τους.</p>
      <p>Θα βρεθούν στο πρώτο Long Beach Festival, την Κυριακή 19 Ιουλίου &amp; στην Αθήνα, στο Θέατρο Βράχων, την Τρίτη 21 Ιουλίου!λίου!</p>
      <p>Για το κινεζικό ωροσκόπιο, το 2020 είναι το έτος του Αρουραίου, ενός ζώου που συμβολίζει την εφευρετικότητα και την ευελιξία και που έχει ταυτιστεί με κάθε νέο ξεκίνημα.</p>
      <p>Για το κοινό των Einstürzende Neubauten, το 2020 σηματοδοτεί την δισκογραφική επιστροφή των Γερμανών, ενός συγκροτήματος που χωρίς να επαναπαύεται στις δάφνες του παρελθόντος, συνεχίζει να επανεφευρίσκει την ουσία της μουσικής του. The Year of the Rat, λοιπόν.</p>
      <p>Μία μπάντα που γεννήθηκε στην ταραγμένη δεκαετία του 1980 στο Δυτικό Βερολίνο και συνεχίζει μέχρι σήμερα να «κατασκευάζει» τη δική της μουσική. Με δικούς της ήχους, με δικά της πρωτότυπα υλικά και χειροποίητα αυτοσχέδια όργανα. Όταν ένας ολόκληρος κόσμος κατέρρευσε αιφνιδιαστικά και οριστικά σε μία νύχτα, αφήνοντας πίσω του ένα τρομακτικό κενό και ένα εκκωφαντικό σοκ. Αυτό το σοκ εκφράζουν οι Einstürzende Neubauten. Όχι μόνο η μουσική τους αλλά και το ίδιο τους το όνομα – ΚΑΤΕΔΑΦΙΖΟΜΕΝΑ ΝΕΑ ΚΤΙΡΙΑ - παραπέμπουν σε άδεια μισογκρεμισμένα κτίρια, που σημαδεύουν τον οικιστικό ιστό των σύγχρονων μεγαλουπόλεων. Που στέκουν στο μεταίχμιο ύπαρξης -ανυπαρξίας. Άφωνα. Οι Einstürzende Neubauten δίνουν φωνή σε αυτά τα ερείπια μιας διαιρεμένης πόλης, του Βερολίνου. Η μουσική τους είναι η μουσική των θραυσμάτων, των σπασμένων τζαμιών, του ήχου των εκρήξεων της κατεδάφισης.</p>
      <p>«Δεν έγινα μουσικός για να προκαλέσω κανέναν και τίποτα. Ούτε για να γίνω σκόπιμα διαφορετικός. Πρακτικά στους Neubauten δεν είχαμε τίποτα. Δεν μπορούσαμε να πούμε ότι δεν παίζουμε κάτι ή προτιμάμε κάτι άλλο, δεν είχαμε χρήματα για τίποτα από αυτά. Σίγουρα οι Einstürzende Neubauten δεν ξεκίνησαν με κίνητρο να κάνουμε κάτι διαφορετικό, αλλά ως μία έκφραση της πραγματικής μας ζωής». Ο Blixa Bargeld, ηγέτης και κινητήριος δύναμη του συγκροτήματος, δεν σταμάτησε να αντλεί ποτέ έμπνευση από τους αστικούς ήχους. Καρότσια σούπερ μάρκετ, παλιές μηχανές αεροπλάνων, συμπιεστές αέρα, λαμαρίνες, τρυπάνια, σφυριά χρησιμοποιούνται στις ηχογραφήσεις τους και καθιερώνουν τους Einstürzende Neubauten στις πιο αναγνωρισμένες μπάντες του πειραματικού ήχου, παντρεύοντας φουτουριστικά στοιχεία και επαναπροσδιορίζοντας τον συμβατικό όρο της "μουσικής".</p>
      <p>Το 1983, ο Bargeld γίνεται μέλος των Birthday Party μαζί με τον Nick Cave ενώ μετά τη διάλυσή τους συνεχίζει στους Bad Seeds. Ως καλλιτεχνικός «συνεργός» του Cave, ο Blixa θα συνεχίσει για 20 χρόνια, παράλληλα με τους Neubauten και θα κερδίσει τον αιώνιο σεβασμό του Αυστραλού καλλιτέχνη.</p>
      <p>Οι Einstürzende Neubauten αποτελούν ένα από τα πιο αντιπροσωπευτικά συγκροτήματα της γερμανικής σκηνής που εδώ και σαράντα χρόνια συνεχίζει να είναι παραγωγικό και δημιουργικό και ταυτόχρονα να προκαλεί το κοινό του. Το νέο άλμπουμ και η περιοδεία τους, αποτελούν την πεμπτουσία της ακούραστης μουσικής εξερεύνησης στον κόσμο του πειραματικού ήχου, της παρέας των μουσικών Alexander Hacke, NU Unruh, Jochen Arbeit και Rudi Moser που πλαισιώνει τον Blixa Bargeld.</p>
      <p>Οι Einstürzende Neubauten μετά από 40 χρόνια ανοίγουν μία ακόμη πόρτα προς το μέλλον, συνεχίζουν να οικοδομούν τον δικό τους μουσικό «κόσμο».</p>
      <p>
        <b>INFO</b>
      </p>
      <p>Κυριακή 19 Ιουλίου 2020<br/>The Long Beach Festival</p>
      <p>Τρίτη 21 Ιουλίου 2020<br/>Θέατρο Βράχων «Μελίνα Μερκούρη»<br/>Τιμές και Σημεία Προπώλησης</p>
      <p>Για τη συναυλία στο Long Beach Festival, 19 Ιουλίου 2020<br/>Τιμές Εισιτηρίων<br/>Φυσικά σημεία: 29 ευρώ<br/>Οnline: 31,90 ευρώ</p>
      <p>Σημεία Προπώλησης</p>
      <p>Αθήνα<br/>Hunter Agency | Πανεπιστημίου 42 (εντός στοάς)| Τηλ. 210 3608366</p>
      <p>Θεσσαλονίκη<br/>Musicland | Μητροπόλεως 102, Θεσσαλονίκη | Τηλ. 2310 264880<br/>Stereodisc | Αριστοτέλους 4, Θεσσαλονίκη | Τηλ. 2310 0262912<br/>WE | Λεωφ. 3ης Σεπτεμβρίου &amp; Γρ. Λαμπράκη | Τηλ. 2310 284700</p>
      <p>Ηλεκτρονική προπώληση<br/>www.hunteragency.gr <br/>www.viva.gr</p>
      <p>Τηλεφωνικές κρατήσεις στο 11876</p>
      <p>Φυσικά σημεία δικτύου viva: Reload, Seven Spots, Καταστήματα Wind, αθηνόραμα.gr</p>
      <p>Για τη συναυλία στο Θέατρο Βράχων Μελίνα Μερκούρη, 21 Ιουλίου 2020:</p>
      <p>Τιμές Εισιτηρίων</p>
      <p>Φυσικά σημεία: 29 ευρώ</p>
      <p>Οnline: 31,90 ευρώ</p>
      <p>Σημεία Προπώλησης</p>
      <p>Hunter Agency | Πανεπιστημίου 42 (εντός στοάς) | Τηλ. 210 3608366</p>
      <p>Ηλεκτρονική προπώληση:<br/>www.hunteragency.gr <br/>www.viva.gr</p>
      <p>Τηλεφωνικές κρατήσεις στο 11876</p>
      <p>Φυσικά σημεία δικτύου viva: Στα καταστήματα Reload, Seven Spots, Καταστήματα Wind, Βιβλιοπωλεία Ευριπίδης, στον πολυχώρο Yoleni's (Σόλωνος 9), αθηνόραμα.gr και στο Viva Spot Τεχνόπολης (μέσα στο χώρο της Τεχνόπολης, είσοδος από οδό Περσεφόνης) <br/><b><br/>LINKS</b></p>
      <p>
        <a href="https://www.facebook.com/events/611906046013842/%20%C2%A0">
          <b>Facebook Event</b>
        </a>
      </p>
      <related>
        <h4>Σχετικά Άρθρα</h4>
        <a href="https://www.efsyn.gr/node/191884"/>
        <a href="https://www.efsyn.gr/efsyn-city/moysika-nea/189322_arrostos-o-mick-jagger-anaballetai-i-periodeia-ton-rolling-stones"/>
        <a href="https://www.efsyn.gr/node/184472"/>
        <a href="https://www.efsyn.gr/efsyn-city/moysika-nea/177094_oi-u2-se-synaylia-gia-toys-astegoys"/>
        <a href="https://www.efsyn.gr/efsyn-city/moysika-nea/154164_eftase-i-ora-gia-toys-jamiroquai"/>
        <a href="https://www.efsyn.gr/efsyn-city/moysika-nea/150729_moysiki-sympraxi-polis-ensemble-kai-haig-yazdjian"/>
      </related>
    </article>
  </body>
</html>