<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805244/%D8%A7%D8%AA%D8%AD%D8%A7%D8%AF-%D9%88-%D9%87%D9%85%D8%AF%D9%84%DB%8C-%D8%B1%D9%85%D8%B2-%D9%BE%DB%8C%D8%B4%D8%B1%D9%81%D8%AA-%D8%AC%D8%A7%D9%85%D8%B9%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:15:53+00:00"/>
    <meta property="og:title" content="اتحاد و همدلی رمز پیشرفت جامعه است"/>
    <meta property="og:description" content="ایسنا/تهران امام جمعه موقت شهرستان ورامین گفت: امروز با اتحاد و همدلی و خدمت به مردم می توانیم بهترین پیشرفت ها را کسب کنیم."/>
  </head>
  <body>
    <article>
      <h6 class="kicker">امام جمعه موقت ورامین:</h6>
      <h1>اتحاد و همدلی رمز پیشرفت جامعه است</h1>
      <address><time datetime="2019-11-29T11:15:53+00:00">29 Nov 2019, 11:15</time> by <a rel="author">مهدی آذرشب</a></address>
      <p>ایسنا/تهران امام جمعه موقت شهرستان ورامین گفت: امروز با اتحاد و همدلی و خدمت به مردم می توانیم بهترین پیشرفت ها را کسب کنیم.</p>
      <p>حجت الاسلام حسین قدوسی نژاد در خطبه های نماز جمعه این هفته شهرستان ورامین با اشاره به مناسبت های هفته پیش رو و گرامیداشت سالروز میلاد حضرت امام حسن عسگری (ع) و روز نیروی دریایی اظهار کرد: نیروی دریایی خدمات خوب و فراوانی برای حفظ آب ها کرده و در دفاع مقدس نیز خدمات قابل تحسینی داشته است.</p>
      <p>وی با اظهار اینکه باید شعائر الهی را تعظیم کنیم، افزود: از این زندگی دنیا باید راه و توشه تقوا برداریم و بهترین کالا را از مزرعه دنیا برای سفر آخرت داشته باشیم چرا که تقوا مایه نجات است.</p>
      <p>امام جمعه موقت ورامین با عنوان اینکه هر جا که مدیریت جهادی بوده، رشد کرده ایم و موفق بوده ایم گفت: امروز با اتحاد و همدلی و خدمت به مردم می توانیم بهترین پیشرفت ا را کسب کنیم.</p>
      <p>قدوسی نژاد با اشاره به سالگرد شهادت شهید آیت الله مدرس افزود: ایشان نماینده تراز مجلس بود و امام خمینی(ره) تاکید می کردند نماینده ای مانند شهید مدرس به مجلس بفرستید ، هر چند بعید است به این زودی شخصی مثل او بیاید و در این راستا باید بدانیم که شناخت نفوذی های دشمن، ساده زیستی، مردمداری، شهادت طلبی و عدم تغییر روحیه قبل و بعد نمایندگی از شاخصه های بارز شهید مدرس بود.</p>
      <p>انتهای پیام</p>
    </article>
  </body>
</html>