<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1033285/oasa-poia-dromologia-allazoyn-apo-1i-dekemvrioy"/>
    <meta property="og:site_name" content="Newsbomb"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="ΟΑΣΑ: Ποια δρομολόγια αλλάζουν από 1η Δεκεμβρίου"/>
    <meta property="og:description" content="O ΟΑΣΑ προχωρά στην επόμενη φάση των αλλαγών στο υπάρχον συγκοινωνιακό δίκτυο της πρωτεύουσας, δίνοντας έμφαση στη διασύνδεση λεωφορειακών γραμμών με τους σταθμούς μέσων σταθερής τροχιάς."/>
  </head>
  <body>
    <article>
      <h1>ΟΑΣΑ: Ποια δρομολόγια αλλάζουν από 1η Δεκεμβρίου</h1>
      <h2>O ΟΑΣΑ προχωρά στην επόμενη φάση των αλλαγών στο υπάρχον συγκοινωνιακό δίκτυο της πρωτεύουσας, δίνοντας έμφαση στη διασύνδεση λεωφορειακών γραμμών με τους σταθμούς μέσων σταθερής τροχιάς.</h2>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author">Newsroom</a></address>
      <p>Έχοντας ως βασική κατεύθυνση τη διευκόλυνση των μετεπιβιβάσεων μεταξύ των ΜΜΜ, έτσι ώστε οι λεωφορειακές γραμμές να λειτουργούν τροφοδοτικά προς το δίκτυο των μέσων σταθερής τροχιάς (μετρό, ηλεκτρικός, τραμ), οι συγκοινωνιακές παρεμβάσεις, στην παρούσα φάση, βασίζονται σε τροποποιήσεις – συγχωνεύσεις και την ίδρυση νέας express λεωφορειακής γραμμής.</p>
      <p>Συγκεκριμένα, από την<b> Κυριακή 1η Δεκεμβρίου,</b> προβλέπονται οι ακόλουθες αλλαγές στο δίκτυο των λεωφορειακών γραμμών:</p>
      <p>
        <b>052 Σταθμός Υπεραστικών Λεωφορείων Κηφισού – Σταθμός Ελαιώνα</b>
      </p>
      <p>Καθιερώνεται νέα express γραμμή 052 Σταθμός Υπεραστικών Λεωφορείων Κηφισού – Σταθμός Ελαιώνα, με σκοπό την συγκοινωνιακή σύνδεση του Σταθμού Υπεραστικών Λεωφορείων Κηφισού με τον σταθμό μετρό «ΕΛΑΙΩΝΑΣ», προκειμένου να βελτιωθεί η συγκοινωνιακή εξυπηρέτηση των επιβατών από και προς τον Σταθμό Υπεραστικών Λεωφορείων Κηφισού (δυνατότητα μετεπιβίβασης στη γραμμή μετρό 3). Η νέα γραμμή θα λειτουργεί παράλληλα με την υπάρχουσα γραμμή 051 Ομόνοια – Σταθμός Υπεραστικών Λεωφορείων Κηφισού (μέσω Ακαδημίας Πλάτωνος).</p>
      <p>
        <b>720 Ανάκασα – Αγ. Ανάργυροι – Σταθμός Αττική</b>
      </p>
      <p>Τροποποιείται η λεωφορειακή γραμμή 720 Ανάκασα – Αγ. Ανάργυροι – Σταθμός Κάτω Πατήσια και μετονομάζεται σε 720 Ανάκασα – Αγ. Ανάργυροι – Σταθμός Αττική. Ο ΟΑΣΑ λαμβάνοντας υπόψη τα λειτουργικά στοιχεία της γραμμής 720 (διαδρομή, δρομολόγια, οχήματα, επιβατική κίνηση κ.λπ.) και την ανάγκη ταχείας συγκοινωνιακής σύνδεσης των κατοίκων της περιοχής Αγίων Αναργύρων – Καματερού με το δίκτυο μετρό (δυνατότητα μετεπιβίβασης στην γραμμή μετρό 2), επεκτείνει την γραμμή με νέο τέρμα τον Σταθμό Αττικής. Στην γραμμή, στην A’ φάση των αλλαγών, είχε καταργηθεί το τμήμα από τις τρεις γέφυρες μέχρι την πλ. Βάθη.</p>
      <p>
        <b>022 Ακαδημία – Νέα Κυψέλη &amp; 060 Ακαδημία – Λυκαβηττός</b>
      </p>
      <p>Στο πλαίσιο του συγκοινωνιακού ανασχεδιασμού, ο ΟΑΣΑ λαμβάνοντας υπόψη τις ανάγκες μετακίνησης των κατοίκων της περιοχής της Κυψέλης και του Λυκαβηττού προς το κέντρο της Αθήνας (Ακαδημία – Πανεπιστήμιο) τροποποιεί τις γραμμές 022 και 060.</p>
      <p>
        <b>Συγκεκριμένα, η λεωφορειακή γραμμή 022 Ν. Κυψέλη – Μαράσλειος μετονομάζεται σε 022 Ακαδημία – Ν. Κυψέλη.</b>
      </p>
      <p>Η διαδρομή της γραμμής θα πραγματοποιείται πλέον μέχρι την Ακαδημία, καταργώντας το τμήμα Ακαδημία-Μαράσλειος. Το τμήμα Ακαδημία–Μαράσλειος, καθώς και η διαδρομή προς τον Λυκαβηττό θα καλύπτεται από την λεωφορειακή γραμμή 060 που τροποποιείται και μετονομάζεται σε 060 Ακαδημία – Λυκαβηττός. Θα υπάρχει κοινό σημείο επαφής των δύο γραμμών στην Οδό Ακαδημίας.</p>
      <p>
        <b>
          <i>Δείτε όλες τις τελευταίες</i>
          <i>
            <a href="https://www.newsbomb.gr/oles-oi-eidhseis"> Ειδήσεις</a>
          </i>
          <i> από την Ελλάδα και τον Κόσμο, τη στιγμή που συμβαίνουν, στο<a href="https://www.newsbomb.gr/"> Newsbomb.gr</a></i>
        </b>
      </p>
      <related>
        <a href="https://www.newsbomb.gr/ellada/ergasia/story/1033268/proslipseis-700-synoriofylakon-apo-ti-frontex"/>
        <a href="https://www.newsbomb.gr/ellada/ergasia/story/1033221/ergasiaka-ti-isxyei-gia-osoys-den-exoyn-parei-tin-adeia-toys-mexri-telos-toy-etoys"/>
        <a href="https://www.newsbomb.gr/ellada/paideia/story/1031128/xristoygenna-2019-pote-kleinoyn-ta-sxoleia-gia-tis-xeimerines-diakopes-poso-tha-diarkesoyn"/>
      </related>
    </article>
  </body>
</html>