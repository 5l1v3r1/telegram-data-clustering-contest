<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/asus-strix-geforce-rtx-2080-ti-white-edition-neler-sunuyor-190101201564"/>
    <meta property="og:site_name" content="Mynet Trend"/>
    <meta property="article:published_time" content="2019-11-29T11:50:49+00:00"/>
    <meta property="og:title" content="Asus Strix GeForce RTX 2080 Ti White Edition neler sunuyor?"/>
    <meta property="og:description" content="Asus bugün Strix GeForce RTX 2080 Ti White Edition oyuncu ekran kartını duyurdu. NVIDIA’nın en yüksek performanslı GPU’sunun kasası, çerçevesi, alüminyum arka plakası ve eksen teknolojili üç fanı beyazlara büründü. Yenilenen estetik görünüme ek olarak ASUS, GPU ve bellek için fabrikada iddialı bir hız aşırtma yaptı."/>
  </head>
  <body>
    <article>
      <h1>Asus Strix GeForce RTX 2080 Ti White Edition neler sunuyor?</h1>
      <h2>Asus bugün Strix GeForce RTX 2080 Ti White Edition oyuncu ekran kartını duyurdu. NVIDIA’nın en yüksek performanslı GPU’sunun kasası, çerçevesi, alüminyum arka plakası ve eksen teknolojili üç fanı beyazlara büründü. Yenilenen estetik görünüme ek olarak ASUS, GPU ve bellek için fabrikada iddialı bir hız aşırtma yaptı.</h2>
      <address><time datetime="2019-11-29T11:50:49+00:00">29 Nov 2019, 11:50</time> by <a rel="author">Mynet</a></address>
      <p>Böylece kartın performansı orijinal modelin üzerine çıkıyor. Hız aşırtma potansiyelini daha da artırmak için güç hedefi de 300 W’a çıkarıldı. White Edition, olağanüstü performans potansiyeli ve yeni tasarımıyla üst düzey oyunculara yeni bir seçenek sunuyor.</p>
      <p><b>AUTO-EXTREME TEKNOLOJİSİ<br/></b><br/>Tüm ROG Strix ekran kartları, endüstride yeni standartlar belirleyen bir otomatik süreci olan Auto-Extreme teknolojisi kullanılarak üretildi. Geleneksel olarak, geçiş deliklerinin ve yüzeye monte bileşenlerin lehimlenmesi farklı aşamalarda yapılır.<br/>Auto-Extreme teknolojisi tüm lehim işlemlerinin tek bir seferde yapılmasını sağlayarak bileşenler üzerindeki termal zorlamayı azaltıyor ve güçlü temizlik kimyasallarının kullanılmasını önlüyor. Sonuçta doğaya daha az etki eden, üretimde güç tüketimini azaltan, daha güvenilir bir ürün ortaya çıkıyor.</p>
      <p><b>YÜKSEK PERFORMANSLI TASARIM<br/></b><br/>ROG Strix GeForce RTXTM 2080 Ti White Edition, ısı dağıtımını geliştirmek için 2,7 yuvalık daha geniş bir soğutma bloğundan yararlanıyor.</p>
      <p>Üst kısımdaki Eksen teknolojili üç fan bu karta özel olarak beyaz renkte üretildi. Fanlar havayı tüm kanatçık ağından verimli bir şekilde geçiriyor. Bu gelişmiş soğutma çözümü sıcaklığı kontrol altında tutuyor ve NVIDIA’nın amiral gemisi GPU’sundan daha yüksek saat hızları elde edilmesini sağlıyor.</p>
      <p><b>AURA SYNC<br/></b><br/>ROG Strix GeForce RTX 2080 Ti White Edition’ın mat beyaz yüzeyi, kasadaki RGB aydınlatmanın renklerini hafifçe yansıtacak. Kartın ön korumasında ve arka plakasında da RGB hatlar yer alıyor.</p>
      <p>ASUS Aura Sync yazılımıyla aydınlatma ayarları yapılabiliyor. Kullanıcılar, çok sayıda desen ve sabit renk seçeneğine ek olarak, aydınlatmayı sıcaklığa veya müziğe göre de belirleyebiliyor.</p>
      <p>
        <a href="https://donanimgunlugu.com/netflix-atiye-dizisi-icin-geri-sayimi-baslatti-227348">Netflix Atiye dizisi için geri sayımı başlattı!</a>
      </p>
    </article>
  </body>
</html>