<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783878/%D9%88%D9%82%D9%88%D8%B9-%DB%B4-%D8%AD%D8%A7%D8%AF%D8%AB%D9%87-%D8%B1%D8%A7%D9%86%D9%86%D8%AF%DA%AF%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%DB%B5-%D9%86%D9%81%D8%B1-%D8%AC%D8%A7%D9%86-%D8%A8%D8%A7%D8%AE%D8%AA%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:05:07+00:00"/>
    <meta property="og:title" content="مدیرعامل جمعیت هلال‌احمر استان سمنان: وقوع ۴ حادثه رانندگی در استان سمنان/ ۵ نفر جان باختند"/>
    <meta property="og:description" content="سمنان - مدیرعامل جمعیت هلال‌احمر استان سمنان از وقوع چهار حادثه رانندگی طی شبانه‌روز گذشته در محورهای استان خبر داد و گفت: درمجموع این حوادث متأسفانه پنج نفر جان باختند."/>
  </head>
  <body>
    <article>
      <h1>مدیرعامل جمعیت هلال‌احمر استان سمنان: وقوع ۴ حادثه رانندگی در استان سمنان/ ۵ نفر جان باختند</h1>
      <address>
        <time datetime="2019-11-29T11:05:07+00:00">29 Nov 2019, 11:05</time>
      </address>
      <p>مظفر محمدخانی در گفتگو با <a href="https://www.mehrnews.com/">خبرنگار مهر</a>، بابیان اینکه ساعت یک بامداد برخورد رخ‌به‌رخ یک دستگاه خودروی پژو ۲۰۶ با کامیون در کیلومتر هفت محور دامغان به جندق روستای ورکیان امداد جاده‌ای نعیم‌آباد گزارش شد، ابراز داشت: در این عملیات بلافاصله نیروهای هلال‌احمر وارد صحنه شده و عملیات امدادرسانی صورت گرفت.</p>
      <p>وی بابیان اینکه متأسفانه در این حادثه سه نفر در دم جان باختند، افزود: این عملیات که تا ساعت ۲:۳۰ بامداد ادامه داشت با همکاری اورژانس، آتش‌نشانی، پلیس‌راه، نیروی انتظامی و شهرداری عملیات رهاسازی انجام و تنها مصدوم حادثه به مراکز درمانی انتقال یافت.</p>
      <p>مدیرعامل جمعیت هلال‌احمر استان سمنان بابیان اینکه در حادثه دیگری انحراف و سقوط در پل خودرو سمند در کیلومتر دو محور ایوانکی به گرمسار یک فوتی بر جای گذاشت، ابراز داشت: این حادثه ساعت ۲۰:۵۰ شب گذشته به وقوع پیوست که چهار مصدوم حادثه توسط پایگاه امداد جاده‌ای شهید قاسمی ایوانکی به مراکزی درمانی انتقال داده شدند.</p>
      <p>محمدخانی بابیان اینکه انحراف از جاده و برخورد با مانع یک دستگاه اتوبوس در کیلومتر ۹۷ محور سمنان به دامغان باعث جان باختن یک نفر شد، تصریح کرد: این عملیات ساعت ۳:۳۶ بامداد آغاز و ساعت ۶ خاتمه یافت که درنهایت مصدومان حادثه به مراکز درمانی انتقال داده شدند.</p>
      <p>وی افزود: برخورد دو خودرو پراید در کیلومتر ۱۸ محور ایوانکی به آبسرد ساعت ۱۹:۴۵ شب گذشته مصدومیت چهار نفر را به دنبال داشت که با حضور پایگاه امداد جاده‌ای شهید قاسمی ایوانکی و عوامل اورژانس مصدومان به مراکز درمانی انتقال یافتند.</p>
    </article>
  </body>
</html>