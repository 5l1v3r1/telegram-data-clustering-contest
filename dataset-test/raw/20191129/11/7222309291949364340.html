<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/planerna-pa-stort-bostadsomrade-i-ostersundom-i-stopet-naturvarden-gar-fore-byggande/"/>
    <meta property="og:site_name" content="HBL"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Planerna på stort bostadsområde i Östersundom i stöpet – naturvärden går före byggande"/>
    <meta property="og:description" content="Förvaltningsdomstolen i Helsingfors beslöt på fredag att generalplanen för Östersundom strider mot lagen."/>
  </head>
  <body>
    <article>
      <h1>Planerna på stort bostadsområde i Östersundom i stöpet – naturvärden går före byggande</h1>
      <h2>Förvaltningsdomstolen i Helsingfors beslöt på fredag att generalplanen för Östersundom strider mot lagen.</h2>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">Niclas Lönnqvist</a></address>
      <p>Helsingfors stads omfattande planer på att bygga bostäder i Östersundom fick sig en allvarlig törn på fredag när förvaltningsdomstolen konstaterade att generalplanen är lagstridig. Generalplanen förkastades med hänvisning till naturvärden.</p>
      <p>– Det finns en uppenbar fara att planerade bostadsområden och en omfattande ökning av befolkningen nära Natura 2000-områden försämrar områdets naturvärden, står det i ett pressmeddelande för förvaltningsdomstolen.</p>
      <p>Generalplansområdet är 44,5 kvadratkilometer varav landområdet 39 kvadratkilometer. Generalplansområdet är gemensamt för Helsingfors, Sibbo och Vanda. Totalt har 88 klagomål riktats till förvaltningsdomstolen. Ett bostadsområde för 100 000 invånare har planerats i Östersundom. Området tillhörde till största delen Sibbo fram till 2009.</p>
    </article>
  </body>
</html>