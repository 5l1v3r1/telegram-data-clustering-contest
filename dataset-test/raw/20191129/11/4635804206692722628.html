<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/xiaomi-amazfit-gts-akilli-saat-modeline-titanyum-dokunusu/"/>
    <meta property="og:site_name" content="LOG"/>
    <meta property="article:published_time" content="2019-11-29T11:00:27+00:00"/>
    <meta property="og:title" content="Xiaomi Amazfit GTS akıllı saat modeline “titanyum” dokunuşu"/>
    <meta property="og:description" content="Xiaomi destekli Huami tarafından uzun süre önce tanıtılan Amazfit GTS için Titanyum versiyon tanıtıldı. Saat daha premium hale geldi."/>
  </head>
  <body>
    <article>
      <h1>Xiaomi Amazfit GTS akıllı saat modeline “titanyum” dokunuşu</h1>
      <address><time datetime="2019-11-29T11:00:27+00:00">29 Nov 2019, 11:00</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/xiaomi-amazfit-gts-akilli-saat-modeline-titanyum-dokunusu-2-2-2-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/xiaomi-amazfit-gts-akilli-saat-modeline-titanyum-dokunusu-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/xiaomi-amazfit-gts-akilli-saat-modeline-titanyum-dokunusu-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/xiaomi-amazfit-gts-akilli-saat-modeline-titanyum-dokunusu-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/xiaomi-amazfit-gts-akilli-saat-modeline-titanyum-dokunusu-2.jpg"/>
        </figure>
      </slideshow>
      <p><b>Xiaomi</b> destekli <b>Huami </b>tarafından uzun süre önce tanıtılan Amazfit GTS için Titanyum versiyon tanıtıldı. Saat daha premium hale geldi.</p>
      <p>Apple’ın yeni Series 5 akıllı saat serisi, biliyorsunuz seride ilk defa <b>titanyum</b> gövde ile karşımıza çıktı. Alüminyum, çelik ve seramik yanında sunulan titanyum gövde, genel olarak beğenildi. İşte bu hamle diğer akıllı saat üreticilerinin de titanyum kullanımını artırıyor. Bu konuda daha önce de birçok kez adım atan isimlerden birisi ise <b>Xiaomi</b> destekli <b>Huami</b> firması. Türkiye’de direkt olarak <b>Xiaomi Amazfit GTS</b> adıyla satılan (<i>Son indirimler ile 1.099 TL</i>) akıllı saatin, artık bir titanyum versiyonu da <a href="https://www.gizmochina.com/2019/11/28/amazfit-gts-watch-gets-titanium-edition-priced-at-%C2%A51299-185/">bulunuyor</a>. “Titanium Edition” adıyla gelen yeni versiyon, standart saatten farklı olarak alüminyum değil <b>titanyum kullanılarak üretilmiş bir gövdeye sahip</b>. Bu sayede daha dayanıklı olan model, orijinalden farklı olarak daha kaliteli bir kayışla da geliyor. Saatin gövdesi ve kayışı dışında standart <b>Amazfit GTS</b> ile teknik olarak bir farkı bulunmuyor.</p>
      <p>Hatırlamak adına Apple Watch benzeri kare yapılı bir tasarımla gelen saat, <b>341 ppi 1,65 inç 348×442 piksel AMOLED</b> ekran üstüne kuruluyor. Su geçirmeyen ve NFC’si bulunan saat, birçok alanda aktivite takibi yapabiliyor. Yerleşik olarak GPS+GLONASS desteği bulunan ve kullanıma bağlı olarak tam 14 günlük pil ömrü sunan <b>Amazfit GTS</b>, alüminyum kasasıyla 6 farklı renk seçeneği taşıyor. 9,4 mm kalınlığı ve 24,8 gram ağırlığı bulunan <b>Amazfit GTS, </b>nabız ölçümü de yapabiliyor.</p>
      <h3>Xiaomi Amazfit GTS iddialı bir akıllı saat modeli</h3>
      <p>Saatin hazırlanan titanyum versiyonu ise yaklaşık olarak <b>185 dolar</b> verilmesi gerekiyor. Modelin normal versiyonu ise <b>125 dolardan</b> satılıyor. Bu versiyonun Türkiye’ge gelmesi pek beklenmiyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-s11-plus-ta-periskop-kamera-olmayacak-mi/"/>
      </related>
    </article>
  </body>
</html>