<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/20nci-kattan-cirilciplak-dusmustu-o-cinayette-son-perde-216697h.htm"/>
    <meta property="og:site_name" content="OLAY"/>
    <meta property="article:published_time" content="2019-11-29T11:23:11+00:00"/>
    <meta property="og:title" content="20'nci kattan çırılçıplak düşmüştü... O cinayette son perde!"/>
    <meta property="og:description" content="Süper lüks bir gökdelenin 20'nci katından çırılçıplak bir halde düşen mankenin davasında flaş bir gelişme yaşandı."/>
  </head>
  <body>
    <article>
      <h1>20'nci kattan çırılçıplak düşmüştü... O cinayette son perde!</h1>
      <h2>Süper lüks bir gökdelenin 20'nci katından çırılçıplak bir halde düşen mankenin davasında flaş bir gelişme yaşandı.</h2>
      <address>
        <time datetime="2019-11-29T11:23:11+00:00">29 Nov 2019, 11:23</time>
      </address>
      <p>Hollandalı model Ivana Smit'in ölümü uzun süre dünya basınını meşgul etmişti. Milyoner bir iş insanının dairesinde, üçlü ilişki ve uyuşturucu ile geçen bir gecenin ardınan Ivana, gökdelenin 20'nci katından düşerek hayatını kaybetmişti.<br/><br/>Gazete manşetlerini uzun süre süsleyen ve bir türlü tam olarak aydınlatamayan olayda önemli bir gelişme yaşandı.</p>
      <figure>
        <img src="https://www.olay.com.tr/d/other/5ca1c7be45d2a0296419507c.jpg"/>
      </figure>
      <p>18 yaşındaki manken, bir çiftle gece eğlenmeye çıkmıştı. Sabaha karşı gece kulübünden çıktılar. Zengin çifte ait çok lüks daireye geldiler. 20. kattaki süper lüks dairede üçlü ilişkiye girdiler.<br/><br/>Ancak saatler sonra manken Ivana Smit dairenin balkonundan aşağıya düştü. Altıncı kat çatısında çırılçıplak cesedi bulunan Hollandalı mankenin cesedini, Hollandalı uzmanlar da inceledi.<br/><br/>Malezya'nın başkenti Kuala Lumpur'da 7 Aralık 2017'de ölen manken Smit'in ABD'li zengin Alexander Amado Johnson ve karısı Luna Almaz'la ilişkiye girdiği, düşmeden önce ise hayatını kaybetmiş olduğu belirlendi.<br/><br/>Savcılık, genç kadının ölmemek için direndiğini gösteren kanıtlar olduğunu belirtiyordu. Adli Tıp yetkililerine göre, Smit'in başının arkasında travma izleri vardı. Kollarında da çizikler tespit edilmişti.</p>
      <figure>
        <img src="https://www.olay.com.tr/d/other/5ca1c7c045d2a02964195128.jpg"/>
      </figure>
      <p>18 yaşındaki modelin tırnaklarının arasında ise 45 yaşındaki iş adamı Amado Johnson'ın DNA örneklerine rastlandı.<br/><br/>Hollanda ve Malezya'da yapılan otopsilerde, mankenin vücudunda ecstasy, kokain ve alkol bulundu.<br/><br/>Ayrıca ortaya çıkan güvenlik kamerası görüntülerinde, Johnson'ın Ivana Smit'i kollarından tutarak taşıdığı görülüyordu. İkili, Kuala Lumpur'daki bir kulüpten sabaha karşı 05.22'de çıkıyor.</p>
      <figure>
        <img src="https://www.olay.com.tr/d/other/5ca1c7d745d2a029641954bd.jpg"/>
      </figure>
      <p>Saatler 07.30'u gösterdiğinde ise, Smit erkek arkadaşına bir selfie fotoğraf göndermişti. Polis, iki saat sonra, 10.00 sularında genç mankenin balkondan düştüğünü tahmin ediyordu. Ancak çıplak ceset, saat 15.00 sularına kadar bulunamadı.<br/><br/>Polis ekipleri önce olayı cinayet olarak değelendirmemiş ve bu ihtimali elemişti. Polis ekipleri ve adli tabip, olayda kriminal öğeler olmadığına karar vermişti.<br/><br/>Ancak Ivana'nın annesi karara itiraz ederek temyize gitti. Smit ailesi, kızlarının doğrudan Johnson ve Almaz çifti tarafından öldürüldüğünü savunuyor.</p>
      <figure>
        <img src="https://www.olay.com.tr/d/other/5ca1c7c845d2a02964195216.jpg"/>
      </figure>
      <p>Acılı baba, "Kızımızın oyu 1,81 metre, balkonun bariyerleri ise 1,20 metre. Düşmedi veya atlamadı. Biri attı" ifadesini kullandı. Ayrıca kızının boynunun çevresinde morluklar gördüğünü söyledi.<br/><br/>Kızlarını kaybeden ailenin avukatı, "Elbette ölüler yürüyemez veya düşemez. Birileri onun cesedini aşağıya attı" ifadesini kullandı.<br/><br/>Malezya'daki Yüksek Mahkeme'ye itirazlarını iletti. Mahkeme, olaya karışmış başka kişi ya da kişiler olabileceğine kanaat getirerek yeni bir soruşturma açılmasını hükmetti.</p>
      <figure>
        <img src="https://www.olay.com.tr/d/other/5ca1c7d945d2a02964195552.jpg"/>
      </figure>
      <p>Bunun üzerine polis güçleri de, yeni bir soruşturma açtıklarını ve olayın cinayet olarak değelendirmeye başlanacağını duyurdu.<br/><br/>Polis şefi Huzir Mohamed, olayı soruşturmak için bir ekip oluşturduklarını ve en kısa zamanda aydınlatmak istediklerini doğruladı.<br/><br/>Johnson ve karısı Mart 2018'de Malezya'dan ayrıldı. Teksaslı olan iş adamı, şu anda ABD'de.</p>
      <figure>
        <img src="https://www.olay.com.tr/d/other/5ca1c7d845d2a02964195534.jpg"/>
      </figure>
      <p>31 yaşındaki Luna Almaz ise, Hollandalı mankenin yaşını gizleyip '26 yaşındayım' dediğini söylüyor.<br/><br/>Manken Ivana Smit, Hollanda Sittard'da doğdu. Ancak Malezya'daki büyükanne ve büyükbabasının yanında büyüdü. Genç manken, birçok marka için podyumda yürüdü ve poz verdi.</p>
      <figure>
        <img src="https://www.olay.com.tr/d/other/5ca1c7bf45d2a029641950f8.jpg"/>
      </figure>
      <figure>
        <img src="https://www.olay.com.tr/d/other/5ca1c7d345d2a02964195437.jpg"/>
      </figure>
    </article>
  </body>
</html>