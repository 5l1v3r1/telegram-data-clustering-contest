<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/miha-zaplakao-pred-novinarima-igraci-mu-priredili-iznenadjenje-394041.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-29T11:22:00+00:00"/>
    <meta property="og:title" content="Miha zaplakao pred novinarima, igrači mu priredili iznenađenje!"/>
    <meta property="og:description" content="Kako je najavljivano prethodnih dana, srpski stručnjak se danas obraća javnosti posle izlaska iz bolnice i završena tri ciklusa hemoterapije."/>
  </head>
  <body>
    <article>
      <h1>Miha zaplakao pred novinarima, igrači mu priredili iznenađenje!</h1>
      <h2>Kako je najavljivano prethodnih dana, srpski stručnjak se danas obraća javnosti posle izlaska iz bolnice i završena tri ciklusa hemoterapije.</h2>
      <address><time datetime="2019-11-29T11:22:00+00:00">29 Nov 2019, 11:22</time> by <a rel="author">Darko Mitrović</a></address>
      <p>Popularni Miha je na pres konferenciju došao u društvu doktora Kalva iz specijalne bolnice u Bolonji, gde se lečio od letos kada je ustanovljeno da boluje od leukemije. <br/><br/>Veliku podršku dobijao je Siniša Mihajlović sa svih strana u proteklih nekoliko meseci, a ta podrška je vidljiva i danas. <br/><br/>Njegovi igrači su uvek uz njega, pa ni današnje njegovo obraćanje nisu mogli da propuste, iako ih Miha nije očekivao. <br/><br/><i><b>''Zar nije trebalo da budete na treningu'',</b></i> našalio se Miha kada ih je ugledao. <br/><br/>U ime igrača obratio mu se Džemaili. <br/><br/><b><i>''Želimo da kažemo da ste nam nedostajali i želeli smo da vas iznenadimo, iako znamo da baš i niste zadovoljni sa nama zbog poslednjih utakmica. Samo smo želeli da vam kažemo da smo veoma srećni što vas ovde imamo''</i></b>, poručio je Džemaili. <br/><i><br/></i><i>''Zahvaljujem se svima što su ovde danas i svima koji su mi davali veliku podršku u ovim mesecima. Zahvaljujem se svima, od lekara koji su mi pomagali, do medicinskih sestara. Našao sam i svoje anđele čuvare, koji su mi takođe psihološki pomagali.</i> <i>Hvala mojoj supruzi Arijani koja je zajedno sa mnom prilazila kroz taj strašan period'',</i> poručio je Mihajlović, a onda nije mogao da zadrži suze.<br/><br/><i><b>''Izvinite, emocije su me obuzele. Izvinite što plačem... Pronašao sam neke anđele čuvare, koji su mi psihološki pomogli. Oni su najznačajniji, bez njih ne bih uspeo.<br/></b></i><i><b><br/></b></i><i><b>Biću večno zahvalan. Žao mi je samo što ne mogu sve da ih imenujem. Odmah sam znao da sam u dobrim rukama''</b>,</i> poručio je Miha.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/napad-na-ibrinu-kucu-prijava-za-rasizam-zlatan-ne-haje-samo-on-i-garibaldi-i-buduci-klub-394039.html"/>
        <a href="https://www.sportske.net/vest/medjunarodni-fudbal/razocarani-miha-evo-sta-ce-igraci-morati-da-ucine-393889.html"/>
        <a href="https://www.sportske.net/vest/transferi/miha-naredio-tri-pojacanja-prva-meta-argentinac-393820.html"/>
        <a href="https://www.sportske.net/vest/medjunarodni-fudbal/miha-ce-ipak-u-petak-pred-novinare-a-danas-je-italijom-odjeknula-poruka-njegovog-velikog-prijatelja-393804.html"/>
        <a href="https://www.sportske.net/vest/medjunarodni-fudbal/to-je-pravi-miha-bice-danas-frke-u-trening-centru-bolonje-393766.html"/>
      </related>
    </article>
  </body>
</html>