<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129229-Stara-sie-odzyskac-prawo-jazdy-Zdawal-egzamin-162-razy.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-29T11:50:48+00:00"/>
    <meta property="og:title" content="Stara się odzyskać prawo jazdy. Zdawał egzamin 162 razy"/>
    <meta property="og:description" content="Kierowca, który piętnaście lat temu stracił uprawnienia do kierowania pojazdami podchodził do egzaminu teoretycznego na prawo jazdy już 162 razy."/>
  </head>
  <body>
    <article>
      <h1>Stara się odzyskać prawo jazdy. Zdawał egzamin 162 razy</h1>
      <address><time datetime="2019-11-29T11:50:48+00:00">29 Nov 2019, 11:50</time> by <a rel="author">adm</a></address>
      <p>
        <b>Kierowca, który piętnaście lat temu stracił uprawnienia do kierowania pojazdami podchodził do egzaminu teoretycznego na prawo jazdy już 162 razy.</b>
      </p>
      <p>Jak informuje Radio Łódź, kierowca, który podchodził do egzaminu teoretycznego 162 razy, miał już kiedyś prawo jazdy. - To jest rzecz nawet troszkę trudna do zrozumienia, że ta osoba kiedyś poruszała się w ruchu drogowym. Być może dla rekordzistów warto by było wprowadzić obostrzenia. Np. przy co trzecim, czy co piątym niezdanym egzaminie, odsyłać ich na kolejne szkolenie teoretyczne - powiedział Dariusz Misztal, dyrektor WORD w Piotrkowie Trybunalskim.</p>
      <p>162 podejścia do egzaminu teoretycznego to jedyny taki wynik w historii piotrkowskiego WORD-u. Inni rekordziści mieszczą się w średniej krajowej i mają na koncie kilkanaście podejść.</p>
      <p>Osoby podchodzące do egzaminu na prawo jazdy losują zestaw pytań i odpowiadają na nie na stanowisku komputerowym. Większość kandydatów, w najgorszym wypadku, zdają go maksymalnie w kilkunastu próbach.</p>
    </article>
  </body>
</html>