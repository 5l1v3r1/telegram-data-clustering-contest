<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/inflazione-italia-ferma-a-novembre-salgono-prezzi-prodotti-alimentari"/>
    <meta property="og:site_name" content="FinanzaOnline"/>
    <meta property="article:published_time" content="2019-11-29T11:23:00+00:00"/>
    <meta property="og:title" content="Inflazione Italia ferma a novembre, salgono prezzi prodotti alimentari"/>
    <meta property="og:description" content="L'inflazione accelera leggermente in scia all'aumento dei prezzi dei beni alimentari e di quelli dei beni non durevoli. in Italia A novembre l’indice nazionale dei prezzi al consumo per l’intera …"/>
  </head>
  <body>
    <article>
      <h1>Inflazione Italia ferma a novembre, salgono prezzi prodotti alimentari</h1>
      <address><time datetime="2019-11-29T11:23:00+00:00">29 Nov 2019, 11:23</time> by <a rel="author">Titta Ferraro</a></address>
      <p>L’inflazione accelera leggermente in scia all’aumento dei prezzi dei beni alimentari e di quelli dei beni non durevoli. in Italia A novembre l’indice nazionale dei prezzi al consumo per l’intera collettività (NIC), al lordo dei tabacchi, registra una variazione nulla su base mensile e un aumento dello 0,4% su base annua (da +0,2% del mese precedente). La lieve accelerazione dell’inflazione, rimarca l’Istat, è imputabile prevalentemente ai prezzi dei Beni alimentari lavorati (che passano da +0,3% a +1,1%), a quelli dei Beni non durevoli (da +0,3% a +0,8%) e alla riduzione della flessione dei prezzi dei Beni durevoli (da -0,9% a -0,1%); tali andamenti sono stati solo in parte compensati dal rallentamento dei prezzi dei Servizi relativi ai trasporti (da +1,8% a +1,3%). L’“inflazione di fondo”, al netto degli energetici e degli alimentari freschi, e quella al netto dei soli beni energetici accelerano entrambe da +0,7% a +1,0%.</p>
    </article>
  </body>
</html>