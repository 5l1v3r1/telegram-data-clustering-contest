<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090805245/%D8%AA%D8%A7%DA%A9%DB%8C%D8%AF-%D8%A7%D9%85%D8%A7%D9%85-%D8%AC%D9%85%D8%B9%D9%87-%D8%A7%DB%8C%D9%84%D8%A7%D9%85-%D8%A8%D8%B1-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AA%D9%88%D8%A7%D9%86-%D8%AF%D8%A7%D8%AE%D9%84%DB%8C-%D8%A8%D8%B1%D8%A7%DB%8C-%D8%AD%D9%84-%D9%85%D8%B4%DA%A9%D9%84%D8%A7%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-29T11:16:13+00:00"/>
    <meta property="og:title" content="تاکید امام جمعه ایلام بر استفاده از توان داخلی برای حل مشکلات اقتصادی"/>
    <meta property="og:description" content="ایسنا/ایلام امام جمعه ایلام بر ضرورت استفاده ار توان داخلی برای حل مشکلات اقتصادی تاکید کرد."/>
  </head>
  <body>
    <article>
      <h1>تاکید امام جمعه ایلام بر استفاده از توان داخلی برای حل مشکلات اقتصادی</h1>
      <address><time datetime="2019-11-29T11:16:13+00:00">29 Nov 2019, 11:16</time> by <a rel="author">مجید کیان</a></address>
      <p>ایسنا/ایلام امام جمعه ایلام بر ضرورت استفاده ار توان داخلی برای حل مشکلات اقتصادی تاکید کرد.</p>
      <p> حجت الاسلام والمسلمین "الله‌نور کریمی‌تبار" در خطبه‌های این هفته نماز جمعه با بازخوانی بیانات مقام معظم رهبری در دیدار با بسیجیان اظهار کرد: در این دیدار رهبری از مردم سپاسگزاری کردند که بار دیگر در راهپیمایی بر ضد آشوبگران اقتدار ایران اسلامی را نشان دادند.<br/>وی با بیان اینکه ایران اسلامی نشان داد آشوبگران اجاره‌ای نمی‌توانند اهداف استکبار را محقق کنند، گفت :استکبار جهانی بار دیگر ناامید شد و مردم به منافقین و سلطنت‌طلبان پیام دادند که نخواهند توانست به اهداف خود برسند چون سابقه آنها برای ملت ایران کاملا مشخص است.<br/>امام جمعه ایلام گفت : برای حل مشکلات کشور راهبرد مذاکره به تنهایی پاسخگو نیست بلکه باید از ظرفیت‌ها و توان داخلی استفاده کردو اگر تولید داخلی رونق پیدا کند اشتغال ایجاد و تورم مهار خواهد شد.<br/>کریمی‌تبار تاکید کرد: باید نقدینگی را به سمت تولید کشاند و از توان داخلی برای این مهم استفاده کرد و از توان دانش آموختگان در این زمینه بهره گرفت.<br/>امام جمعه ایلام ادامه داد: متاسفانه قوانین دست و پاگیر تولیدکنندگان را از تولید پشیمان می کند که نیاز دارد در این قوانین بازنگری شود.<br/>کریمی تبار با اشاره به سالروز شهادت شهید مدرس گفت: مدرس به مجلس زینت بخشید و الگویی ماندگار برای نمایندگی است.<br/>وی تصریح کرد: مجلس قوی‌ترین تکیه گاه ملت است و با توجه به انتخابات آینده  کسانی که قصد حضور در رقابت‌ انتخاباتی دارند باید در تراز انقلاب انقلاب اسلامی عمل کنند.<br/> امام جمعه ایلام تاکید کرد: این انتخابات با حضور همه سلیقه‌ها انتخاباتی پرشور خواهد بود.<br/>وی با اشاره به روز معلول گفت: معلولان نیازمند تکریم هستند که امیدواریم هم متولیان و هم مردم به این موضوع توجه داشته باشند.<br/>انتهای پیام</p>
    </article>
  </body>
</html>