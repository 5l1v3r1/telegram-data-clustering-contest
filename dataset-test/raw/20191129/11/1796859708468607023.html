<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/it-industry/glava-xiaomi-rozkriv-sekret-nizkoji-cini-svojih-smartfoniv-50056448.html"/>
    <meta property="og:site_name" content="НВ"/>
    <meta property="article:published_time" content="2019-11-29T11:33:00+00:00"/>
    <meta property="og:title" content="Ми не жадібні. Глава Xiaomi розкрив секрет низької ціни своїх смартфонів"/>
    <meta property="og:description" content="Засновник і виконавчий директор Xiaomi Лей Цзюнь зізнався, скільки компанія заробляє на своїх смартфонах."/>
  </head>
  <body>
    <article>
      <h1>Ми не жадібні. Глава Xiaomi розкрив секрет низької ціни своїх смартфонів</h1>
      <h2>Засновник і виконавчий директор Xiaomi Лей Цзюнь зізнався, скільки компанія заробляє на своїх смартфонах.</h2>
      <address><time datetime="2019-11-29T11:33:00+00:00">29 Nov 2019, 11:33</time> by <a rel="author">Антон Ходоренко</a></address>
      <p>За його словами, секрет невисоких цін <a href="https://www.gizchina.com/2019/11/28/xiaomi-ceo-reveals-the-secret-behind-its-cheap-smartphones/">полягає</a> в тому, що прибуток компанії становить від 8 до 9 відсотків.</p>
      <p>Оголошуючи фінансові результати третього кварталу цього року, генеральний директор Xiaomi Лей Цзюнь сказав: «я думаю, маржа на рівні 8−9% дуже невисока, а оскільки наша модель продажів заснована на електронній комерції, ціна, яку буде платити кінцевий покупець, буде дуже низькою».</p>
      <p>«Наш чистий прибуток дуже невеликий, а ланцюг посередників дуже короткий, тому фінальна ціна товарів на роздрібному ринку залишається досить привабливою для клієнтів», — заявив Лей Цзюнь.</p>
      <p>При цьому він вважає, що Xiaomi зможе поєднувати конкурентоспроможну ціну з високою продуктивністю свого обладнання. Xiaomi також має намір зберегти свою стратегію продажів навіть з приходом 5G.</p>
      <p>При цьому, на думку генерального директора Xiaomi, середня ціна смартфонів на ринку все ж стане вище в міру того, як на зміну зв’язку четвертого покоління прийдуть мережі 5G.</p>
      <p>Раніше <b>НВ</b> повідомляло, що глава Xiaomi Лей Цзюнь заявив, що всі нові гаджети компанії, дорожчі за $ 285, <a href="https://techno.nv.ua/ukr/it-industry/generalniy-direktor-xiaomi-anonsuvav-smartfoni-z-5g-deshevshe-300-50053774.html">будуть підтримувати технологію 5G</a>. Він також додав, що наступного року планується анонсувати не менш ніж 10 смартфонів 5G.</p>
      <p>Xiaomi має намір активно продавати 5G в наступному році, оскільки вважає, що це приносить низку переваг. Бренд уже запустив стратегію 5G + інтернет речей, щоб прискорити розробку та впровадження використання своїх служб розумного будинку.</p>
    </article>
  </body>
</html>