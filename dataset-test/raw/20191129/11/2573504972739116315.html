<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/232623/uomini-e-donne-fabrizio-baldassarre-racconta-come-nata-la-relazione-con-muriel-bassi/"/>
    <meta property="og:site_name" content="KontroKultura"/>
    <meta property="article:published_time" content="2019-11-29T11:40:09+00:00"/>
    <meta property="og:title" content="Uomini e Donne: Fabrizio Baldassarre racconta com’è nata la relazione con Muriel Bassi"/>
    <meta property="og:description" content="Fabrizio Baldassarre ha raccontato com’è nata la storia d’amore tra lui e Muriel Bassi. Ecco le sue dichiarazioni Uomini e Donne: Fabrizio e Muriel stanno insieme Fabrizio Baldassarre e Muriel Bassi sono stati due ex corteggiatori di Uomini e Donne. Lei ha corteggiato Andrea Zelletta, ma le continue liti l’hanno portata ad eliminarsi dal programma. […]"/>
  </head>
  <body>
    <article>
      <h1>Uomini e Donne: Fabrizio Baldassarre racconta com’è nata la relazione con Muriel Bassi</h1>
      <address><time datetime="2019-11-29T11:40:09+00:00">29 Nov 2019, 11:40</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Fabrizio Baldassarre ha raccontato com’è nata la storia d’amore tra lui e Muriel Bassi. Ecco le sue dichiarazioni</h3>
      <h3>Uomini e Donne: Fabrizio e Muriel stanno insieme</h3>
      <p><b>Fabrizio Baldassarre e Muriel Bassi</b> sono stati due ex corteggiatori di <b>Uomini e Donne</b>. Lei ha corteggiato <b>Andrea Zelletta</b>, ma le continue liti l’hanno portata ad eliminarsi dal programma. Lui, invece, ha un percorso più lungo e non solo a <i>Uomini e Donne</i>.</p>
      <p>Qualche anno fa <b>Fabrizio</b> è andato a corteggiare <b>Sabrina Ghio</b> e, nonostante un’iniziale <i>feeling</i>, la tronista ha poi scelto di eliminarlo. Recentemente è tornato nel programma per <b>Angela Nasti</b>, ma anche con lei le cose non sono andate bene. Poi, la redazione ha deciso di prenderlo come uno dei tentatori della seconda edizione di <i>Temptation Island Vip </i>dove l’abbiamo visto interagire con <b>Chiara Esposito</b> in un paio di esterne ma niente di più.</p>
      <p>In un’intervista, l’ex corteggiatore ha rivelato com’è nata la sua storia con <b>Muriel Bassi</b>. I due ex volti di <i>Uomini e Donne</i> sono stati pizzicati più volte insieme in atteggiamenti intimi, ma non avevano ancora fatto nessuna dichiarazione.</p>
      <h3>Fabrizio Baldassarre: l’amore con Muriel Bassi</h3>
      <p><b>Fabrizio</b> ha rilasciato una lunga intervista a <i>ComingSoon.it</i> e ha rivelato come è nata la storia con <b>Muriel</b>. Innanzitutto lui l’ha vista negli studi di <i>Uomini e Donne</i>:</p>
      <aside>La vidi e dentro di me dissi: “Prima o poi questa ragazza la devo conoscere”, ma è finita lì. Poi quest’estate metto una foto sui social con un’amica che abbiamo in comune e lei ha commentato con degli apprezzamenti. Allora ho detto: “Ca***, le scrivo subito!”</aside>
      <p>Da quel momento hanno iniziato a sentirsi, ma poi <b>Fabrizio</b> è stato preso per fare il tentatore a <i>Temptation Island Vip</i>. Ecco le sue parole:</p>
      <aside>Non potevo dirglielo ovviamente, le ho detto solo che sarei stato impegnato per un periodo e che quindi non potevamo sentirci. Lei aveva capito che dovevo fare qualcosa, ma aveva capito che ci sarebbe stato un seguito e mi ha detto: “Tu fai quello che devi fare, tranquillo, io ti aspetto!”</aside>
      <p>Dopo il programma né <b>Fabrizio</b> e né <b>Muriel</b> avevano intenzione di lasciare perdere questa nuova e particolare conoscenza. Così, hanno deciso di vedersi a Milano e sono stati insieme per tre giorni:</p>
      <aside>Non era una semplice conoscenza o una semplice notte. Entrambi abbiamo sentito qualcosa di diverso da subito. Fino ad oggi è sempre stato un crescere di emozioni: lei è unica, veramente.</aside>
      <p>Che cosa ne pensate di questa nuova coppia?</p>
      <h3>Le dichiarazioni su Sabrina Ghio e Angela Nasti</h3>
      <p><b>Fabrizio</b>, tuttavia, non poteva non ripercorrere il suo percorso da corteggiatore. Ha raccontato che con <b>Sabrina Ghio</b> è stato un appuntamento al buio e ha trovato in lei una donna matura e interessante anche se non era il suo tipo esteticamente. In quell’occasione non si vedeva al di fuori in una relazione con lei. Anche con <b>Angela Nasti</b>, dopo le prime esterne, ha capito che non ci sarebbe stato nulla:</p>
      <aside>Con Angela, invece, mi aveva colpito molto il suo lato estetico. Nelle prime esterne ci siamo trovati benissimo, ma andando avanti riscontravo sempre di più la differenza d’età e la cosa è calata.</aside>
      <p>Che cosa ne pensate delle dichiarazioni di <b>Fabrizio Baldassarre</b>?</p>
    </article>
  </body>
</html>