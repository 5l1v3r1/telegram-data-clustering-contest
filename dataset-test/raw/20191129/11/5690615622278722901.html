<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838523-kreditoram-bankiv-bankrutiv-za-misyats-viplatili-milyard-griven"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T11:24:00+00:00"/>
    <meta property="og:title" content="Кредиторам банків-банкрутів за місяць виплатили мільярд гривень"/>
    <meta property="og:description" content="КИЇВ. 29 листопада. УНН. За жовтень 2019 року виплати кредиторам неплатоспроможних банків становили понад 1 млрд грн. Про це УНН повідомили у пресслужбі …"/>
  </head>
  <body>
    <article>
      <h1>Кредиторам банків-банкрутів за місяць виплатили мільярд гривень</h1>
      <address><time datetime="2019-11-29T11:24:00+00:00">29 Nov 2019, 11:24</time> by <a rel="author">Юлія Шрамко</a></address>
      <p><b>КИЇВ. 29 листопада. УНН.</b> За жовтень 2019 року виплати кредиторам неплатоспроможних банків становили понад 1 млрд грн. Про це <b>УНН</b> повідомили у пресслужбі Фонду гарантування вкладів фізичних осіб.</p>
      <p>"У жовтні 2019 року загальна сума погашених вимог кредиторів неплатоспроможних банків становила 1 151,15 млн грн", - повідомили у Фонді.</p>
      <p>Із загального обсягу коштів для розрахунку з кредиторами неплатоспроможних банків у жовтні на позачергове задоволення вимог забезпечених кредиторів було спрямовано 163,44 млн грн, з них 155,45 млн грн – на погашення вимог НБУ.</p>
      <p>Позачергові виплати НБУ здійснили такі банки:</p>
      <ul>
        <li>АТ "Дельта Банк" - 70,43 млн грн;</li>
        <li>ПАТ "КБ "Надра" - 68,74 млн грн;</li>
        <li>АТ "Єврогазбанк" - 11,89 млн грн;</li>
        <li>АТ "Родовід Банк" - 4,39 млн грн.</li>
      </ul>
      <p>"Усього протягом січня-жовтня 2019 року забезпеченим кредиторам погашено вимог на загальну суму 2 163,68 млн грн (в т.ч. НБУ – 1 912,82 млн грн)", - додали у ФГВФО.</p>
      <p>Загальна сума задоволених за весь час вимог кредиторів неплатоспроможних банків станом на 1 листопада 2019-го становить 41 967,87 млн грн, з яких 10 296,66 млн грн виплачено забезпеченим кредиторам (в т.ч. 9 216,49 млн грн – НБУ), зазначили у Фонді.</p>
      <p>Також зазначається, що за жовтень 2019 року на рахунки банків, що ліквідуються, надійшло 505,8 млн грн, із них 435,1 млн грн – від продажу активів цих банків.</p>
      <p>Нагадаємо, чоловіку повідомили про <a href="https://www.unn.com.ua/uk/news/1831201-choloviku-povidomili-pro-pidozru-za-prisvoyennya-400-tis-grn-fondu-garantuvannya">підозру</a> за присвоєння 400 тис. грн Фонду гарантування вкладів.</p>
    </article>
  </body>
</html>