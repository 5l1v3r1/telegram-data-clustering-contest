<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905742/-medische-staf-wil-n-sterkhouder-klaarstomen-bij-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T11:30:00+00:00"/>
    <meta property="og:title" content="'Medische staf wil één sterkhouder klaarstomen bij Anderlecht'"/>
    <meta property="og:description" content="Frank Vercauteren verwelkomde deze week drie spelers terug op de groepstraining. Adrien Trebel, Vincent Kompany en Philippe Sandler deden weer mee. Volgens"/>
  </head>
  <body>
    <article>
      <h1>'Medische staf wil één sterkhouder klaarstomen bij Anderlecht'</h1>
      <address>
        <time datetime="2019-11-29T11:30:00+00:00">29 Nov 2019, 11:30</time>
      </address>
      <p>
        <b>Frank Vercauteren verwelkomde deze week drie spelers terug op de groepstraining. Adrien Trebel, Vincent Kompany en Philippe Sandler deden weer mee. Volgens <i><a href="https://www.hln.be/sport/voetbal/football-talk-duchatelet-verkoopt-charlton-athletic-hayen-langer-t1-van-stvv-anderlecht-met-of-zonder-kompany-dit-weekend~ab4332e7/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a> </i>probeert de staf één van die drie spelers klaar te stomen.</b>
      </p>
      <p>Trebel was op de sukkel met de meniscus, terwijl Sandler knieproblemen had. Kompany had dan weer een dijblessure. Ze zijn allemaal hersteld, maar de kans is klein dat ze alledrie al gaan meedoen tegen KV Oostende.</p>
      <p>In de loop van vrijdag wordt er getest hoe ze de verhoogde trainingsintensiteit verteren. Pas dan kan Vercauteren beslissen of ze ook in de wedstrijdselectie worden opgenomen. Zeker met Kompany wil Anderlecht geen enkel risico meer nemen. Hij herviel in de bekerwedstrijd tegen Beerschot omdat hij niet voldoende hersteld was van zijn blessure.</p>
      <p>Zeker bij een terugkeer van Trebel zou Anderlecht gebaat zijn tegen KV Oostende. Edo Kayembe kreeg tegen KV Kortrijk namelijk heel wat kritiek te verwerken op zijn positie.</p>
      <aside>Lees meer<br/><a href="https://www.voetbalprimeur.be/nieuws/905708/-boeman-coucke-krijgt-tijdens-kvo-anderlecht-veiligheidsman-aan-zijn-zijde-.html?campname=highlighted-content&amp;camplink=onderaan">'Coucke is persona non grata in Oostende: lijfwacht voor Anderlecht-voorzitter'</a></aside>
    </article>
  </body>
</html>