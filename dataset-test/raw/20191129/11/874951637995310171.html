<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/codemasters-%d0%bf%d1%80%d0%b8%d0%b4%d0%be%d0%b1%d0%b8%d1%85%d0%b0-slightly-mad-studios-323740.html"/>
    <meta property="og:site_name" content="kaldata.com"/>
    <meta property="article:published_time" content="2019-11-29T11:58:03+00:00"/>
    <meta property="og:title" content="Codemasters придобиха Slightly Mad Studios - kaldata.com"/>
    <meta property="og:description" content="Codemasters обявиха официално придобиването на Slightly Mad Studios, студиото зад популярния рейсър Project CARS. Целта на споразумението, гласи"/>
  </head>
  <body>
    <article>
      <h1>Codemasters придобиха Slightly Mad Studios - kaldata.com</h1>
      <address><time datetime="2019-11-29T11:58:03+00:00">29 Nov 2019, 11:58</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>Codemasters обявиха официално придобиването на Slightly Mad Studios, студиото зад популярния рейсър Project CARS. Целта на споразумението, гласи прес-съобщението по повод придобиването е създаването на „глобален лидер в жанра на рейсинг игрите“. Codemasters са студиото зад игрите от сериите Formula 1, GRID и DIRT, като към момента наброява близо 700 души. Очаква се след сливането на двете компании, шефовете на Slightly Mad Studios и Codemasters, съответно Йън Бел и Франк Сагниър, да запазят позициите си. Codemasters подсказват и за първия евентуален проект на двете студиа, вече обединени в една компания – „все още неназован холивудски блокбастър“.</p>
      <p>„За нас е удоволствие да привлече един толкова невероятен екип от разработчици на рейсиннг игри към семейството на Codemasters и това несъмнено ни позиционира като глобален лидер в разработката на рейсинг игри“, споделя Сагниър. „Споделяме същата страст и визия, и нашето ново партньорство ще подпомогне растежа ни. С пристигането на повече стрийминг услуги на пазара и следващото поколение игрови конзоли, които очакваме през 2020, сега е идеалния момент за Codemasters да направи своята следваща стъпка“.</p>
    </article>
  </body>
</html>