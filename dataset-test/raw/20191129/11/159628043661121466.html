<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/denizli-buyuksehir-belediyesi-meslek-edindirme-kurs-merkezlerine-devam-eden-kadinlar-memnun-hem-sosyallesiyor-hem-kazaniyorlar/"/>
    <meta property="og:site_name" content="Denizli Haber"/>
    <meta property="article:published_time" content="2019-11-29T11:08:00+00:00"/>
    <meta property="og:title" content="Kadınlar DENMEK kurslarından memnun"/>
    <meta property="og:description" content="Denizli Büyükşehir Belediyesi Meslek Edindirme Kurs Merkezleri (DENMEK) bünyesinde açılan ücretsiz kurslarda eğitim görüp el emeği göz nuru eserler üreten kadınlar hem sosyalleşip hem de aile bütçelerine katkı sağlıyor."/>
  </head>
  <body>
    <article>
      <h1>Kadınlar DENMEK kurslarından memnun</h1>
      <h2>Denizli Büyükşehir Belediyesi Meslek Edindirme Kurs Merkezleri (DENMEK) bünyesinde açılan ücretsiz kurslarda eğitim görüp el emeği göz nuru eserler üreten kadınlar hem sosyalleşip hem de aile bütçelerine katkı sağlıyor.</h2>
      <address><time datetime="2019-11-29T11:08:00+00:00">29 Nov 2019, 11:08</time> by <a rel="author">Haber Merkezi</a></address>
      <p>Denizli Büyükşehir Belediyesi Meslek Edindirme Kurs Merkezleri (DENMEK) kentin 7 farklı noktasındaki tesislerde ücretsiz kurslar vermeye devam ediyor. Kurslara katılan kursiyerler hem öğreniyor, hem üretiyor, hem de ürettikleri ürünleri, Denizli Büyükşehir Belediyesi Sanat Merkezi içerisinde yer alan DENMEK El Sanatları Satış Merkezi’nde satarak aile bütçelerine de katkı sağlıyor.</p>
      <p>Bir süre önce başlayan DENMEK’te ebru, kaligrofi, dikiş, halı kilim, tel kırma, dantel, saç aklama, örgü, seramik, tığ örgü çanta, dekoratif ahşap süsleme, tezhip, kağıt rölyef, takı tasarımı, hüsn’i hat, geleneksel Türk el nakışı, çini ve cam boncuk gibi 32 farklı branşta ücretsiz kurslar devam ediyor. Kurslara katılan kadınlar hizmetten oldukça memnun olduklarını belirtiyor, kurslar sayesinde hem sosyal hayatlarına yeni bir renk geldiğini hem de ürettikleri ürünlerle aile bütçelerine katkıda bulunduklarını ifade ediyor.</p>
      <p><b>TERAPİ GİBİ</b><br/>Kursların terapi gibi geldiğini kaydeden kadınlar Büyükşehir Belediyesi bünyesindeki Tarihi Nuzhet Sürücü Evi, Atalar Evleri, Yenişehir Seramik Atölyesi, Yenişehir El Sanatları ve El Becerileri Kurs Merkezi, Gerzele El Sanatları ve El Becerileri Kurs Merkezi, Sosyal Yaşam ve Kültür Merkezi ile Bağbaşı El Becerileri ve Kurs Merkezi olmak üzere toplam 7 farklı noktada uzman eğitimciler eşliğinde el emeği göz nuru eserler üretiyor.</p>
      <p>
        <b>HEM ÜRETİYOR HEM DE EV EKONOMİSİNE KATKI KOYUYORLAR</b>
      </p>
      <figure>
        <img src="https://www.denizlihaber.com/medya/2019/11/denizli-denmek-kadinlar-emel.jpg"/>
      </figure>
      <p><b>Emel Akın</b>: “İki senedir bu kursa katılıyorum. Kursumuz çok güzel, eğlenceli ve zevkle yapıyorum. Ev hanımıyım, hobi olarak buraya geliyorum. İsteyen arkadaşlarım olursa ürünlerimi yapıyorum. Hobi olarak başladım şu anda kazançta sağlıyorum.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-hilal.jpg"/>
      </figure>
      <p><b>Hilal Tanrıöven</b>: “İki yıldır kursa katılıyorum. Büyükşehir Belediyesinin sağladığı böyle imkânlar var. Ev hanımlarına tavsiye ediyorum. Ürettiğimiz ürünleri hem evimize yaptık hem de satış imkânımız oldu. Ayrıca Büyükşehir Belediyesi tarafından açılan DENMEK El Sanatları Satış Merkezi’ne de ürün veriyoruz, yaptığımız işleri orada da satılıyor. Büyükşehir Belediyemize teşekkür ediyoruz.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-zehra-gungor.jpg"/>
      </figure>
      <p><b>Zehra Güngör:</b> “Emekli oldum. Evde boş zamanlarımı değerlendirmek üzere Büyükşehir Belediyesinin açmış olduğu birçok kurstan yararlanıyorum ve memnunum. Burada çok güzel vakit geçiyor. Sosyalleşiyoruz, çevremiz genişliyor. Kimi arkadaşlarımız geliştirip satış yaparak gelir elde ediyor. Bizlere böyle imkanlar sağladığı için Büyükşehir Belediyemize çok teşekkür ediyorum.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-lale-nazmiye.jpg"/>
      </figure>
      <p><b>Lale Çelik:</b> “28 senelik öğretmenlik hayatım sonrasında emekliye ayrıldım ama boş durmak istemiyorum, öğrenmek çok güzel. Yeteneklerinizi keşfetmek, vaktinizi güzel geçirmek, yeni öğrendiğiniz şeyleri başkalarıyla paylaşmak ve sosyalleşmek açısından Denizli Büyükşehir Belediyesinin bu kurslarını çok faydalı buluyorum.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-z%C3%BClfiye.jpg"/>
      </figure>
      <p><b>Zülfiye Muharremova:</b> “Azeri uyrukluyum. Bu kurslara katılmak çok güzel, yeni arkadaş çevresi ediniyorum. El becerileri öğreniyorum. Hocamızı da çok sevdim, arkadaşlarım sıcak kanlı. Denizli Büyükşehir Belediyesine teşekkürlerimi bildiririm. Çok memnunuz.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-hale.jpg"/>
      </figure>
      <p><b>Hale Nur Altsoy:</b> “Boş vakitlerimi böyle kurslarla değerlendiriyorum. Burası benim için bir yuva, arkadaşlarla hoş vakitler geçiriyoruz. Hem terapi, hem sağlık ve ruh sağlığı açısından çok mutlu olduğum bir yer. Denizli Büyükşehir Belediyesine çok teşekkür ederim.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-parlay.jpg"/>
      </figure>
      <p><b>Parlay Özer:</b> “Geçen yıldan beri bu kursa devam ediyorum. Burada çok mutluyum. Burada huzuru buldum diyebilirim. Arkadaşlarımız çok iyi, öğretmenimiz çok iyi, çok yardımcı oluyorlar. Böyle imkanlar sağladıkları için Büyükşehir Belediyemize çok teşekkür ediyorum.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-zehra.jpg"/>
      </figure>
      <p><b>Zehra Çakaz Uzkuç:</b> “Hobi olarak kursa geliyorum ve çok keyif alıyorum. Herkese tavsiye ederim. Meslek olarak da yapılabilir. Çok memnunum böyle bir hizmetten dolayı Büyükşehir Belediyemize çok teşekkür ediyorum.”</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-feride.jpg"/>
      </figure>
      <p><b>Feride Güngör:</b> “Cam sanatında Büyükşehir Belediyesinin kurslarını duyunca gelmek istedim ve o şekilde başladım. Bu 2. senem, gayet güzel ve zevkli. Derslerimiz eğlenceli bir şekilde geçiyor. Çok güzel, sıcak, samimi bir ortam var. Cam sanatının inceliklerini öğreniyoruz. Denizli Büyükşehir Belediyesinin kurslarını takdir ediyorum.”</p>
      <p><b>BAŞKAN OSMAN ZOLAN: “EL SANATLARI YAŞATILIYOR”</b><br/>Denizli Büyükşehir Belediye Başkanı Osman Zolan, belediyelerin görevinin sadece alt ve üst yapı çalışmaları yapmak olmadığını aynı zamanda kültürel değerlere de sahip çıkarak vatandaşların sosyal alanda da kendilerini geliştirmelerine imkan sağlamak olduğunu belirtti.</p>
      <figure>
        <img src="https://www.denizlihaber.com/medya/2019/11/denizli-denmek-kadinlar-zolan.jpg"/>
      </figure>
      <p>Büyükşehir Belediyesinin tarihe, sanata ve kültüre her zaman sahip çıktığını kaydeden Büyükşehir Belediye Başkanı Osman Zolan, “El sanatlarımızın yaşayarak gelecek nesillere aktarılması çok önemli. Ücretsiz kurslarımızda bu değerlerimiz yaşatılıyor, geleceğe aktarılıyor. Ayrıca hanım kardeşlerimiz el emeği göz nuru eserlerini de satarak ev ekonomilerine katkı sağlıyor. Emek veren,katkı sağlayan ve bizlere güvenerek kurslarımıza katılan herkese çok teşekkür ederim” ifadelerini kullandı.</p>
    </article>
  </body>
</html>