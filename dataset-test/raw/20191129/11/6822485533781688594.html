<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980908022.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-29T11:14:00+00:00"/>
    <meta property="og:title" content="ثبت ۵۸ هزار اعتراض در سایت عدم دریافت یارانه"/>
    <meta property="og:description" content="به گزارش تسنیم، حسین میرزایی با بیان اینکه پس از واریز کمک های معیشتی به حساب مردم، کمتر از پنج میلیون درخواست برای واریز ثبت شده است، گفت: البته در این میان بیش از ده درصد از درخواست ها مربوط به افرادی است که سرپرست خانوار نیستند و تعداد رکوردهای تکراری نیز بسیار زیاد است یعنی افرادی که درخواست خود را ثبت کردند و مجددا اطلاعات خودشان را نقض کردند."/>
  </head>
  <body>
    <article>
      <h1>ثبت ۵۸ هزار اعتراض در سایت عدم دریافت یارانه</h1>
      <address>
        <time datetime="2019-11-29T11:14:00+00:00">29 Nov 2019, 11:14</time>
      </address>
      <p>سخنگوی ستاد مشمولین کمک معیشتی دولت گفت تاکنون ۵۸ هزار درخواست با پذیرش تعهدات در سایت اعتراض به عدم دریافت یارانه حمایتی ثبت شده است که یکی از این تعهدات پذیرش بررسی زیرسیستمی اطلاعات بانکی مردم است.</p>
      <p>به گزارش تسنیم، حسین میرزایی با بیان اینکه پس از واریز کمک های معیشتی به حساب مردم، کمتر از پنج میلیون درخواست برای واریز ثبت شده است، گفت: البته در این میان بیش از ده درصد از درخواست ها مربوط به افرادی است که سرپرست خانوار نیستند و تعداد رکوردهای تکراری نیز بسیار زیاد است یعنی افرادی که درخواست خود را ثبت کردند و مجددا اطلاعات خودشان را نقض کردند.<br/> </p>
      <p>وی بیان کرد: از چهارشنبه سامانه hemayat.mcls.gov.ir قابل دسترسی بوده و مردم نباید به سایتی غیر از این سامانه مراجعه کنند و تاکنون 58 هزار درخواست با پذیرش تعهدات در سامانه ثبت شده است که یکی از این تعهدات پذیرش بررسی زیرسیستمی اطلاعات بانکی مردم است.</p>
      <p>سخنگوی ستاد مشمولین کمک معیشتی دولت با تصریح بر اینکه ثبت درخواست رسیدگی به دریافت کمک معیشتی را بسیار سهل الوصول کرده ایم، عنوان کرد: این سامانه بسیار کاربر پسند است و افراد با دانش حداقلی و کمترین مراحل می توانند درخواست خود را ثبت کنند و ظرف سه هفته آتی، جواب نهایی رسیدگی به این مهم به آن ها داده خواهد شد.</p>
      <p>وی اشاره کرد: کسانی می تواند به سامانه ذکر شده مراجعه کنند که کد رهگیری از دستور *6369# دریافت کرده باشند. کسانی که قبلا از دریافت یارانه انصراف داده بودند، باید به دفاتر پلیس 10 + مراجعه و ثبت نام کنند و با مراجعه به بانک، افتتاح حساب کنند و در نهایت لیست پایش اقتصادی شوند و در صورت داشتن شرایط، یارانه و پول کمک معیشتی را دریافت خواهند کرد.</p>
      <p>حسین میرزایی در درباره علت واریز نشدن کمک معیشتی به برخی از افرادی که مستحق بوده اند، گفت: تعریف استحقاق یک تعریف واحد نیست زیرا فردی اموال زیادی دارد ادعا می کند مستحق است و فردی با شرایط مالی پایین تر نیز همین ادعا را مطرح می کند. بر اساس شاخص هایی که مطرح شده است این کمک معیشتی پرداخت شده است و کسانی که این پول برای آن ها واریز نشده است به این معنی است که باید بررسی بیشتری صورت بگیرد و پس از دسترسی به حساب های بانکی و در صورت نیازمند بودن، پرداخت انجام خواهد شد.</p>
    </article>
  </body>
</html>