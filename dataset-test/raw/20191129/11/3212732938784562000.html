<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/son-dakika-bakan-gul-den-alevi-ailenin-evine-isaret-konulmasi-olayiyla-ilgili-aciklama-110106194049"/>
    <meta property="og:site_name" content="Mynet Haber"/>
    <meta property="article:published_time" content="2019-11-29T11:23:51+00:00"/>
    <meta property="og:title" content="Son dakika: Bakan Gül'den Alevi ailenin evine işaret konulması olayıyla ilgili açıklama"/>
    <meta property="og:description" content="Son dakika haberine göre Adalet Bakanı Abdülhamit Gül, İzmir'de Alevi ailenin evine işaret koyulması olayıyla ilgili olarak &quot;Bu işi yapan ya da yaptıranların, kişi ya da kişilerin tespiti yönünde titiz bir çalışma devam etmektedir.&quot; açıklamasını yaptı."/>
  </head>
  <body>
    <article>
      <h1>Son dakika: Bakan Gül'den Alevi ailenin evine işaret konulması olayıyla ilgili açıklama</h1>
      <h2>Son dakika haberine göre Adalet Bakanı Abdülhamit Gül, İzmir'de Alevi ailenin evine işaret koyulması olayıyla ilgili olarak "Bu işi yapan ya da yaptıranların, kişi ya da kişilerin tespiti yönünde titiz bir çalışma devam etmektedir." açıklamasını yaptı.</h2>
      <address><time datetime="2019-11-29T11:23:51+00:00">29 Nov 2019, 11:23</time> by <a rel="author">Mynet</a></address>
      <p>İzmir'de Alevi ailenin evine işaret koyulması olayıyla ilgili olarak Adalet Bakanı Abdulhamit Gül, şunları ifade etti:</p>
      <p>"Olay esnasından itibaren İzmir Cumhuriyet Başsavcılığımız soruşturma açmıştır ve kolluk kuvvetlerimiz de her türlü incelemesini yapmaktadır. Bu işi yapan ya da yaptıranların, kişi ya da kişilerin tespiti yönünde titiz bir çalışma devam etmektedir.</p>
      <p>Türkiye'de Alevisi, Sünnisi, Türk'ü, Kürt'ü ile 82 milyon hep birlikte kardeşiz. Hiçbir evimizin huzurunu hiç kimse bozamaz ve hiçbir kimse mezhebinden, inancından, düşüncesinden, yaşam tarzından dolayı başka bir muameleye de tabi tutulamaz. Türkiye bir hukuk devletidir. Bu tür fiillere karşı gereken her zaman en ağır şekilde elbette karşılığını bulacaktır. O eve yazılan yazı hepimizin evine yazılan yazıdır. Çünkü Türkiye 82 milyon hepimizin evidir."</p>
    </article>
  </body>
</html>