<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pressfire.no/nyheter/PC/14853/codemasters-kjper-project-cars-studioet"/>
    <meta property="og:site_name" content="PressFire.no"/>
    <meta property="article:published_time" content="2019-11-29T11:42:00+00:00"/>
    <meta property="og:title" content="Codemasters kjøper «Project Cars»-studioet"/>
    <meta property="og:description" content="- Deler lidenskap for kjørespill."/>
  </head>
  <body>
    <article>
      <h1>Codemasters kjøper «Project Cars»-studioet</h1>
      <h2>- Deler lidenskap for kjørespill.</h2>
      <address><time datetime="2019-11-29T11:42:00+00:00">29 Nov 2019, 11:42</time> by <a rel="author">Jarle Hrafn Grindhaug</a></address>
      <p>(PressFire.no): Det er åpenbart at Codemasters satser tungt på bilspill – de har allerede flere serier i katalogen sin og nå tar de nok et steg for å styrke posisjonen som gigant innen kjørespill.</p>
      <p>
        <b>De kjøper nå «Project Cars»-studioet Slightly Mad Studios – et studio som i sin tid utviklet «Shift»-spillene for Electronic Arts.</b>
      </p>
      <p>I senere tid har de imidlertid blitt mer kjent for sine bidrag til simulatorsjangeren med «Project Cars» - et spill som imponerte da det første spillet ble lansert i 2015.</p>
      <p>I ettertid har de sluppet en oppfølger og jobber for tiden med nye «Project Cars»-spill - i tillegg til å annonsere en ny konsoll, som ikke blir nevnt i pressemeldingen.</p>
      <p>
        <b>Codemasters-sjef Frank Sagnier sier i pressemeldingen at de deler samme lidenskap med Slightly Mad Studios og tror at kjøpet vil akselerere veksten.</b>
      </p>
      <p>Ian Bell fra Slightly Mad Studios mener at den kombinerte stallen av kjørespill er noe bransjen misunner dem og at de nå kan lære av hverandre, kombinere ressurser og utnytte teknologi.</p>
      <p>Codemasters gir allerede ut «Grid», «F1», «Dirt», «Dirt Rally» «Onrush» og «Micromachines».</p>
      <p>Ifølge kilder til <a href="https://www.thesixthaxis.com/2019/11/29/codemasters-buy-project-cars-developer-slightly-mad-studios/">TSA </a>skal Codemasters ha punget ut rundt 30 millioner dollar for studioet.</p>
      <p>Det er foreløpig ukjent når det skal slippes et nytt «Project Cars»-spill.</p>
      <h4>På forsiden nå</h4>
      <figure>
        <img src="https://www.pressfire.no/image//article/14000/14861/article_top_1.jpg"/>
      </figure>
      <h3>
        <a href="https://www.pressfire.no/nyheter/PC/14861/to-spillere-streamet-til-sammen-1167-timer-med-spilling-i-november">To spillere streamet til sammen 1167 timer med spilling i november</a>
      </h3>
      <p>Satte rekord.</p>
      <p>
        <a href="https://www.pressfire.no/nyheter/PC/14861/to-spillere-streamet-til-sammen-1167-timer-med-spilling-i-november">Les mer</a>
      </p>
      <figure>
        <img src="https://www.pressfire.no/image//article/14000/14862/article_medium_1.jpg"/>
      </figure>
      <h3>
        <a href="https://www.pressfire.no/nyheter/PC/14862/starship-trooper-gjenoppstr-som-strategispill">«Starship Troopers» gjenoppstår som strategispill</a>
      </h3>
      <p>
        <a href="https://www.pressfire.no/nyheter/PC/14862/starship-trooper-gjenoppstr-som-strategispill">Les mer</a>
      </p>
      <figure>
        <img src="https://www.pressfire.no/image//article/14000/14860/article_medium_1.jpg"/>
      </figure>
      <h3>
        <a href="https://www.pressfire.no/nyheter/PC/14860/quantic-dream">«Heavy Rain»- og «Detroit Become Human»-studioet delvis frikjent i trakasseringssak</a>
      </h3>
      <p>
        <a href="https://www.pressfire.no/nyheter/PC/14860/quantic-dream">Les mer</a>
      </p>
      <figure>
        <img src="https://www.pressfire.no/image//article/14000/14859/article_medium_1.jpg"/>
      </figure>
      <h3>
        <a href="https://www.pressfire.no/nyheter/PC/14859/riot-punger-ut-minst-90-millioner-i-forliket-etter-kjnnsdiskriminering">Riot punger ut minst 90 millioner i forliket etter kjønnsdiskriminering</a>
      </h3>
      <p>Skal fordeles mellom rundt tusen kvinner.</p>
      <p>
        <a href="https://www.pressfire.no/nyheter/PC/14859/riot-punger-ut-minst-90-millioner-i-forliket-etter-kjnnsdiskriminering">Les mer</a>
      </p>
      <figure>
        <img src="https://www.pressfire.no/image//article/14000/14852/article_large_1.jpg"/>
      </figure>
      <h3>
        <a href="https://www.pressfire.no/nyheter/PC/14852/Stadia-Drligere-p-alt">Stadia: Dårligere på alt?</a>
      </h3>
      <p>Endelig fikk vi prøvd Googles nye spillsatsing.</p>
      <p>
        <a href="https://www.pressfire.no/nyheter/PC/14852/Stadia-Drligere-p-alt">Les mer</a>
      </p>
    </article>
  </body>
</html>