<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/29/egyre-biztosabb-hogy-meg-iden-lesz-jennifer-lopez-eskuvoje/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-29T11:11:00+00:00"/>
    <meta property="og:title" content="Egyre biztosabb, hogy még idén lesz Jennifer Lopez esküvője"/>
    <meta property="og:description" content="JLo-ék úgy tűnik téli esküvőre hajtanak!"/>
  </head>
  <body>
    <article>
      <h1>Egyre biztosabb, hogy még idén lesz Jennifer Lopez esküvője</h1>
      <h2>JLo-ék úgy tűnik téli esküvőre hajtanak!</h2>
      <address><time datetime="2019-11-29T11:11:00+00:00">29 Nov 2019, 11:11</time> by <a rel="author">Rakita Vivi</a></address>
      <p><b>Jennifer Lopez</b> és <b>Alex Rodriguez</b> már egy<a href="https://cosmopolitan.hu/szepseg/2019/03/10/hivatalos-jennifer-lopezt-eljegyeztek/"> jó ideje jegyben járnak,</a> de az In Touch magazin szerint hamarosan <b>eljön végre a nagy nap.</b> A magazin szerint az énekesnő és szerelme igazi<a href="https://cosmopolitan.hu/szepseg/2019/11/12/6-meses-tipp-ha-teli-eskuvot-szeretnel/"> téli esküvőt</a> szeretnének, ezért valószínűleg egy havas helyszínen lesz megtartva a lagzi. <i>„<b>Szilveszter környékére tervezik</b> az eseményt. JLo igazi <b>téli csodaországot</b> szeretne, ezért valami hideg helyre mennek, ahol tuti van hó, mint például Aspen. Fehér torta lesz, fehér virágok és egy fehér Versace-ruhában fog bevonulni a menyasszony”</i>– mesélte a lapnak egy forrás.</p>
      <p>Az informátor azt is hozzátette, hogy a vendéglistán olyan sztárok szerepelnek, mint <a href="https://cosmopolitan.hu/body_love/2019/11/18/lady-gaga-koszoruslany-eskuvo-szexi/">Lady Gaga</a> vagy <a href="https://cosmopolitan.hu/sztarhirek/2019/11/27/ujabb-infok-derultek-ki-kylie-jenner-es-drake-kapcsolatarol/">Drake</a>. Illetve azt, hogy Jenniferék <i>„imádják azt az elképzelést, hogy <b>2020-at már házasként kezdjék.</b>” </i>És bár ez mind<b> csodásan hangzik</b>, viszont a Gossip Cop szerint sem a téli lagzira, sem az idén véget érő jegyességre<b> nincs sok esély.</b> Jen és A-Rod ugyanis <b>elképesztően elfoglaltak</b>: a színésznő <a href="https://cosmopolitan.hu/szepseg/2019/10/22/jennifer-lopez-menyasszonyi-ruhaja-ma-mindent-visz/">épp forgat</a>, utána pedig a <a href="https://cosmopolitan.hu/sztarhirek/2019/09/13/jennifer-lopez-elsirta-magat-elo-adasban/">díjszezonra kell készülnie</a>, hiszen a kritikusok imádták <a href="https://cosmopolitan.hu/body_love/2019/11/19/jennifer-lopez-semmit-sem-keresett-uj-filmjevel/"><i>A Wall Street pillangói</i>ban</a> nyújtott alakítását. Plusz február elején ő lesz a <a href="https://cosmopolitan.hu/sztarhirek/2019/09/27/super-bowl-2020-halftime-show-jennifer-lopez-shakira/">Super Bowl sztárfellépője Shakirával,</a> szóval arra is gyakorolnia kell.</p>
      <p>És ahogy <a href="https://cosmopolitan.hu/szepseg/2019/09/11/jennifer-lopez-pasija-elszolta-magat-az-eskuvovel-kapcsolatban/">korábban Alex kikotyogta,</a> téli helyett valószínűleg inkább<b> destination esküvőben gondolkodnak.</b> <i>„Egy dolgot viszont elárulok. Hosszú utazás lesz, az biztos!”</i>– mondta. Ezen kívül még<b> egyetlen részlet bombabiztos</b> JLo-ék nagy napjával kapcsolatban, és az a <b>ceremónia helyszíne.</b> <i>„Nagy templomi esküvőt szeretnék. Még sosem mondtam ki az igent templomban, pedig már háromszor házasodtam”</i> – mesélte maga az énekesnő a Youtube csatornáján.</p>
    </article>
  </body>
</html>