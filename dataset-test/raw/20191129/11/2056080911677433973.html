<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/evropa/2019/11/29/3998486_polskata_lot_shte_leti_mejdu_budapeshta_i_varna_prez/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-29T11:27:00+00:00"/>
    <meta property="og:title" content="Полската LOT ще лети между Будапеща и Варна през лятото"/>
    <meta property="og:description" content="Полският национален авиопревозвач LOT ще пусне директни полети от Будапеща до Варна и Дубровник от лятото на 2020 г.. Това заяви в унгарската столица Будапеща главният търговски директор на компанията Михал Фиджул."/>
  </head>
  <body>
    <article>
      <h1>Полската LOT ще лети между Будапеща и Варна през лятото</h1>
      <address><time datetime="2019-11-29T11:27:00+00:00">29 Nov 2019, 11:27</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Полският национален авиопревозвач LOT ще пусне директни полети от Будапеща до Варна и Дубровник от лятото на 2020 г.. Това заяви в унгарската столица Будапеща главният търговски директор на компанията Михал Фиджул.</p>
      <p>Директните полети ще са сезонни и ще се изпълняват веднъж седмично в неделя. Ще започнат от 7 юни и ще продължат до 27 септември. За новите маршрути LOT ще използва бразилските самолети Embraer E195. От авиокомпанията допълниха, че ще увеличат броя на директните полети между Будапеща и Сеул от следващия май, тъй като търсенето за тази дестинация се е увеличило.</p>
      <p>Дестинациите, в които полският авиопревозвач оперира, са 131.</p>
      <p>От Терминал 2 на летище София LOT предлага директни полети до Варшава и Будапеща.</p>
    </article>
  </body>
</html>