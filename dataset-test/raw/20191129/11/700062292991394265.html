<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715719-tromaktikh-sygkroysh-ich-me-forthgo-sta-chania-sto-nosokomeio-dyo-atoma.html"/>
    <meta property="og:site_name" content="madata.gr"/>
    <meta property="article:published_time" content="2019-11-29T11:57:00+00:00"/>
    <meta property="og:title" content="Τρομακτική σύγκρουση ΙΧ με φορτηγό στα Χανιά. Στο νοσοκομείο δύο άτομα"/>
    <meta property="og:description" content="Σοβαρό τροχαίο ατύχημα συνέβη περίπου στις 10 το πρωί στην εθνική οδό Χανίων – Ρεθύμνης, μετά τις Καλύβες και στο ύψος του Αγίου Ραφαήλ.Όπως φαίνεται"/>
  </head>
  <body>
    <article>
      <h1>Τρομακτική σύγκρουση ΙΧ με φορτηγό στα Χανιά. Στο νοσοκομείο δύο άτομα</h1>
      <address>
        <time datetime="2019-11-29T11:57:00+00:00">29 Nov 2019, 11:57</time>
      </address>
      <p>Σοβαρό τροχαίο ατύχημα συνέβη περίπου στις 10 το πρωί στην εθνική οδό Χανίων – Ρεθύμνης, μετά τις Καλύβες και στο ύψος του Αγίου Ραφαήλ.<br/><br/>Όπως φαίνεται και στις φωτογραφίες, το τροχαίο συνέβη όταν συγκρούστηκαν ένα επιβατηγό αυτοκίνητο με ένα φορτηγό.<br/><br/>To επιβατηγό μετετράπη σε μια μάζα συντριμμιών μέσα στην οποία εγκλωβίστηκε ο τραυματισμένος οδηγός.<br/><br/>Στο σημείο έσπευσαν πέντε πυροσβέστες από την πυροσβεστική υπηρεσία Βρυσών, οι οποίοι μετά από μεγάλη προσπάθεια και με πολύ προσοχή κατάφεραν να απεγκλωβίσουν τον οδηγό ο οποίος διεκομίσθη με ασθενοφόρο στο Νοσοκομείο.<br/><br/>Επίσης στο Νοσοκομείο μεταφέρθηκε και ο οδηγός του φορτηγού.<br/><br/>Στο σημείο έσπευσαν και αστυνομικοί του Τμήματος Τροχαίας ΒΟΑΚ προκειμένου να ρυθμίσουν την κυκλοφορία και να διερευνήσουν την αιτία του τροχαίου ατυχήματος.</p>
      <p>
        <a href="https://flashnews.gr/post/409008/tromaktikh-sygkroysh-epibathgoy-me-forthgo-ston-boak-sta-xania-fwto">flashnews.gr</a>
      </p>
    </article>
  </body>
</html>