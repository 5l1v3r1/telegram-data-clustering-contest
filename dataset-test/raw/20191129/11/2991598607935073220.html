<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://napoli.repubblica.it/cronaca/2019/11/29/news/nutella_mania_a_napoli_arrivano_i_bagarini_dei_biscuits_-242204035/"/>
    <meta property="og:site_name" content="Repubblica.it"/>
    <meta property="article:published_time" content="2019-11-29T11:16:00+00:00"/>
    <meta property="og:title" content="Nutella mania: a Napoli arrivano i bagarini dei &quot;Biscuits&quot;"/>
    <meta property="og:description" content="Il nuovo prodotto Ferrero va a ruba: c'è chi è disposto a pagare anche 8 euro, al posto di 3, per una confezione"/>
  </head>
  <body>
    <article>
      <h1>Nutella mania: a Napoli arrivano i bagarini dei "Biscuits"</h1>
      <h2>Il nuovo prodotto Ferrero va a ruba: c'è chi è disposto a pagare anche 8 euro, al posto di 3, per una confezione</h2>
      <address>
        <time datetime="2019-11-29T11:16:00+00:00">29 Nov 2019, 11:16</time>
      </address>
      <p>Scatta a Napoli il "business" dei Nutella Biscuits, i nuovi prodotti della Ferrero, venduti in 57 milioni di pezzi in tre settimane. Spuntano i “bagarini” dei biscotti farciti con crema alla nocciola. Come riporta il quotidiano “Il Mattino”, in diversi minimarket tra Mergellina, la Torretta e il Vasto, una confezione arriva a costare 6 euro, addirittura 8 (più del doppio, rispetto ai canonici 3 euro).<br/><br/>Il trucco, per i negozianti, è accaparrarsi quante più confezioni possibile all’ingrosso, per poi centellinarle ai clienti appena iniziano a scarseggiare. Con una maggiorazione a discrezione sul prezzo.</p>
    </article>
  </body>
</html>