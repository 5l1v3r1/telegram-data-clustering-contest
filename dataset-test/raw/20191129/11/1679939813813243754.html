<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/reactia-biroului-politici-de-reintegrare-privind-declaratiile-lui-krasnoselski-tehnici-de-retorica-provocatoare_3060408.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-29T11:17:24+00:00"/>
    <meta property="og:title" content="REACŢIA Biroului politici de reintegrare privind declaraţiile lui Krasnoselski: Tehnici de retorică provocatoare"/>
    <meta property="og:description" content="Tehnici de retorică provocatoare. Astfel, Biroul politici de reintegrare a calificat declaraţiile liderul de la Tiraspol, Vadim Krasnoselski, după ce jurnaliştii noştri, ieri, au solicitat o poziţie oficială a instituţiei în acest sens. Mai exact, am ceru"/>
  </head>
  <body>
    <article>
      <h1>REACŢIA Biroului politici de reintegrare privind declaraţiile lui Krasnoselski: Tehnici de retorică provocatoare</h1>
      <address><time datetime="2019-11-29T11:17:24+00:00">29 Nov 2019, 11:17</time> by <a rel="author">PUBLIKA.MD</a></address>
      <p><b>Tehnici de retorică provocatoare. Astfel, Biroul politici de reintegrare a calificat declaraţiile liderul de la Tiraspol, Vadim Krasnoselski, după ce jurnaliştii noştri, ieri, au solicitat o poziţie oficială a instituţiei în acest sens.</b> Mai exact, am cerut poziţia Chişinăului referitor la afirmaţiile lui Krasnoselski precum că regiunea transnistreană niciodată nu va fi cu Moldova. </p>
      <p>Potrivit Biroului politici de reintegrare, promovarea obiectivului de reintegrare a țării rămâne a fi o prioritate-cheie în activitatea Guvernului Republicii Moldova. Declarațiile precum că Moldova și regiunea sa de est sunt două spații paralele și niciodată nu vor fi un tot întreg nu merită o atenție sporită și necesită a fi tratate ca tehnici de retorică provocatoare, se arată în mesajul instituţiei.</p>
      <p><b>Reacţia vine după ce acum câteva zile Vadim Krasnoselski a spus pentru publicaţia rusă "Novaia gazeta" că regiunea transnistreană niciodată nu va fi cu Moldova şi orice speculaţii la acest subiect sunt inadmisibile.</b><br/><br/>Totodată,<b> responsabilii din cadrul Biroului politici de reintegrare au comentat şi declaraţiile lui Vadim Krasnoselski privind instalarea posturilor de control comun la frontiera moldo-ucraineană pe segmentul transnistrean.</b> În acest context, liderul de la Tiraspol a spus că acuzaţiile referitor la contrabanda în adresa regiunii transnistrene sunt absolut deplasate, din cauza că toate mărfurile supuse accizelor trec prin Moldova şi, din păcate, în opinia lui, sunt achitate în Moldova.</p>
      <p>
        <b>Potrivit autorităţilor de la Chişinău, domeniul impozitării ţine de respectarea legislaţiei naţionale şi obligaţiile internaţionale, asumate de ţara noastră.</b>
      </p>
    </article>
  </body>
</html>