<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109891-Pchelite-se-nauchiha-da-pravyat-med-ot-kanabis%252C-vidzte-kak%253F"/>
    <meta property="og:site_name" content="Канал 3"/>
    <meta property="article:published_time" content="2019-11-29T11:40:00+00:00"/>
    <meta property="og:title" content="Пчелите се научиха да правят мед от канабис, вижте как?"/>
    <meta property="og:description" content="Канамедът обикновено има &quot;доста цветен&quot; аромат и цвят, който леко се променя в зависимост от сортовете"/>
  </head>
  <body>
    <article>
      <h1>Пчелите се научиха да правят мед от канабис, вижте как?</h1>
      <h2>Канамедът обикновено има "доста цветен" аромат и цвят, който леко се променя в зависимост от сортовете</h2>
      <address>
        <time datetime="2019-11-29T11:40:00+00:00">29 Nov 2019, 11:40</time>
      </address>
      <p><b>Френски пчелар, самият той употребяващ канабис за лечение от много ранна възраст, е прекарал години в проучване как да съчетае качествата на растението и насекомите, на които е посветил живота си.<br/></b> </p>
      <p>Резултатът е  "канамед" (cannahoney), мед от канабис, съобщава dinafem.org</p>
      <p> </p>
      <p>Нарича себе си с ника Nicolas Trainerbees (Никола - треньор на пчели) и има 4300 Facebook последователи и още 700 в Instagram. Той твърди, макар и без да разкрива тактиката си, че е обучил своите пчели така, че те да се държат както пожелае.</p>
      <p> </p>
      <p>"Аз съм обучил пчелите си да правят някои неща, като например да събират мед от плодове, вместо да използват цветя". Освен с пчели, работи с тарантули, гущери и мравки, защото, както обяснява Никола, "обича природата от дете". Това го подтиква да научава повече за света на животните, биологията, ентомология, да изучава всички видове растения и всичко, свързано със света на пчелите.</p>
      <p> </p>
      <p>От известно време сега Никола работи с пчели, които произвеждат "канамед" - cannahoney, име, което е решил да даде на особения вид мед от канабис. Пчеларят твърди, че не е създал мед ", а по-скоро техника, начин да обучи пчелите да събират смолата и да я използват в кошера". Крайното вещество е единствената работа на малките насекоми.</p>
      <p> </p>
      <p>"Всичко, което минава през тялото на пчелата се подобрява", разказва Никола, имайки предвид, че как техните ензими преработват нектара в мед. Нектарът, получен от цветовете върба, топола и други дървета се превръща в прополис, който има антисептични, антибиотични, противогъбични, антибактериални и други лечебни свойства. "Така че, ако пчелата вземе от смолата на канабиса, също би се получило нещо много полезно", коментира той.</p>
      <p> </p>
      <p>Канабисът не е типично растение за получаване на мед и мнозина са смятали, че е невъзможно да се принудят пчелите сами да събират този специален цветен прашец.</p>
      <p> </p>
      <p>Защо един пчелар решава да накара пчелите си да събират нектар от канабис? Поради лични причини. Никола на 7-годишна възраст е определен като хиперактивен и е изхвърлен от образователната система като "неподходящ". В ранна възраст, преди да навърши 10 години, открива, че растението му помага да тушира проблема си.</p>
      <p> </p>
      <p>Канамедът обикновено има "доста цветен" аромат и цвят, който леко се променя в зависимост от сортовете и обикновено варира от светло зелено до бяло или жълто. Субстанцията "не се пуши, тя се поглъща и е добре за здравето", обяснява създателят й.</p>
      <p> <br/> </p>
      <p>Преди да получи първите си резултати, някои хора са изказвали опасения, че канабисът е вреден за пчелите. Никола е напълно убеден, че не е така, но изчаква две години, докато проектът докаже, че растенията не са имали отрицателно въздействие върху насекомите. "Пчелите, които произвеждат "канамеда" не са засегнати от канабиноидите, защото пчелите не разполагат със система, с която да ги усвояват", обяснява той.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/lifestyle/lubopitno/100995-Pchelichkata-Maya-haresva-tova%2521-Pusnaha-unikalni-mini-pici-za-pcheli-%2528VIDEO%2529"/>
      </related>
    </article>
  </body>
</html>