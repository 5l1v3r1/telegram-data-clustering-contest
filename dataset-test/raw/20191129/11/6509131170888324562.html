<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/322180/ZGT-wil-topklinisch-ziekenhuis-worden-door-samen-te-werken-met-Universiteit-Twente"/>
    <meta property="og:site_name" content="RTV Oost"/>
    <meta property="article:published_time" content="2019-11-29T11:53:12+00:00"/>
    <meta property="og:title" content="ZGT wil topklinisch ziekenhuis worden door samen te werken met Universiteit Twente"/>
    <meta property="og:description" content="De ZGT hoopt dankzij de samenwerking met Universiteit Twente een 'topklinisch ziekenhuis' te worden. Het ziekenhuis en de universiteit ondertekenden gisteren de samenwerking waarmee beide partijen de medische en wetenschappelijke wereld beter willen verbinden."/>
  </head>
  <body>
    <article>
      <h1>ZGT wil topklinisch ziekenhuis worden door samen te werken met Universiteit Twente</h1>
      <address>
        <time datetime="2019-11-29T11:53:12+00:00">29 Nov 2019, 11:53</time>
      </address>
      <slideshow>
        <figure>
          <img src="https://imgo.rgcdn.nl/fed8555099ff48d7be832d878e87fef8/opener/Hilde-Dijstelbloem-ZGT-en-Victor-van-der-Chijs-UT-ondertekenen-de-samenwerkingsovereenkomst-Foto-Website-ZGT.jpg?v=YvYUcGUOh-FU356vZfwbTA2"/>
        </figure>
        <figure>
          <img src="https://imgo.rgcdn.nl/fed8555099ff48d7be832d878e87fef8/opener/Hilde-Dijstelbloem-ZGT-en-Victor-van-der-Chijs-UT-ondertekenen-de-samenwerkingsovereenkomst-Foto-Website-ZGT.jpg?v=YvYUcGUOh-FU356vZfwbTA2"/>
        </figure>
        <figcaption>Hilde Dijstelbloem (ZGT) en Victor van der Chijs (UT) ondertekenen de samenwerkingsovereenkomst (Foto: Website ZGT)</figcaption>
      </slideshow>
      <p>De ZGT hoopt dankzij de samenwerking met Universiteit Twente een 'topklinisch ziekenhuis' te worden. Het ziekenhuis en de universiteit ondertekenden gisteren de samenwerking waarmee beide partijen de medische en wetenschappelijke wereld beter willen verbinden.</p>
      <p>"Samen kunnen we bouwen aan technische ontwikkelingen waarmee we onze patiënten nog beter kunnen helpen en verzorgen", vertelt Hilde Dijstelbloem van ZGT.</p>
      <p>
        <b>Oplossingen en slimme methoden</b>
      </p>
      <p>Het ziekenhuis en de universiteit willen onder meer aan nieuwe oplossingen werken om afwijkingen eerder en beter te kunnen vaststellen. Daarbij richten ze zich op bijvoorbeeld complexe diabetes, borstkanker en traumachirurgie bij ouderen. </p>
      <p>Ook ontwikkelen ze samen slimme sensormethoden en -technologie die de gezondheid van de patiënt kunnen monitoren, zowel in het ziekenhuis als thuis. Daardoor wordt de behandeling persoonlijker gemaakt en kunnen complicaties of onvoldoende herstel sneller worden gesignaleerd.</p>
      <p>Daarnaast onderzoeken de twee Twentse organisaties hoe ze op het gebied van onderwijs kunnen samenwerken en willen ze ervoor zorgen dat patiënten niet meer onderzoek krijgen dan noodzakelijk en niet langer in het ziekenhuis blijven dan nodig is. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=ZGT+wil+topklinisch+ziekenhuis+worden+door+samen+te+werken+met+Universiteit+Twente">06 - 57 03 33 33</a>.</aside>
    </article>
  </body>
</html>