<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/veste-de-milioane-pentru-sute-de-mii-de-romani-inainte-de-ziua-nationala-majorarea-este-de-400-de-lei-legea-a-fost-promulgata_499805.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-29T11:56:39+00:00"/>
    <meta property="og:title" content="Veste de milioane pentru sute de mii de români înainte de Ziua Naţională. Majorarea este de 400 de lei, legea a fost promulgată!"/>
    <meta property="og:description" content="Președintele Klaus Iohannis a promulgat recent legea referitoare la Ordonanţa de Urgenţă 103/2018 privind majorarea indemnizaţiilor veteranilor de război, care prevede ca soţul supravieţuitor să beneficieze de sută la sută din indemnizaţi"/>
  </head>
  <body>
    <article>
      <h1>Veste de milioane pentru sute de mii de români înainte de Ziua Naţională. Majorarea este de 400 de lei, legea a fost promulgată!</h1>
      <address>
        <time datetime="2019-11-29T11:56:39+00:00">29 Nov 2019, 11:56</time>
      </address>
      <p>Președintele Klaus Iohannis a promulgat recent legea referitoare la Ordonanţa de Urgenţă 103/2018 privind majorarea indemnizaţiilor veteranilor de război, care prevede ca soţul supravieţuitor să beneficieze de sută la sută din indemnizaţie, faţă de jumătate cum era stipulat înainte.</p>
      <p>Vești extrem de importante pentru această categorie de români. Vor primi bani mai mulți la pensie. Legea prin care s-a decis mărirea veniturilor cu 400 de lei a fost promulgată.</p>
      <p>Astfel, legea privind aprobarea OUG nr. 103/2018 pentru modificarea art.1 din Legea nr. 49/1991 privind acordarea de indemnizaţii şi sporuri invalizilor, veteranilor şi văduvelor de război prevede majorarea de la 1 ianuarie 2019 a valorii indemnizaţiilor invalizilor, veteranilor şi văduvelor de război.</p>
      <h3>Indemnizație invalizi de război: </h3>
      <p>Invalizii de război au o indemnizaţie de:</p>
      <p>- 1.500 de lei lunar, pentru marii mutilaţi şi cei încadraţi în gradul I de invaliditate;</p>
      <p>- 1.000 de lei lunar, pentru cei încadraţi în gradul II de invaliditate;</p>
      <p>- 900 de lei lunar, pentru cei încadraţi în gradul III de invaliditate.</p>
      <h3>Indemnizație veterani de război</h3>
      <p>Veteranii de război au o indemnizaţie de:</p>
      <ul>
        <li>600 de lei lunar,</li>
        <li>văduvele de război, dacă nu s-au recăsătorit - 600 de lei lunar.</li>
      </ul>
      <p>"Soţul supravieţuitor, care nu s-a recăsătorit, să beneficieze de 100% din indemnizaţia de veteran de război şi de jumătate din renta lunară, precum şi de jumătate din numărul călătoriilor gratuite la care avea ori trebuia să aibă dreptul, potrivit legii, soţul decedat", mai prevede legea.</p>
      <p>În ordonanţa de urgenţă se arată că aceştia beneficiau doar de jumătate din indemnizaţia de veteran de război.</p>
    </article>
  </body>
</html>