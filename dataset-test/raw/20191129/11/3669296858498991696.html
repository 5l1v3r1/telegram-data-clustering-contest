<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/7-feto-suphelisi-yunanistana-kacarken-yakalandi"/>
    <meta property="og:site_name" content="CNN Türk"/>
    <meta property="article:published_time" content="2019-11-29T11:12:32+00:00"/>
    <meta property="og:title" content="7 FETÖ şüphelisi Yunanistan'a kaçarken yakalandı"/>
    <meta property="og:description" content="Edirne'de Yunanistan'a kaçma girişiminde bulunan..."/>
  </head>
  <body>
    <article>
      <h1>7 FETÖ şüphelisi Yunanistan'a kaçarken yakalandı</h1>
      <h2>Edirne'de Yunanistan'a kaçma girişiminde bulunan polis ve askeri okullardan ihraç edilen 7 FETÖ şüphelisi yakalandı, zanlılardan 6'sı tutuklandı.</h2>
      <address><time datetime="2019-11-29T11:12:32+00:00">29 Nov 2019, 11:12</time> by <a rel="author">AA</a></address>
      <p>Alınan bilgiye göre, Havsa Emniyet Müdürlüğü ekipleri, trafik denetimleri sırasında şüphelendikleri 34 BYN 118 ve 34 BGN 443 plakalı iki otomobili ilçe girişinde durdurmak istedi.</p>
      <p>Sürücüler, "Dur" ihtarına uymadan Uzunköprü istikametine kaçtı.</p>
      <p>Kovalamaca sonrası durdurulan otomobillerdeki 7 zanlı, Havsa Emniyet Müdürlüğüne götürüldü.</p>
      <p>İncelemede şüphelilerin <a href="https://www.cnnturk.com/haberleri/polis">polis</a> ve askeri okullardan ihraç edilen, haklarında arama kararı bulunan <a href="https://www.cnnturk.com/haberleri/feto">FETÖ</a> zanlıları olduğu belirlendi.</p>
      <p>Havsa Emniyet Müdürlüğündeki işlemleri tamamlanan Hava Harp Okulundan ihraç edilen İbrahim Said M, Kerim Ahmet C, Berat Hüseyin T, Osman Y. ve Furkan U. ile polis akademisinden ihraç edilen Mehmet Fatih K. adliyeye götürüldü.</p>
      <p>Şüpheliler, çıkarıldıkları nöbetçi hakimlikçe tutuklandı.</p>
      <p>Zanlılardan B.Ç. ise <a href="https://www.cnnturk.com/haberleri/edirne">Edirne</a> Emniyet Müdürlüğü Terörle Mücadele Şubesi ekiplerine teslim edildi.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/turkiyenin-iade-talepleri-reddediliyor"/>
        <a href="https://www.cnnturk.com/video/turkiye/dort-tel-uzerinde-caldigimiz-bir-suru-cambazlik-var"/>
        <a href="https://www.cnnturk.com/video/turkiye/ask-engel-tanimadi"/>
      </related>
    </article>
  </body>
</html>