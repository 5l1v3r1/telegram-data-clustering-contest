<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642619/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%AC%D8%AF%DB%8C%D8%AF-%D8%A8%D9%87-%DA%A9%D8%B4%D9%88%D8%B1-%D8%A7%D8%B2-%D8%AF%D9%88%D8%B4%D9%86%D8%A8%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:22:00+00:00"/>
    <meta property="og:title" content="ورود سامانه بارشی جدید به کشور از دوشنبه"/>
    <meta property="og:description" content="مدیرکل پیش‌بینی و هشدار سریع سازمان هواشناسی از ورود سامانه بارشی جدید به کشور از دوشنبه خبر داد که سبب بارش باران و برف و کاهش نسبی دما می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/642619/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%AC%D8%AF%DB%8C%D8%AF-%D8%A8%D9%87-%DA%A9%D8%B4%D9%88%D8%B1-%D8%A7%D8%B2-%D8%AF%D9%88%D8%B4%D9%86%D8%A8%D9%87">ورود سامانه بارشی جدید به کشور از دوشنبه</a>
      </h1>
      <h2>مدیرکل پیش‌بینی و هشدار سریع سازمان هواشناسی از ورود سامانه بارشی جدید به کشور از دوشنبه خبر داد که سبب بارش باران و برف و کاهش نسبی دما می‌شود.</h2>
      <address><time datetime="2019-11-29T11:22:00+00:00">29 Nov 2019, 11:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، صادق ضیاییان با بیان اینکه در روز جمعه در برخی نقاط استان‌های واقع در غرب، جنوب غرب و استان‌های واقع در زاگرس مرکزی بارش باران و در ارتفاعات و نقاط سردسیر بارش برف پیش بینی می‌شود، گفت: همچنین در شمال غرب و استان‌های واقع در دامنه‌های جنوبی البرز غربی و مرکزی نیز بارش پراکنده باران و در ارتفاعات بارش پراکنده برف پیش‌بینی می‌شود.</p>
      <p>وی با اشاره به اینکه در روزهای شنبه و یکشنبه در غالب مناطق کشور جو پایدار و در شهرهای صنعتی و پر جمعیت همراه با غبار پیش بینی می‌شود، اظهار کرد: روز دوشنبه سامانه بارشی وارد کشور شده و سبب بارش باران و برف و کاهش نسبی دما در استان‌های واقع در شمال غرب، غرب و جنوب غربی، سواحل شمالی، استان‌های واقع در دامنه‌های جنوبی البرز مرکزی و دامنه‌های زاگرس مرکزی می‌شود.</p>
      <p>به گفته مدیرکل پیش‌بینی و هشدار سریع سازمان هواشناسی در روز سه شنبه سامانه بارشی به غیر از شمال غرب همچنان در مناطق ذکر شده در روز قبل فعال بوده و بخش‌های شمال شرق و شرق کشور را در بر می‌گیرد.</p>
      <p>ضیاییان با اشاره به وضعیت هوای پایتخت طی امروز و فردا نیز تصریح کرد: هوای تهران امروز جمعه نیمه ابری و غبارآلود با احتمال مه صبحگاهی و در بعضی ساعات افزاش ابر با حداکثر دمای 14 و حداقل دمای 6 درجه سانتیگراد و فردا کمی تا قسمتی ابری همراه با غبار محلی و اواسط روز وزش باد با حداکثر دمای 15 و حداقل دمای 6 درجه سانتیگراد پیش بینی می‌شود.</p>
    </article>
  </body>
</html>