<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rd.nl/vandaag/buitenland/rusland-arresteert-vrouw-om-spionage-1.1613830"/>
    <meta property="og:site_name" content="RD.nl"/>
    <meta property="article:published_time" content="2019-11-29T11:13:00+00:00"/>
    <meta property="og:title" content="Rusland arresteert vrouw om spionage"/>
    <meta property="og:description" content="Op het schiereiland de Krim hebben de Russische autoriteiten een vrouw gearresteerd vanwege spionage. Volgens de Russische veiligheidsdienst FSB werkte de Russin voor de Oekraïense regering. Ze zou „militaire geheimen” hebben gestolen, aldus een vrijdag gepubliceerde verklaring van de FSB."/>
  </head>
  <body>
    <article>
      <h1>Rusland arresteert vrouw om spionage</h1>
      <address><time datetime="2019-11-29T11:13:00+00:00">29 Nov 2019, 11:13</time> by <a rel="author">ANP/RTR</a></address>
      <p>
        <b>Op het schiereiland de Krim hebben de Russische autoriteiten een vrouw gearresteerd vanwege spionage. Volgens de Russische veiligheidsdienst FSB werkte de Russin voor de Oekraïense regering. Ze zou „militaire geheimen” hebben gestolen, aldus een vrijdag gepubliceerde verklaring van de FSB.</b>
      </p>
      <p>„Ze werd gerekruteerd door de Oekraïense geheime dienst en verzamelde doelbewust geheime militaire informatie”, staat in de verklaring. Het Oekraïense ministerie van Defensie zou haar de opdrachten hebben gegeven. Oekraïne zelf heeft nog niet gereageerd op de arrestatie.</p>
      <p>Als de vrouw schuldig wordt bevonden riskeert ze een gevangenisstraf van twintig jaar. Eerder deze maand arresteerde Rusland ook al een ander persoon die zou spioneren voor Oekraïne.</p>
    </article>
  </body>
</html>