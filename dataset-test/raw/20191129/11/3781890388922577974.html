<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/744230"/>
    <meta property="og:site_name" content="เดลินิวส์"/>
    <meta property="article:published_time" content="2019-11-29T11:30:00+00:00"/>
    <meta property="og:title" content="'ชมพู่'ไม่ติดใจแล้วแต่จะแซวสะใภ้เล็ก-ใหญ่ หลังร่วมเฟรม'แพทริเซีย'"/>
    <meta property="og:description" content="ชมพู่-อารยา เปิดใจแล้วหลังมีภาพร่วมเฟรม แพทริเซีย จนคนจับตามองและแซวว่าเป็นสะใภ้เล็ก สะใภ้ใหญ่ของบ้านมาเจอกัน"/>
  </head>
  <body>
    <article>
      <h1>'ชมพู่'ไม่ติดใจแล้วแต่จะแซวสะใภ้เล็ก-ใหญ่ หลังร่วมเฟรม'แพทริเซีย'</h1>
      <address>
        <time datetime="2019-11-29T11:30:00+00:00">29 Nov 2019, 11:30</time>
      </address>
      <p>
        <b>ชมพู่-อารยา เปิดใจแล้วหลังมีภาพร่วมเฟรม แพทริเซีย จนคนจับตามองและแซวว่าเป็นสะใภ้เล็ก สะใภ้ใหญ่ของบ้านมาเจอกัน</b>
      </p>
      <p>ถูกจับตามองจนได้หลังนางเอกสาว <b>แพทริเซีย กู๊ด </b>โพสต์รูปสวยๆเริ่ดๆในอินสตาแกรมพร้อมกับเพื่อนๆ ซึ่งในภาพหากสังเกตดูดีๆมีสาว <b>ชมพู่</b><b>-</b><b>อารยา เอ ฮาร์เก็ต</b> ร่วมเฟรมอยู่ด้วย ซึ่งพอสาวแพทริเซียลงรูปไป ก็มีชาวเน็ตเข้ามาแซวกันว่าหรือนี่เป็นภาพรวมตัวกันของสะใภ้ใหญ่และสะใภ้เล็กของตระกูลรังษีสิงห์พิพัฒน์กันแน่เพราะหนุ่ม <b>โน้ต</b><b>-</b><b>วิเศษ</b> หวานใจของสาวแพทริเซียเป็นน้องชายของหนุ่ม <b>น็อต</b><b>-</b><b>วิศรุต </b>สามีสาวชมพู่ ล่าสุดเจอตัวสาวชมพู่ในงานอีเว้นท์งานหนึ่งเลยไม่พลาดต้องคว้าตัวมาอัพเดทเรื่องนี้สักหน่อย</p>
      <figure>
        <img src="https://www.dailynews.co.th/admin/upload/20191129/news_yxtWRbcpEk125438_533.jpg?v=20191130132?v=7052"/>
      </figure>
      <p><b>ชมพู่</b> เผยว่า <br/>“รูปนั้นก็เป็นภาพงานปาร์ตี้ของแพร-วทานิกา คล้ายๆปาร์ตี้คริสต์มาสที่จัดขึ้นล่วงหน้า ที่คนแซวก็แล้วแต่คนจะแซวเลยคือวันนั้นแพรเขาชวนของเขาเอง ชมไม่ได้มีส่วนอะไรเลย ชมรู้ก่อนงานล่วงหน้านิดหน่อย แต่ก็ไม่ได้อะไรอยู่แล้วเพราะทุกคนที่ไปก็ล้วนแล้วแต่มีสัมพันธภาพที่ดีกับแบรนด์ของแพร อารมณ์เหมือนชะนีมากินข้าวกัน(ยิ้ม) ถามว่าได้คุยกับน้องแพทริเซียไหม ก็คุยบ้างกรุบกริบ (ยิ้ม) แต่ว่าไม่ได้ถาม ไม่ได้คุยถึงเรื่องราวที่เกิดขึ้นเลย ไม่ได้คุยเรื่องนี้เลยจริงๆนะ ชมก็เลยไม่ทราบอะไรยังไงและก็ไม่ได้ถามอยู่แล้วด้วย"</p>
      <figure>
        <img src="https://www.dailynews.co.th/admin/upload/20191129/news_uNuPgEXBPS125438_533.jpg?v=20191130132?v=5005"/>
      </figure>
      <p><i><b>“แต่พอเราถ่ายรูปและมีคนจับตามองคือชมเข้าใจธรรมชาติของคนที่ตามข่าวนะ แต่ชมก็ไม่ได้คิดอะไร(ยิ้ม)คือชมรู้ว่าเขาคุยกันอยู่ ชมรู้ข่าวบ้าง ชมก็มีอินเทอร์เน็ต (หัวเราะ) แต่เรื่องรายละเอียดอันนี้ชมไม่ทราบเลยจริงๆ รู้เท่าทุกคนคือมันเป็นเรื่องของเขา อีกอย่างชมกับน้อง เราเองก็รู้จักกันมาก่อนหน้านี้แล้วด้วยฉะนั้นเวลาเจอกันเราก็เหมือนเดิมเท่าเดิมคือถ้าเขาไม่ได้มาเปิดกับชมเอง ชมก็ไม่รู้จะถามเพื่ออะไรเพราะมันเป็นเรื่องส่วนตัวของเขา และก็ไม่ได้มีการมาแนะนำอะไรกันในครอบครัวอย่างเป็นทางการ(ยิ้ม)ยังไม่ได้อะไรเลยจริงๆ ตอนนี้ยังไม่มี"</b></i><br/><br/>ขอขอบคุณภาพประกอบจากอินสตาแกรม @patriciagood , @chomismaterialgirl</p>
      <figure>
        <img src="https://www.dailynews.co.th/admin/upload/20191129/news_tiRFULqqxR125439_533.jpg?v=20191130132?v=7974"/>
      </figure>
    </article>
  </body>
</html>