<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/tragedija-na-avtocesti-darko-ubil-tri-ljudi-nato-pa-skusal-pobegniti-foto-255946"/>
    <meta property="og:site_name" content="Slovenske novice"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="Tragedija na avtocesti: Darko ubil tri ljudi in pobegnil (FOTO)"/>
    <meta property="og:description" content="V Švici se je v sredo zgodila huda prometna nesreča, v kateri so umrle tri osebe. Nesrečo je povzročil 45-letni Darko G., ki je po poročanju portala Crna hronika BiH poskušal pobegniti s kraja n..."/>
  </head>
  <body>
    <article>
      <h1>Tragedija na avtocesti: Darko ubil tri ljudi in pobegnil (FOTO)</h1>
      <h2>Avto je bil tako uničen, da interventne službe sprva niso mogle oceniti niti, koliko ljudi je v njem.</h2>
      <address><time datetime="2019-11-29T11:56:00+00:00">29 Nov 2019, 11:56</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/29/1769674.jpg"/>
          <figcaption>Strašne posledice prometne nesreče. FOTO: Crna hronika BiH</figcaption>
        </figure>
        <figure>
          <img src="https://www.slovenskenovice.si/images/slike/2019/11/29/1769675.jpg"/>
          <figcaption>Strašne posledice prometne nesreče. FOTO: Crna hronika BiH</figcaption>
        </figure>
      </slideshow>
      <p>V Švici se je v sredo zgodila huda prometna nesreča, v kateri so umrle tri osebe. Nesrečo je povzročil 45-letni <b>Darko G</b>., ki je po poročanju portala <i>Crna hronika BiH</i> poskušal pobegniti s kraja nezgode, a so ga policisti kmalu izsledili in mu odvzeli prostost. <br/><br/>Povzročitelj naj bi se na avtocesti z veliko hitrostjo približeval delu, kjer je potekalo delo na cesti. Voznik luksuznega avtomobila je spregledal, da je prehitevalni pas zaprt, zato je naglo zavil desno, oplazil tovornjak s prikolico in silovito trčil v avto znamke Renault. Od tega je ostala le zmečkana pločevina. Avto je bil tako uničen, da interventne službe sprva niso mogle oceniti niti, koliko ljudi je v njem. Izkazalo se je, da sta bila v vozilu poleg voznika še dva potnika. Vsi trije so umrli na kraju nesreče. </p>
      <figure>
        <img src="https://www.slovenskenovice.si/images/slike/2019/11/29/1769675.jpg"/>
        <figcaption>Strašne posledice prometne nesreče. FOTO: Crna hronika BiH</figcaption>
      </figure>
      <p>Darko naj bi se lažje poškodoval, po nesreči pa naj bi ga najprej pregledali na urgenci, nato pa še na psihiatriji.</p>
    </article>
  </body>
</html>