<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ma.hu/vilagvege/337795/Megszavaztak_az_Ev_fajat"/>
    <meta property="og:site_name" content="www.ma.hu"/>
    <meta property="article:published_time" content="2019-11-29T11:56:00+00:00"/>
    <meta property="og:title" content="Megszavazták az Év fáját"/>
    <meta property="og:description" content="Az október végén kezdődött és a múlt hét végén zárult szavazást mindvégig komoly érdeklődés övezte. A megadott határidőig összesen 5014 érvényes szavazat érkezett. A győztes 2131 szavazattal a tatárjuhar (Acer tataricum) lett, így ez a fafaj lesz a 2020-as év fája. A második helyen 1472 szavazattal a kecskefűz (Salix caprea), a harmadik helyen 1411 szavazattal a rezgő nyár (Populus tremula) végzett.A tatár juhar honfoglaló elődeink útvonalán elterjedt, általuk is ismert fafaj. Alföldi területeinken erőteljesen visszaszorult, de hegy- és dombvidékeinken is kevésbé becsülik alacsony termete, csekély gazdasági értéke miatt. Ökológiai szerepe viszont jelentős.Az Év fája szavazást az Országos Erdészeti Egyesület idén már hetedik alkalommal hirdette meg. Szavazni az Év fája tematikus honlapon (www.azevfaja.hu) keresztül lehetett. A szavazással az Országos Erdészeti Egyesület a hazai fafajokra kívánja felhívni a figyelmet."/>
  </head>
  <body>
    <article>
      <h1>Megszavazták az Év fáját</h1>
      <h2>A tatár juhar (Acer tataricum) lett a 2020-as esztendő fája. Az Országos Erdészeti Egyesület által meghirdetett az Év fája internetes szavazáson három fafaj közül lehetett választani.</h2>
      <address><time datetime="2019-11-29T11:56:00+00:00">29 Nov 2019, 11:56</time> by <a rel="author" href="http://www.ma.hu/tart/index" target="_blank">ma.hu</a></address>
      <p>Az október végén kezdődött és a múlt hét végén zárult szavazást mindvégig komoly érdeklődés övezte. A megadott határidőig összesen 5014 érvényes szavazat érkezett. A győztes 2131 szavazattal a tatárjuhar (Acer tataricum) lett, így ez a fafaj lesz a 2020-as év fája. A második helyen 1472 szavazattal a kecskefűz (Salix caprea), a harmadik helyen 1411 szavazattal a rezgő nyár (Populus tremula) végzett.<br/><br/>A tatár juhar honfoglaló elődeink útvonalán elterjedt, általuk is ismert fafaj. Alföldi területeinken erőteljesen visszaszorult, de hegy- és dombvidékeinken is kevésbé becsülik alacsony termete, csekély gazdasági értéke miatt. Ökológiai szerepe viszont jelentős.<br/><br/>Az Év fája szavazást az Országos Erdészeti Egyesület idén már hetedik alkalommal hirdette meg. Szavazni az Év fája tematikus honlapon (<a href="http://www.azevfaja.hu/">www.azevfaja.hu</a>) keresztül lehetett. A szavazással az Országos Erdészeti Egyesület a hazai fafajokra kívánja felhívni a figyelmet.</p>
    </article>
  </body>
</html>