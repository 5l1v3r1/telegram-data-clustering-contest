<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Arsenal-otpustio-Emerija/571136?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T11:44:07+00:00"/>
    <meta property="og:title" content="Arsenal otpustio Emerija"/>
    <meta property="og:description" content="Arsenal je saopštio da je donijeta odluka da se raskine saradnja sa dosadašnjim menadžerom Unaijem Emerijem."/>
  </head>
  <body>
    <article>
      <h1>Arsenal otpustio Emerija</h1>
      <address><time datetime="2019-11-29T11:44:07+00:00">29 Nov 2019, 11:44</time> by <a rel="author">Tanjug</a></address>
      <p>Arsenal je saopštio da je donijeta odluka da se raskine saradnja sa dosadašnjim menadžerom Unaijem Emerijem.</p>
      <p>U ime vlasnika i uprave kluba kluba obratio se Džoš Krenke koji se zahvalio španskom stručnjaku.</p>
      <p>"Zahvaljujemo se njemu i njegovim kolegama koji su dali sve od sebe da vrate klub na nivo koji očekujemo i zahtevamo. Želimo Unaiju i njegovom timu saradnika uspjeh u budućnosti. Odluka je doneta zbog rezultata koji nisu bili na zahtjevanom nivou", navedeno je u saopštenju.</p>
      <p>Krenke je otkrio i ime, bar privremenog, nasljednika.</p>
      <p>"Zatražili smo od Fredija Ljungberga da preuzme odgovornost i ulogu privremenog šefa stručnog štaba. Vjerujemo da će nas on povesti napred. U toku je potraga za novim trenerom. Tim povodom ćemo se oglasiti čim proces bude okončan", istakao je Krenke.</p>
      <p>Uprava kluba je nedavno dala podršku Emeriju, ali su se stvari promenile posle iznenađujućeg remija sa Sautemptonom u Premijer ligi i poraza od Ajnhtrahta u Ligi Evrope.</p>
      <p>Emeri je u Arsenal stigao u maju 2018. godine, pošto je prethodno okončao saradnju sa Pari Sen Žermenom.</p>
      <p>Nekadašnji fudbaler Real Sosijedada je trenersko ime stekao radom u Sevilji, sa kojom je osvojio tri uzastopna trofeja u Ligi Evrope.</p>
      <p>Prethodno je radio u Spartaku iz Moskve, a četiri godine je proveo na klupi Valensije.</p>
      <p>
        <i>
          <a href="https://www.b92.net/sport/fudbal/vesti.php?yyyy=2019&amp;mm=11&amp;dd=29&amp;nav_id=1624305">(b92)</a>
        </i>
      </p>
    </article>
  </body>
</html>