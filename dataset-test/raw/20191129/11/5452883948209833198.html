<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/evento-natalizia-illumina-notte-san-martino.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-29T11:34:00+00:00"/>
    <meta property="og:title" content="Grande attesa per il ritorno della kermesse natalizia &quot;Illumina la Notte&quot;"/>
    <meta property="og:description" content="Countdown per il taglio del nastro della nuova edizione di Illumina la Notte."/>
  </head>
  <body>
    <article>
      <h1>Grande attesa per il ritorno della kermesse natalizia "Illumina la Notte"</h1>
      <address><time datetime="2019-11-29T11:34:00+00:00">29 Nov 2019, 11:34</time> by <a rel="author">Redazione</a></address>
      <ul>
        <li><b>Dove</b> <br/>San Martino Valle Caudina</li>
        <li><b>Quando</b> <br/>Dal 07/12/2019 al 06/01/2020</li>
        <li><b>Altre Informazioni</b> <br/>Tema<br/><a href="http://www.avellinotoday.it/eventi/tema/natale/">Natale</a> <br/><a href="http://www.avellinotoday.it/eventi/bambini/si/">Evento per bambini</a></li>
      </ul>
      <p>Countdown per il taglio del nastro della nuova edizione di Illumina la Notte.</p>
      <p>Anche per il 2019, la rassegna raddoppia. Da un lato infatti ci sarà il tradizionale programma enogastronomico e folkloristico, con una serie di appuntamenti dedicati ai dolci tipici del natale, ai concerti e alle serate di intrattenimento. Dall’altro, la rassegna ospiterà un cartellone culturale, con un focus sull’arte contemporanea – elemento di novità per quest’edizione – interamente dedicato a esposizioni, installazioni e momenti di intrattenimento culturale, con la direzione artistica di Leandro Pisano. La manifestazione si aprirà il 7 dicembre con un convegno a tema: <i>“Turismo nelle aree interne, nuove possibilità di sviluppo connesse all’istituzione del Distretto Turistico Partenio”</i>, alle ore 17, presso la sala consiliare, cui seguirà l’apertura dell’esposizione d’arte di Giancarlo Neri e dei tradizionali mercatini natalizi curati dall’associazione culturale Irpinia Mood, con uno spazio dedicato alla vetrina del gusto che ospiterà oltre cinquanta operatori della filiera enogastronomica locale.</p>
      <p>L’evento di chiusura è previsto per il 6 gennaio, con un evento dedicato all’epifania e alla consegna dei dolci della Befana.</p>
    </article>
  </body>
</html>