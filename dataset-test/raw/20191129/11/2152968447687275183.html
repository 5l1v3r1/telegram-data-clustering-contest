<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/29/pacient-vilnia-v-sv-anna-razmahva-beleznici-zaplashva-s-arest.431268"/>
    <meta property="og:site_name" content="Dnes.bg"/>
    <meta property="article:published_time" content="2019-11-29T11:10:00+00:00"/>
    <meta property="og:title" content="Пациент вилня в Св. Анна: Размахва белезници, заплашва с арест"/>
    <meta property="og:description" content="Поредна атака срещу лекари, мъжът закрил и камерите | Dnes.bg"/>
  </head>
  <body>
    <article>
      <h1>Пациент вилня в Св. Анна: Размахва белезници, заплашва с арест</h1>
      <h2>Поредна атака срещу лекари, мъжът закрил и камерите</h2>
      <address><time datetime="2019-11-29T11:10:00+00:00">29 Nov 2019, 11:10</time> by <a rel="author" href="https://www.dnes.bg/author/72" target="_blank">Петя Славова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252801-middle.jpg"/>
        </figure>
        <p>Снимка: УМБАЛ "Св. Анна" -София</p>
        <p>1<a href="https://www.dnes.bg/sofia/2019/11/29/pacient-vilnia-v-sv-anna-razmahva-beleznici-zaplashva-s-arest.431268,image2#photo">2</a><a href="https://www.dnes.bg/sofia/2019/11/29/pacient-vilnia-v-sv-anna-razmahva-beleznici-zaplashva-s-arest.431268,image3#photo">3</a><a href="https://www.dnes.bg/sofia/2019/11/29/pacient-vilnia-v-sv-anna-razmahva-beleznici-zaplashva-s-arest.431268,image4#photo">4<br/></a>За поредно нападение над лекари, алармираха медици от УМБАЛ "Св. Анна" - София АД. Инцидентът е станал тази нощ около 4 часа сутринта.</p>
        <p>Лекарите от болничното заведение изпратиха снимки и разказаха, че са били обект на брутална агресия. "Около 4 ч. сутринта в Клиника по хирургия е викната за консултация лекар от КАИЛ на болницата. Консултацията се налага заради лечението на тежко болен  пациент. (Води се следствие. Имена няма да  бъдат оповестявани).</p>
        <p>В това време друг пациент, който е приет в УМБАЛ "Св.Анна“-София АД за планова операция, започва да вилнее в коридора на Първо отделение на Клиника по хирургия. Удря, блъска, души и обижда лекари и сестри.</p>
        <p>Размахва и белезници и заплашва с арест. Предварително е сложил на камерите гумени ръкавици, с цел да предотврати видеозаснемането. Чупи и врата на клиниката.</p>
        <p>Пострадалите лекари и сестри освен физически травми са в психически шок. Подадено е оплакване и тече разследване! Ръководството на УМБАЛ "Св. Анна"- София АД категорично застава зад лекарите работещи в болницата и вярва, че спрямо виновникът ще бъде приложена цялата сила на законите в РБ!", пише в съобщението до медиите.</p>
      </anchor>
    </article>
  </body>
</html>