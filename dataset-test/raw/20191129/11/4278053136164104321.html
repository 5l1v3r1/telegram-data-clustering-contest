<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hokej.cz/do-prodeje-jde-kolekce-suvenyru-pro-sampionat-do-20-let/5044240"/>
    <meta property="og:site_name" content="Hokej.cz"/>
    <meta property="article:published_time" content="2019-11-29T11:03:00+00:00"/>
    <meta property="og:title" content="Do prodeje jde kolekce suvenýrů pro šampionát do 20 let"/>
    <meta property="og:description" content="Oficiální kolekce merchandisingu pro mistrovství světa IIHF v ledním hokeji juniorů 2020 jde do prodeje v neděli 1. prosince v 10 hodin. Před začátkem šampionátu, který se uskuteční v Ostravě a Třinci od 26. prosince 2019 do 5. ledna 2020, bude kompletní sortiment k dispozici v oficiálním fanshopu Českého hokeje."/>
  </head>
  <body>
    <article>
      <h1>Do prodeje jde kolekce suvenýrů pro šampionát do 20 let</h1>
      <address><time datetime="2019-11-29T11:03:00+00:00">29 Nov 2019, 11:03</time> by <a rel="author" href="https://hokej.cz/archiv-clanku/autor/304" target="_blank">hokej.cz</a></address>
      <p>
        <b>Oficiální kolekce merchandisingu pro mistrovství světa IIHF v ledním hokeji juniorů 2020 jde do prodeje v neděli 1. prosince v 10 hodin. Před začátkem šampionátu, který se uskuteční v Ostravě a Třinci od 26. prosince 2019 do 5. ledna 2020, bude kompletní sortiment k dispozici v oficiálním fanshopu Českého hokeje.</b>
      </p>
      <figure>
        <a href="https://hokejkashop.cz/">
          <img src="https://hokej.cz/files/images/84/hokejka-shop-700x100px.jpg"/>
        </a>
      </figure>
      <p>Předměty bude možno zakoupit na dvou místech – v e-shopu <a href="https://fanshop.hokej.cz/">fanshop.hokej.cz</a> a v kamenné prodejně Fanshopu v Síni slávy Českého hokeje v Praze.</p>
      <p>„Suvenýry a upomínkové předměty jsou součástí všech vrcholných sportovních akcí a juniorský světový šampionát nebude výjimkou. Věříme, že se fanouškům bude nově připravená kolekce líbit a spoustu návštěvníků uvidíme v hledištích v Ostravě a v Třinci třeba v oblečení nebo se šálami z kolekce oficiálního merchandinsingu,“ řekla Markéta Štěrbová, generální sekretářka organizačního výboru mistrovství světa.</p>
      <p>Kolekce oficiálního merchandisingu pro juniorský šampionát je bohatá – obsahuje produkty jak s logem mistrovství světa, tak doplňkové lifestylové designy inspirované hlavními grafickými prvky šampionátu.</p>
      <p>Chybět nesmí ani originální produkty s maskoty – českými lvíčky Ťukem a Pukem. K dispozici je kolekce oblečení, například trička a mikiny, kšiltovky, čepice a šály a různé suvenýry jako puky, samolepky nebo placky.</p>
      <p>Se spuštěním prodeje nové kolekce je spojená i třídenní akce e-shopu – všechny objednávky nad 299 Kč budou doručeny nakupujícímu domů zdarma. Akce trvá od 1. do 3. prosince 2019 a platí jen na území České republiky. V kamenné prodejně ve Fanshopu v Síni slávy Českého hokeje v OC Harfa bude kolekce k zakoupení od pondělí 2. prosince.</p>
      <figure>
        <img src="https://hokej.cz/files/images/202/u20-fanshop18-2911.png"/>
      </figure>
      <figure>
        <img src="https://hokej.cz/files/images/202/u20-fanshop16-2911.png"/>
      </figure>
      <figure>
        <img src="https://hokej.cz/files/images/202/u20-fanshop17-2911.png"/>
      </figure>
      <figure>
        <img src="https://hokej.cz/files/images/202/u20-fanshop1-2911.png"/>
      </figure>
      <figure>
        <img src="https://hokej.cz/files/images/202/u20-fanshop8-2911.png"/>
      </figure>
      <figure>
        <img src="https://hokej.cz/files/images/202/u20-fanshop2-2911.png"/>
      </figure>
      <figure>
        <img src="https://hokej.cz/files/images/202/u20-fanshop3-2911.png"/>
      </figure>
      <figure>
        <img src="https://hokej.cz/files/images/202/u20-fanshop4-2911.png"/>
      </figure>
      <figure>
        <img src="https://hokej.cz/files/images/202/u20-fanshop5-2911.png"/>
      </figure>
      <figure>
        <img src="https://hokej.cz/files/images/202/u20-fanshop7-2911.png"/>
      </figure>
      <figure>
        <img src="https://hokej.cz/files/images/202/u20-fanshop11-2911.png"/>
      </figure>
      <related>
        <a href="https://hokej.cz/ms-junioru-bude-mit-lvi-maskoty-tuk-a-puk-navazou-na-boba-a-bobka/5044155"/>
        <a href="https://hokej.cz/priprava-pred-ms-20-cesi-maji-svedy-a-slovaky-co-dalsi-zapasy/5043784"/>
      </related>
    </article>
  </body>
</html>