<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Reprezentacije/EURO/a315981-Sve-spremno-i-skoro-sve-poznato-pred-zreb-za-EURO.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T11:33:00+00:00"/>
    <meta property="og:title" content="Sve spremno i skoro sve poznato pred žreb za EURO"/>
    <meta property="og:description" content="U subotu će, od 18 časova uz prenos na Sport Klubu 1, biti obavljen žreb za Evropsko prvenstvo 2020. godine."/>
  </head>
  <body>
    <article>
      <h1>Sve spremno i skoro sve poznato pred žreb za EURO</h1>
      <h2>U subotu će, od 18 časova uz prenos na Sport Klubu 1, biti obavljen žreb za Evropsko prvenstvo 2020. godine.</h2>
      <address><time datetime="2019-11-29T11:33:00+00:00">29 Nov 2019, 11:33</time> by <a rel="author">Maja Todić</a></address>
      <figure>
        <img src="https://sportklub.rs/Picture/170258/jpeg/EURO-2020"/>
        <figcaption>
          <cite>Paolo Bruno/Getty Images</cite>
        </figcaption>
      </figure>
      <p>Što se tiče zemalja iz regiona, mesto na Evropskom prvenstvu već je izborila Hrvatska, dok će Srbija, Bosna i Hercegovina, Severna Makedonija i reprezentacija Fudbalskog saveza Kosova pokušati da se domognu šampionata Evrope kroz baraž Lige nacija.</p>
      <p>Prvi put u istoriji lista nosilaca nije određena po UEFA rang listi već po ragu ostvarenom u kvalifikacijama. Pobednicima grupa u kvalifikacijama oduzeti su bodovi osvojeni u duelima sa poslednjeplasiranom ekipom u grupi i tako je dobijen prvi šešir u kome su Italija, Belgija, Engleska, Nemačka, Ukrajina i Španija.</p>
      <p>U drugom šeširu su Francuska, Poljska, Švajcraska, Hrvatska, Holandija i Rusija, u trećem Portugalija, Turska, Austrija, Danska, Švedska i Češka, a u četvrtom Finska, Vels, pobednik baraža Divizije A, pobednik baraža Divizije B, pobednik baraža Divizije C i pobednik baraža Divizije D.</p>
      <p>Kao i do sada, u grupi neće moći da se nađu dve reprezentacije iz istog šešira.</p>
      <related>
        <a href="http://sportklub.rs/Fudbal/Reprezentacije/EURO/a315281-Ako-prodju-Norvezane-Orlovi-docekuju-Skote-ili-Izraelce.html"/>
      </related>
      <p>Obzirom na to da je žreb poludirigovan već je poznato i kako će delimično izgledati grupe na EURU 2020:</p>
      <p><b>Grupa A:</b> Italija - Francuska/Poljska/Švajcarska/<b>Hrvatska</b> - Portugalija/Turska/Austrija/Švedska/Češka - Vels/Finska</p>
      <p><b>Grupa B:</b> Belgija - Danska - Rusija - Vles/Finska</p>
      <p><b>Grupa C</b>: Ukrajina - Holandija - Portugalija/Turska/Austrija/Švedska/Češka - pobednik baraža Divizije A, <b>C</b> ili D</p>
      <p><b>Grupa D:</b> Engleska - Francuska/Poljska/Švajcarska/<b>Hrvatska</b> - Portugalija/Turska/Austrija/Švedska/Češka - pobednik baraža Divizije <b>C</b> ili D</p>
      <p><b>Grupa E:</b> Španija - Francuska/Poljska/Švajcarska/<b>Hrvatska</b> - Portugalija/Turska/Austrija/Švedska/Češka - pobednik Divizije D</p>
      <p><b>Grupa F:</b> Nemačka - Francuska/Poljska/Švajcarska/<b>Hrvatska</b> - Portugalija/Turska/Austrija/Švedska/Češka - pobednik Divizije A, <b>C</b> ili D.</p>
      <p>Ukoliko kroz baraž Lige nacija obezbede mesto na Evropskom prvenstvu Srbija i reprezentacija Fudbalskog svaeza Kosova neće moći da se nađu u istoj grupi. Takođe, u grupi sa takozvanim Kosovom ne bi mogla da se nađe ni Bosna i Hercegovina. Prema ovim predikcijama, <b>Srbija bi mogla da se nađe u grupama C, D ili F.</b></p>
      <p>Zbog toga što je kao domaćin Rusija smeštena u drugi šešir, a ona ne može da igra u istoj grupi kao Ukrajina, i zbog toga što je Holandija koja je takođe domaćin u drugom šeširu - Hrvatska od reprezentacija iz prvog šešira može da dobije samo Italiju, Englesku, Španiju ili Nemačku.</p>
      <figure>
        <iframe data-src="https://twitter.com/EURO2020/status/1196907887152574464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Promene u sistemu kvalifikacija i činjenica da se do Evropskog prvenstva dolazi i kroz Ligu nacija ove godine je još pre žreba gotovo sve poznato, većina reprezentacija već ima rivale i termine odigravanja utakmica.</p>
      <p>Šampionat će otvoriti reprezentacija Italije, a protiv koga saznaćemo u subotu posle podne.</p>
      <p>Svaka grupa imaće dva grada domaćina - dueli u Grupi A biće odigrani u Rimu i Bakuu, domaćini u Grupi B biće Kopenhagen i Sankt Peterburg, Grupi C Amsterdam i Bukurešt, Grupi D London i Glazgov, Grupi E Bilbao i Dablin, a Grupi F Minhen i Budimpešta. Zemlje domaćini koje su obezbedile plasman automatski će mečeve u grupi igrati na svom terenu.</p>
      <p>Četvrtfinalni dueli biće odigrani u Minhenu, Bakuu, Sankt Peterburgu i Rimu. Domaćin polufinala i finala biće London i stadion vembli.</p>
      <p>EURO 2020. počinje 12. jana i završava se 12. jula.</p>
    </article>
  </body>
</html>