<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/29/red-dead-redemption-2-rockstar-ujawnil-darmowa-zawartosc-na-pc-i-zapewnil-ze-gra-powinna-dzialac-bez-zarzutu.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-29T11:20:00+00:00"/>
    <meta property="og:title" content="Red Dead Redemption 2 – Rockstar ujawnił darmową zawartość na PC i zapewnił, że gra powinna działać bez zarzutu"/>
    <meta property="og:description" content="Debiut pecetowej wersji westernowego cyklu nie obył się bez wielu problemów, ale twórcy zapewniają, że udało się im z nimi uporać."/>
  </head>
  <body>
    <article>
      <h1>Red Dead Redemption 2 – Rockstar ujawnił darmową zawartość na PC i zapewnił, że gra powinna działać bez zarzutu</h1>
      <h2>Debiut pecetowej wersji westernowego cyklu nie obył się bez wielu problemów, ale twórcy zapewniają, że udało się im z nimi uporać.</h2>
      <address><time datetime="2019-11-29T11:20:00+00:00">29 Nov 2019, 11:20</time> by <a rel="author">LM</a></address>
      <p>Zapowiedź, a późniejsza premiera pecetowej wersji gry Red Dead Redemption II to pewnością <b>jedne z najważniejszych wiadomości drugiej połowy 2019 roku. Tym bardziej szkoda, że dedykowanego komputerom osobistym wydania nie udało się oddać w ręce graczy w takim stanie, w jakim tego oczekiwano</b>. Rockstar Games już wcześniej <a href="https://www.gram.pl/news/2019/11/14/rockstar-przeprasza-za-kiepskie-dzialanie-red-dead-redemption-2-na-pc-obiecuje-poprawki-i-darmowa-zawartosc-w-red-dead-online.shtml">przeprosiło za wszystkie niedogodności</a>, a teraz ogłosiło, że twórcom udało się doprowadzić grę do stanu, który pozwoli bez przeszkód cieszyć się wykreowanym światem. Przy okazji doprecyzowano zapowiedzianą wcześniej darmową zawartość na PC.</p>
      <figure>
        <img src="https://img6.gram.pl/czff20191129111539910ople.jpg"/>
      </figure>
      <p>Przypomnijmy, że <b>pakiet darmowej zawartości otrzymają wszyscy użytkownicy pecetowej wersji, którzy zagrają w Red Dead Redemption 2 od dnia jej premiery do okresu świątecznego</b>. Spełnienie tego pojedynczego warunku zapewni Ci gratyfikację w postaci szeregu dodatków, które możesz wykorzystać w module sieciowym Red Dead Online. Jeśli już miałeś okazję zagrać, to paczka powinna czekać na Ciebie w dowolnym punkcie pocztowym. <b>Co wchodzi w jej skład?</b></p>
      <ul>
        <li>strój Prieto Poncho;</li>
        <li>100x Revolver Express Ammo;</li>
        <li>100x Pistol Express Ammo;</li>
        <li>100x Repeater Express Ammo;</li>
        <li>100x Rifle Express Ammo;</li>
        <li>100x Shotgun Slugs;</li>
        <li>20x Shotgun Incendiary Buckshot Slugs;</li>
        <li>20x Fire Arrows;</li>
        <li>20x Poison Throwing Knives;</li>
        <li>20x Volatile Fire Bottles;</li>
        <li>10x Potent Miracle Tonic;</li>
        <li>3x Horse Reviver;</li>
        <li>10x Minty Big Game;</li>
        <li>20x Baked Beans.</li>
      </ul>
      <p>Obok tego dowiedzieliśmy się, że <b>najnowsza aktualizacja Red Dead Online pojawi się na serwerach PC, Stadia, PlayStation 4 i Xboksa One jeszcze w grudniu</b>.</p>
      <p>Zgodnie z <a href="https://www.gram.pl/news/2019/11/27/rockstar-games-potwierdzilo-date-premiery-red-dead-redemption-2-na-steamie.shtml">niedawnym komunikatem</a> studia <b>Red Dead Redemption 2 zadebiutuje na platformie Steam dokładnie 5 grudnia</b>.</p>
      <p>https://www.youtube.com/watch?v=SXvQ1nK4oxk</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>