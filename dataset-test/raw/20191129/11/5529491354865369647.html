<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/cristina-chiabotto-evasione-3123154/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-29T11:25:34+00:00"/>
    <meta property="og:title" content="Cristina Chiabotto: “Mi sono fidata delle persone sbagliate, ma la mia non è evasione”"/>
    <meta property="og:description" content="ROMA – Cristina Chiabotto commenta la notizia per la quale è finita sulle prime pagine di tutti i giornali. La showgirl ha infatti debiti col Fisco e per versare le somme dovute sarà probabilmente costretta a vendere le attività di cui è titolare. “Purtroppo, in totale buona fede, mi sono affidata ai professionisti sbagliati. Sono stata mal consigliata sotto il profilo fiscale quando, ancora giovanissima, a 19 anni ho iniziato la mia attività”, afferma all’Ansa la Chiabotto, costretta a ricorrere alla legge ‘salva suicidi’ “per far ciò che ritengo giusto e doveroso: pagare, come tutti, le somme effettivamente dovute”. “Non mi resta che attendere l’esito della procedura – aggiunge – con la serenità di chi ha la coscienza a posto”.Ambra Angiolini con i capelli bianchi durante una diretta su InstagramClaudio Lippi: “Sono stato un papà poco presente. Oggi però con la mia nipotina…” La legge cosiddetta ‘salva suicidi’, per l’ex Miss Italia, è stata “l’unico strumento giuridico rimasto”. “Non voglio sottrarmi al mio…"/>
  </head>
  <body>
    <article>
      <h1>Cristina Chiabotto: “Mi sono fidata delle persone sbagliate, ma la mia non è evasione”</h1>
      <address>
        <time datetime="2019-11-29T11:25:34+00:00">29 Nov 2019, 11:25</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/cristina-chiabotto-ansa-1.jpg"/>
        <figcaption>Cristina Chiabotto in una foto d’archivio Ansa</figcaption>
      </figure>
      <p>ROMA – <b>Cristina Chiabotto</b> commenta la notizia per la quale è finita sulle prime pagine di tutti i giornali. La showgirl ha infatti debiti col <a href="https://www.blitzquotidiano.it/tv/cristina-chiabotto-fisco-25-mln-3122495/">Fisco</a> e per versare le somme dovute sarà probabilmente costretta a vendere le attività di cui è titolare.</p>
      <p>“Purtroppo, in totale buona fede, mi sono affidata ai professionisti sbagliati. Sono stata mal consigliata sotto il profilo fiscale quando, ancora giovanissima, a 19 anni ho iniziato la mia attività”, afferma all’Ansa la Chiabotto, costretta a ricorrere alla legge ‘salva suicidi’ “per far ciò che ritengo giusto e doveroso: pagare, come tutti, le somme effettivamente dovute”. “Non mi resta che attendere l’esito della procedura – aggiunge – con la serenità di chi ha la coscienza a posto”.</p>
      <figure>
        <a href="https://www.blitzquotidiano.it/tv/ambra-angiolini-capelli-bianchi-3123157/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/ambra-angiolini-capelli-bianchi-3123157/">
          <img src="https://static.blitzquotidiano.it/wp/wp-content/uploads/2019/11/AMBRA-CAPELLI-BIANCHI-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/ambra-angiolini-capelli-bianchi-3123157/">Ambra Angiolini con i capelli bianchi durante una diretta su Instagram</a>
      </h3>
      <figure>
        <a href="https://www.blitzquotidiano.it/tv/claudio-lippi-sono-stato-papa-3123130/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/claudio-lippi-sono-stato-papa-3123130/">
          <img src="https://static.blitzquotidiano.it/wp/wp-content/uploads/2019/11/claudio-lippi-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/claudio-lippi-sono-stato-papa-3123130/">Claudio Lippi: “Sono stato un papà poco presente. Oggi però con la mia nipotina…”</a>
      </h3>
      <p>La legge cosiddetta ‘salva suicidi’, per l’ex Miss Italia, è stata “l’unico strumento giuridico rimasto”. “Non voglio sottrarmi al mio dovere, anzi. Vorrei solo fosse rispettato un principio valido per chiunque – aggiunge -, cioè che l’ammontare dovuto di tasse si basi su quanto effettivamente guadagnato”.</p>
      <p>“Ci tengo inoltre a precisare che, a differenza di quanto riportato da alcuni organi di stampa, nel decreto (peraltro pubblico) non si parla mai di evasione, ma piuttosto di ‘comportamento elusivo non fraudolento’ come espressamente dichiarato dal giudice”, conclude ribadendo di avere “sempre rispettato le regole e di aver chiesto a chi mi consigliava di fare altrettanto”. (Fonte Ansa).</p>
    </article>
  </body>
</html>