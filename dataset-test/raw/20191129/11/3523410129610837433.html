<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642615/%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AD%D9%85%D9%84%D9%87-%D8%B4%D8%AF%DB%8C%D8%AF-%D8%AA%D8%B1%DA%A9%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-29T11:07:00+00:00"/>
    <meta property="og:title" content="مقابله با حمله شدید ترکیه"/>
    <meta property="og:description" content="ارتش سوریه برای تکمیل عملیات نظامی و از بین بردن گروه‌های تروریستی در منطقه عاری از سلاح، نیروهای تقویتی به حومه جنوبی و جنوب شرقی ادلب اعزام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/642615/%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AD%D9%85%D9%84%D9%87-%D8%B4%D8%AF%DB%8C%D8%AF-%D8%AA%D8%B1%DA%A9%DB%8C%D9%87">مقابله با حمله شدید ترکیه</a>
      </h1>
      <h2>ارتش سوریه برای تکمیل عملیات نظامی و از بین بردن گروه‌های تروریستی در منطقه عاری از سلاح، نیروهای تقویتی به حومه جنوبی و جنوب شرقی ادلب اعزام کرد.</h2>
      <address><time datetime="2019-11-29T11:07:00+00:00">29 Nov 2019, 11:07</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یک منبع میدانی به خبرگزاری اسپوتینک گفت: <b>ارتش سوریه</b> نیروها و تجهیزات و ادوات نظامی بیشتری به محورهای ریف جنوبی و جنوب شرقی <b>ادلب</b> اعزام کرد که در زمان مناسب از آنها استفاده خواهد شد.</p>
      <p> </p>
      <p>وی افزود: این نیروها و ادوات در طول روزهای گذشته وارد منطقه شدند و احتمال گسترش دامنه عملیات نظامی وجود دارد و امکان وقوع <b>عملیات</b> در هر لحظه در مقابل تنش آفرینی مداوم گروههای مسلح وجود دارد. این گروه‌ها در تلاش برای تقویت مواضع خود در نزدیک جبهه های نبرد با ارتش سوریه در جنوب ادلب هستند.</p>
      <p> </p>
      <p>این منبع گفت: یگان‌های ارتش سوریه در آمادگی کامل برای برخورد با هرگونه وضعیت اضطراری احتمالی در جبهه‌های ریف ادلب هستند و نمی‌توان ادامه حضور گروه‌های مسلح در منطقه عاری از سلاح را پذیرفت و ارتش سوریه  آزادسازی کامل استان ادلب از سیطره گروه‌های تروریستی را در کانون توجه خود دارد.</p>
      <p> </p>
      <p>همچنین شمار دیگری از یگان‌های ارتش سوریه مستقر در ریف شمالی استان الحسکه به تقویت مقرهای خود در جاده بین المللی الحسکه به ادلب ادامه داده و وارد روستاهای الکوزلیه، تل اللبن و ام الخیر در ریف ناحیه تل تمر غربی شدند و مقرهای نظامی خود را برپا کردند.</p>
      <p> </p>
      <p>این امر به تامین امنیت منطقه واقع بین این روستاها و ناحیه تل تمر به مساحت 12 کیلومتر کمک می کند.</p>
      <p> </p>
      <p>اهالی این روستاها نیز از ارتش سوریه و بازگشت امنیت به روستاهای خود و رها شدن از دست گروههای تروریستی استقبال کردند.</p>
      <p> </p>
      <p>یگان‌های ارتش سوریه همچنین با حمله شدید نیروهای ترکیه و مزدوران آنها به روستای تل اللبن جلوگیری کردند. این نیروها و مزدوران درصدد بازپس گیری روستای اللبن بودند اما ارتش با آنها مقابله و تلفات و خسارت هایی به آنها وارد کرد.</p>
      <p> </p>
      <p>در حومه جنوب شرقی شهر القامسلی نیز یگان های ارتش سوریه یک پهپاد ارتش ترکیه را در روستای حامو سرنگون کردند.</p>
      <p> </p>
      <p>یگان مهندسی ارتش ترکیه نیز یک خودروی بمب‌گذاری شده در شهرک عین عیسی را خنثی کرد.</p>
      <p> </p>
      <p>در همین حال، عناصر وابسته به ارتش ترکیه  به ربودن جوانان از جمله در روستای تل حلف در حومه شهر راس العین ادامه دادند.</p>
      <p> </p>
      <p>انتهای پیام/#</p>
    </article>
  </body>
</html>