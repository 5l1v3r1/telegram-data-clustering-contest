<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/jeg-kjente-henne-ikke-igjen/71870736"/>
    <meta property="og:site_name" content="Dagbladet.no"/>
    <meta property="article:published_time" content="2019-11-29T11:03:26+00:00"/>
    <meta property="og:title" content="- Jeg kjente henne ikke igjen"/>
    <meta property="og:description" content="Et nytt bilde av Obama-familien får fansen til å sperre opp øynene."/>
  </head>
  <body>
    <article>
      <h1>- Jeg kjente henne ikke igjen</h1>
      <h2>Et nytt bilde av Obama-familien får fansen til å sperre opp øynene.</h2>
      <address><time datetime="2019-11-29T11:03:26+00:00">29 Nov 2019, 11:03</time> by <a rel="author">Vilde Holta Røssland</a></address>
      <p>Den fjerde torsdagen i november <a href="https://www.dagbladet.no/kjendis/fikk-slakt-etter-thanksgiving-kommentar-na-legger-buffy-stjerna-seg-flat/70481850">feires Thanksgiving i USA</a>, der familier over hele landet samles til et godt måltid og familiesamvær.</p>
      <p>Høytiden blir av mange også markert med familiebilder, og i år vekker Obama-familiens bilde oppsikt. Det er nemlig ikke så ofte vi ser familien samlet lenger, etter at de <a href="https://www.dagbladet.no/kjendis/slik-er-obama-familiens-nye-liv/67449527">i 2017 forlot Det hvite hus</a> etter hele åtte år.</p>
      <p>Det er <a href="https://www.dagbladet.no/kjendis/slik-er-michelle-obamas-nye-liv/69930624">Michelle Obama (55)</a> som onsdag delte bildet av seg og ektemannen, Barack Obama (58), samt <a href="https://www.dagbladet.no/kjendis/de-har-mattet-ofre-mye-av-barndommen-sin/70889551">deres to døtre, Malia Obama (21) og 18 år gamle Sasha Obama</a>.</p>
      <figure>
        <embed-post data-src="https://www.instagram.com/p/B5YrxQQABk6" data-service="Instagram"/>
      </figure>
      <p>«God Thanksgiving fra vår familie til din», skriver hun til familiebildet, som ifølge <a href="https://people.com/politics/michelle-obama-shares-new-family-photo-for-thanksgiving/">People</a> ble tatt i mai - like før yngstedattera Sashas skoleball.</p>
      <h3>- Kjente henne ikke igjen</h3>
      <p>Det flere nå biter seg merke i, er hvor mye de to Obama-døtrene har forandret seg de seinere åra.</p>
      <p>Under bildet Michelle har delt på Instagram, er det nemlig flere som påpeker hvor voksne de er blitt.</p>
      <p>Blant disse er <a href="https://www.dagbladet.no/kjendis/stjerna-legger-seg-flat-etter-dette/71668826">sangstjerna Demi Lovato (27)</a>, som skriver følgende:</p>
      <p>
        <b>«Jentene er så voksne og vakre».</b>
      </p>
      <p>Under Lovatos kommentar er det flere som har kastet seg på, og enkelte sier at spesielt den yngste dattera, Sasha, har forandret seg.</p>
      <p>«Jeg tenkte det samme. Spesielt hun yngste, jeg kjente henne ikke igjen», svarer en på Lovatos kommentar.</p>
      <p>Ellers i kommentarfeltet er det flere som påpeker hvor voksen den yngste Obama-dattera er blitt, og fansen tror knapt sine egne øyne.</p>
      <p>«Hva skjedde med Sasha! Herregud, jeg husker da hun gikk ut på den scenen i 2008. Hun er en supermodell nå», er det en som sier.</p>
      <p>«Jentene er ikke jenter lenger. Vakre kvinner», skriver en annen.</p>
      <figure>
        <img src="https://dbstatic.no/71870773.jpg?imageId=71870773&amp;width=1024&amp;height=615"/>
        <figcaption><b>ELLEVE ÅR SIDEN:</b> På Instagram er det blant annet en som påpeker hvor mye Obama-døtrene har forandret seg siden de ble med foreldrene ut på scenen da Barack Obama vant presidentvalget i 2008. Foto: NTB Scanpix Vis mer</figcaption>
      </figure>
      <h3>- Har blitt en kvinne</h3>
      <p>Moteansvarlig i KK, Malin Gaden, sier til Dagbladet at det kanskje ikke er så overraskende at mange ikke kjenner igjen Sasha, da offentligheten har sett mindre av familien de siste åra.</p>
      <p>- Nå begynner det å bli en stund siden familien Obama satt i Det hvite hus, og dermed ser vi også mindre av familien på fire. Hverken Sasha eller Malia har Instagram - et verktøy mange av oss ofte bruker for å få et innblikk i kjendisenes liv. Det er derfor ikke så rart av man ikke kjenner igjen Sasha, forteller Gaden.</p>
      <figure>
        <img src="https://dbstatic.no/71870780.jpg?imageId=71870780&amp;x=0&amp;y=0&amp;cropw=100&amp;croph=82.340425531915&amp;width=641&amp;height=387"/>
        <figcaption><b>2016:</b> Sasha Obama avbildet året før familien forlot Det hvite hus. Foto: NTB Scanpix Vis mer</figcaption>
      </figure>
      <p>
        <b>- Da Barack Obama takket for seg som president av USA, var hun 15 år. Og vi vet alle at mye kan skje i løpet av tre år. Nå har hun blitt en kvinne! Sasha stråler sammen med søsteren sin på bildet Michelle la ut på Instagram nylig. Og Michelle - ja, hun er bare så flott! legger KKs Malin Gaden til.</b>
      </p>
      <h3>Trukket seg tilbake</h3>
      <p>Etter at familiebildet ble tatt i mai, fullførte Sasha videregående skole, før hun i høst ble student ved universitetet i Michigan. Søstera Malia har på sin side studert ved universitetet Harvard siden 2017.</p>
      <p>Obama-familien har ellers trukket seg noe tilbake fra rampelyset de siste åra, og selv om Michelle og Barack Obama har valgt å bosette seg i Washington D.C. har de stort sett holdt seg unna politikken.</p>
      <p>Den tidligere presidenten har startet en stiftelse i Chicago, mens kona har skrevet en bestselgende bok.</p>
      <p>Til tross for at de ikke er like synlige som de var før, er Obama-paret aktive i sosiale medier, der de gir et innblikk i den nye hverdagen sin.</p>
    </article>
  </body>
</html>