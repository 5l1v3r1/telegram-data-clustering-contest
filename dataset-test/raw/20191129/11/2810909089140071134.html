<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=360150"/>
    <meta property="og:site_name" content="СПОРТ - РТРС"/>
    <meta property="article:published_time" content="2019-11-29T11:45:00+00:00"/>
    <meta property="og:title" content="Михајловић: Четири тешка мјесеца су иза мене (ВИДЕО)"/>
    <meta property="og:description" content="Синиша Михајловић, легендарни српски фудбалер, обратио се медијима у Болоњи први пут након што је објавио да болује од леукемије."/>
  </head>
  <body>
    <article>
      <h1>Михајловић: Четири тешка мјесеца су иза мене (ВИДЕО)</h1>
      <address>
        <time datetime="2019-11-29T11:45:00+00:00">29 Nov 2019, 11:45</time>
      </address>
      <p>
        <i>Синиша Михајловић, легендарни српски фудбалер, обратио се медијима у Болоњи први пут након што је објавио да болује од леукемије.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1523/152363.jpg"/>
        <figcaption>Синиша Михајловић (Фото: twitter.com)</figcaption>
      </figure>
      <p>- Четири тешка мјесеца су иза мене. Био сам на Институту где сам имао хемиотерапије и својим јаким каракетером сам изгурао све то. У тим тренуцима је потребна велика ментална снага, коју сам добијао и од стручњака на Институту. Сви су били максимално посвећени мени, да није било свих тих људи не бих био сада испред вас. Хвала мојој супрузи Аријани која ја заједно са мном прилазила кроз тај страшан период - рекао је Михајловић.</p>
      <p>Затим се захвалио свим докторима, а потом и заплакао.</p>
      <p>- Извините, емоције су ме обузеле. Извините што плачем - кроз сузе је истакао Михајловић.</p>
      <figure>
        <iframe data-src="https://twitter.com/rumar55/status/1200427971246481409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Медијима се први пут обратио и директор хематолошког одјељења, доктор Микеле Калво.</p>
      <p>- Први пут говорим за медије, а то радим на Синишин захтјев. Морамо бити веома опрезни на овом путу према болести и у терапији. Сложена је дијагноза, и њом смо се бавили најбоље што умијемо, данас сам овдје у име свих љекара. Болест смо открили послије других тестова које је радио Синиша, одређена врста бијелих крвних зрнаца пролази кроз процес успоравања сазријевања и размножавања без контроле, што је доводило до тога да кости губе способности -  рекао је Калво и додао:</p>
      <p>- Све иде како треба, али мораћемо да водимо рачуна у будућем периоду, редовно да обављамо контроле, како нешто не би кренуло по злу.</p>
      <p>Конференцији за медије присуствовали су и сви играчи из ФК Болоња, што је Михајловић искористио да се нашали:</p>
      <p>- Хвала вам свима. А ви момци, требало би да будете на терену и да тренирате, али све чините да избјегнете тренинг - поручио је Синиша Михајловић.</p>
    </article>
  </body>
</html>