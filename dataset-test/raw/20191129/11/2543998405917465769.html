<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/171957/epilog-sudjenja-pokusaj-ubistva-beka-zdravkovicu-godina-maja-adrovac-oslobodjena"/>
    <meta property="og:site_name" content="REPUBLIKA"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Epilog suđenja za pokušaj ubistva Beka! Zdravkoviću 10 godina, Maja Adrovac oslobođena"/>
    <meta property="og:description" content="Sudsko veće Višeg suda u Beogradu izreklo je danas presudu optuženima za pokušaj ubistva biznismena Milana Beka pre pet godina, kada je teško ranjen u Beogradu."/>
  </head>
  <body>
    <article>
      <h1>Epilog suđenja za pokušaj ubistva Beka! Zdravkoviću 10 godina, Maja Adrovac oslobođena</h1>
      <h2>Sudsko veće Višeg suda u Beogradu izreklo je danas presudu optuženima za pokušaj ubistva biznismena Milana Beka pre pet godina, kada je teško ranjen u Beogradu.</h2>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">Mediji</a></address>
      <p>Aleksandru Zdravkoviću izrečeno je 10 godina, dok je Maja Adrovac oslobođena.</p>
      <p>Tužilaštvo je ranije predložilo kazne zatvora ne manje od po 15 godina za Maju Adrovac i Aleksandra Zdravkovića, a advokati odbrane traže oslobađajuće presude.</p>
      <p>Maji Adrovac, optuženoj da je pomagala, ovo je druga presuda, jer je ranije oslobođena, ali je Apelacioni sud vratio predmet na ponovno suđenje.</p>
      <p>Tužilaštvo navodi da je ona pomogla u krivičnom delu i ostavila tragove DNK.</p>
      <p>U međuvremenu je uhapšen Zdravković optužen da je pucao u Beka, tako da su optužnice spojene u jedinstven postupak.</p>
      <figure>
        <img src="https://www.republika.rs/data/images/2018-05-31/49271_viber-image1_f.jpg?1575024245"/>
        <figcaption>Maja Adrovac<cite>Republika.rs</cite></figcaption>
      </figure>
      <p>Zdravkoviću je ranije sudjeno pred Specijalnim sudom zbog učestvovanja u otmici kao član "Zemunskog klana", ali je oslobođen.</p>
      <p>Planirano je bilo da se video-linkom kao svedok sasluša Ivan Adrovac, suprug Maje Adrovac, koji je, po navodima medija, u zatvoru u Švajcarskoj zbog pljački, ali se zbog komplikacija od toga odustalo.</p>
      <p>Beko rekao je da je na njega pucao "profesionalac", a da se svedoci napada "sećaju onoliko koliko smeju da se sećaju".</p>
      <p>- Ko stoji iza ovoga sumnjam onoliko koliko smem da sumnjam - rekao je Beko, navodeći da bi možda, uz neko hrabrije tužilaštvo, i on bio hrabriji, a i da bi se svedoci setili svega što je bitno.</p>
      <related>
        <h4>Pročitajte još:</h4>
        <a href="http://republika.rs/hronika/hronika/168524/Sutra-zavrsne-reci-sudjenju-pokusaj-ubistva-Milana-Beka"/>
        <a href="http://republika.rs/hronika/hronika/170113/Ovo-Jelicic-koji-sebi-prerezao-vrat-govornicom-Specijalnom-sudu"/>
        <a href="http://republika.rs/hronika/hronika/171693/Adrovac-Zdravkovic-optuzenickoj-klupi-Sud-donosi-presudu-slucaju-atentata-Milana-Beka"/>
      </related>
    </article>
  </body>
</html>