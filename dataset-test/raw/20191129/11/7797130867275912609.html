<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a548014/Student-izboden-na-Elektronskom-fakultetu-u-Nisu.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-29T11:21:00+00:00"/>
    <meta property="og:title" content="Student izboden na Elektronskom fakultetu u Nišu nakon sukoba oko devojke"/>
    <meta property="og:description" content="Student (19) iz Niša zadobio je dve ubodne rane u glavu pošto ga je oštrim predmetom ubo kolega sa fakulteta, takođe..."/>
  </head>
  <body>
    <article>
      <h1>Student izboden na Elektronskom fakultetu u Nišu nakon sukoba oko devojke</h1>
      <address>
        <time datetime="2019-11-29T11:21:00+00:00">29 Nov 2019, 11:21</time>
      </address>
      <p>Student (19) iz Niša zadobio je dve ubodne rane u glavu pošto ga je oštrim predmetom ubo kolega sa fakulteta, takođe devetnaestogodišnjak, saznaje agencija Beta u Policijskoj upravi u Nišu i niškom Kliničkom centru.</p>
      <p>Kako pišu <b><a href="https://www.juznevesti.com/Hronika/Izboden-student-u-holu-niskog-Elektronskog-fakulteta.sr.html">Južne vesti</a></b>, u napadu je upotrebljen nož.</p>
      <p>Sukob dvojice mladića dogodio se na Elektronskom fakultetu u Nišu oko 10.15 časova.</p>
      <p>U Kliničkom centru su saopštili da je mladić u svesnom stanju i sa stabilnim životnim funkcijama primljen u Urgentni centar i da je hirurški zbrinut.</p>
      <p>Kako navodi policija, napadač je uhapšen i u toku je uviđaj.</p>
      <p>Prema nezvaničnim informacijama, studenti su se sukobili zbog devojke, koja je prilikom napada lakše povređena, ali ne nožem, već nekim tupim predmetom.</p>
    </article>
  </body>
</html>