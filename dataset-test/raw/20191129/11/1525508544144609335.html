<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783911/%D9%86%D8%B8%D8%A7%D8%B1%D8%AA-%D9%88-%D8%A8%D8%A7%D8%B2%D8%B1%D8%B3%DB%8C-%D9%87%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%AF%D8%B4%D8%AA%D8%B3%D8%AA%D8%A7%D9%86-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D8%A8%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:39:52+00:00"/>
    <meta property="og:title" content="امام جمعه برازجان: نظارت و بازرسی‌ها در بازار شهرستان دشتستان افزایش یابد"/>
    <meta property="og:description" content="بوشهر - امام جمعه برازجان گفت: در شرایط فعلی از هرگونه افزایش قیمتی جلوگیری شود و دستگاه‌های متولی در شهرستان دشتستان به طور مستمر بر بازار نظارت کرده و با متخلفان برخورد قانونی کنند."/>
  </head>
  <body>
    <article>
      <h1>امام جمعه برازجان: نظارت و بازرسی‌ها در بازار شهرستان دشتستان افزایش یابد</h1>
      <address>
        <time datetime="2019-11-29T11:39:52+00:00">29 Nov 2019, 11:39</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام حسن مصلح امروز در خطبه‌های این هفته نماز جمعه شهر برازجان با قدردانی از دستگاه‌های مختلف شهرستان در بحث کنترل بازار اظهار داشت: گزارش‌هایی که در این جلسه ارائه شد حکایت از جدیت در بحث کنترل بازار دارد.</p>
      <p>امام جمعه شهر برازجان افزود: یکی از موضوعاتی که دولت ، بعد از طرح مدیریت مصرف سوخت دنبال می کند،  بحث  تنظیم بازار است که جلساتی هم در این زمینه به صورت مرتب در شهرستان می‌بایست برگزار شود.</p>
      <p>امام جمعه برازجان خاطرنشان کرد: همیشه در بحث افزایش قیمت سوخت، اتفاقاتی رخ می دهد که تاثیرات روانی فراتر از میزان قیمت سوخت بر بازار تحمیل می کند و هرکس به خودش اجازه می دهد به بهانه افزایش سوخت، نرخ کالا و خدمات راافزایش دهد.</p>
      <p>مصلح با اشاره به اینکه انصاف کسبه شهرستان دشتستان خوب است اما ممکن است افرادی هر چند اندک باشند که سوء استفاده کنند، اضافه کرد: در شرایط فعلی که همه به نوعی نسبت به آن توجیه هستیم، نباید اجازه افزایش خود سرانه قیمت‌ها در بخش‌های مختلف بدهیم و این تاکید مقام معظم رهبری و سران سه قوه است که امیدواریم در سطح شهرستان کنترل خوبی بر بازار باشد.</p>
      <p>امام جمعه برازجان حفظ امنیت و آرامش اجتماعی را اولویت مهم دولت برشمرد و افزود: هرچقدر نظارت و بازرسی‌ها در بازار شهرستان دشتستان  بیشتر شود، حس آرامش در بین مردم بیشتر خواهد شد، لذا باید نظارت در بازار برای مردم قابل ‌لمس باشد.</p>
      <p>مصلح با تاکید بر اینکه پذیرفته نیست که کسی به بهانه گرانی بنزین اقدام به گران فروشی کند، تصریح کرد: مجموعه مدیریت بازرسی اصناف با شدت با تخلفات گران فروشی  انتظار داریم برخورد کند، چراکه بنا بر دستور ستاد تنظیم بازار کشور، هیچ کالایی از جمله اساسی و غیراساسی مجوز افزایش قیمت ندارد مگر اینکه تولیدکننده استدلال هایی به ستاد تنظیم بازار شهرستان ارائه دهد تا در مورد آن تصمیم گیری شود.</p>
      <p>امام جمعه برازجان با اشاره به بیانات مقام معظم رهبری در مورد غائله اخیر و تشکر از ملت نجیب آیران افزود: این یک توطئه بزرگ و پیچیده ، با هزینه هنگفت استکبار جهانی و صهیونیسم بود.</p>
      <p>وی در ادامه افزود: ملت بزرگ ایران با حضور حماسه آفرین خود در این یک هفته اخیر این توطئه توطئه‌ها را نابود کردند از ملت شریف ایران سپاسگذارم.</p>
    </article>
  </body>
</html>