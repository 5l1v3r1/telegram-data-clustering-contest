<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-castells-de-gamma-extra-ii-per-acabar-la-temporada-de-castells-a-obrint-placa/nota-de-premsa/2967141/"/>
    <meta property="og:site_name" content="CCMA"/>
    <meta property="article:published_time" content="2019-11-29T11:44:08+00:00"/>
    <meta property="og:title" content="Els castells de gamma extra (II) per acabar la temporada de castells, a &quot;Obrint plaça&quot;"/>
    <meta property="og:description" content="Demà, dissabte 30 de novembre, a les 13.55, TV3 emetrà &quot;Obrint plaça&quot;, el programa presentat per Biel Duran i Aina Mallol, que acosta el món dels castells al gran públic. El capítol de demà, dissabte, el vintè i últim, serà la segona part d'un resum dels millors moments del programa d'aquesta temporada."/>
  </head>
  <body>
    <article>
      <h1>Els castells de gamma extra (II) per acabar la temporada de castells, a "Obrint plaça"</h1>
      <h2>Demà, dissabte 30 de novembre, a les 13.55, TV3 emetrà "Obrint plaça", el programa presentat per Biel Duran i Aina Mallol, que acosta el món dels castells al gran públic. El capítol de demà, dissabte, el vintè i últim, serà la segona part d'un resum dels millors moments del programa d'aquesta temporada.</h2>
      <address><time datetime="2019-11-29T11:44:08+00:00">29 Nov 2019, 11:44</time> by <a rel="author">CCMA</a></address>
      <p>Els presentadors Aina Mallol i Biel Duran, de nou amb la col·laboració de l'actor i casteller David Bagés, tanquen la temporada d'"Obrint plaça" amb alguns dels millors moments que ha viscut el programa. Com el duel de llançament de penals que van protagonitzar els periodistes Joan Maria Pou i Ricard Torquemada al capítol dedicat a la rivalitat; o les converses amb Montse Albà, una de les primeres dones que va ser cap de colla, i l'exentrenador d'handbol i "coach" expert en motivació Xesco Espar.</p>
      <p>El programa reviurà la jornada d'assaig amb la colla Jove de Tarragona i recordarà la conversa amb el cantant de Mishima, David Carabén, sobre la por escènica.</p>
      <p>El programa tancarà aquest últim capítol de resum amb la repetició de la jornada surfera que van viure l'Aina i el Biel en un dels primers capítols d'"Obrint plaça".</p>
      <p>
        <a href="http://www.tv3.cat/">tv3.cat<br/><u>tv3/obrintplaca</u></a>
      </p>
    </article>
  </body>
</html>