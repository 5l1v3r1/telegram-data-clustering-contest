<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783915/%D8%A2%D8%B4%D9%88%D8%A8%DA%AF%D8%B1%D8%A7%D9%86-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D9%88%D8%B2%D8%B4-%D8%AF%DB%8C%D8%AF%D9%87-%D8%A8%D8%B1%D8%A7%DB%8C-%D8%AA%D8%AE%D8%B1%DB%8C%D8%A8-%D9%88-%D9%86%D8%A7-%D8%A7%D9%85%D9%86%DB%8C-%D8%AF%D8%B1-%DA%A9%D8%B4%D9%88%D8%B1-%D8%A8%D9%88%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:49:45+00:00"/>
    <meta property="og:title" content="امام جمعه پردیس: آشوبگران نیروهای آموزش دیده برای تخریب و نا امنی در کشور بودند"/>
    <meta property="og:description" content="پردیس- امام جمعه پردیس گفت: آشوبگران نیروهای آموزش دیده برای تخریب و نا امنی در کشور بودند."/>
  </head>
  <body>
    <article>
      <h1>امام جمعه پردیس: آشوبگران نیروهای آموزش دیده برای تخریب و نا امنی در کشور بودند</h1>
      <address>
        <time datetime="2019-11-29T11:49:45+00:00">29 Nov 2019, 11:49</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام حسین توسلی در خطبه های نماز جمعه این هفته پردیس ضمن دعوت خود و دیگر نمازگزاران به تقوای الهی با اشاره به اینکه ملت ایران با شجاعت و بصیرت کامل توطئه های دشمن را خنثی کردند اظهار داشت: در این آشوب ها دیدیم که چه اعمال وحشیانه ای رقم خورد و این افراد با آموزش هایی که دیده بودند دست به تخریب زدند و مشاهده شد که آشوبگران نیروهای آموزش دیده برای تخریب و نا امنی در کشور بودند. توسلی با بیان اینکه بهتر بود ۲ الی ۳ ماه پس از انتخابات تصمیم بر گرانی بنزین گرفته می شد افزود: مسئولین اجرای این طرح شتابزده و بدون عاقبت اندیشی های لازم این طرح را اجرا کردند و اکنون انتقاداتی بر این طرح وارد است که باید پاسخ داده شود. امام جمعه پردیس با انتقاد از عملکرد مسئولین پردیس در خصوص مقابله با آشوبگران در این شهر بیان داشت: اینکه این فعالیت دشمن غافلگیرانه بوده را نمی‌توان کتمان کرد اما می‌توان گفت می‌شد بهتر از این عمل شود و اید این سوال را بپرسیم که چرا نیروهای کمکی باید از پاکدشت و سمنان به پردیس آورده شوند، آیا در شهرستان پردیس به قدر کافی نیروی کمکی وجود نداشت.</p>
      <p>وی در ادامه گفت: مسئولینی که کوتاهی می کنند باید پاسخگو باشند و یا اگر پاسخ درستی ندارند باید استعفا بدهند تا فرد لایقی جایگزین آنها شود.</p>
    </article>
  </body>
</html>