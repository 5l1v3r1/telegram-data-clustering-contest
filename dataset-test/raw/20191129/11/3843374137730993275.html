<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportacentrs.com/basketbols/eirokausi/29112019-real_vienojas_par_jaunu_ligumu_ar_rezulta"/>
    <meta property="og:site_name" content="Sportacentrs.com"/>
    <meta property="article:published_time" content="2019-11-29T11:15:29+00:00"/>
    <meta property="og:title" content="Britnija Grainere: &quot;ASV mājās ir 20 pistoles, bet Krievijā – alga ar sešām nullēm&quot;"/>
    <meta property="og:description" content="Spānijas basketbola superklubs Madrides &quot;Real&quot; vienojies ar amerikāņu spēka uzbrucēju Entoniju Rendolfu par jauna līguma parakstīšanu uz trim sezonām."/>
  </head>
  <body>
    <article>
      <h1>Britnija Grainere: "ASV mājās ir 20 pistoles, bet Krievijā – alga ar sešām nullēm"</h1>
      <address>
        <time datetime="2019-11-29T11:15:29+00:00">29 Nov 2019, 11:15</time>
      </address>
      <p>Spānijas basketbola superklubs Madrides "Real" vienojies ar amerikāņu spēka uzbrucēju Entoniju Rendolfu par jauna līguma parakstīšanu uz trim sezonām.</p>
      <p>Rendolfa pašreizējais līgums beigsies pēc šīs sezonas, bet abas puses jau vienojušās par jauna līguma noslēgšanu, un tas būšot spēkā uz trim sezonām. Rendolfs Madrides klubu pārstāv kopš 2016. gada vasaras un 2018. gadā ar to kļuva par Eirolīgas čempionu.</p>
      <p>Lai gan pirms iepriekšējās sezonas bija runas, ka Rendolfa vieta Madrides vienībā vairs nav droša, situācija mainījās, basketbolists kļuva par vienu no rezultatīvākajiem komandas spēlētājiem un šo trajektoriju notur arī šajā sezonā. Desmit aizvadītajās Eirolīgas spēlēs 211 centimetrus garais basketbolists vidēji 24 minūtēs guvis 12,5 punktus, realizējot 51,1% trīspunktnieku, kā arī izcīnījis 4,3 atlēkušās bumbas.</p>
      <p>30 gadus vecais amerikānis Rendolfs, kurš dzimis Vācijā, bet pārstāvējis Slovēnijas izlasi (2017. gada Eiropas čempions), Vecajā kontinentā spēlē kopš 2014. gada rudens. Divas sezonas Rendolfs pavadīja Krasnodaras "Lokomotiv Kuban", 2016. gadā palīdzot krievu klubam izcīnīt vēsturisko trešo vietu Eirolīgā.</p>
      <p>Pirms pārcelšanās uz Eiropu Rendolfs spēlēja Nacionālajā basketbola asociācijā (NBA). 2008. gada draftā viņu ar augsto 14. numuru izvēlējās Goldensteitas "Warriors", kur slaidais uzbrucējs pavadīja divus gadus. Vēlāk sekoja nepilna sezona Ņujorkas "Knicks" rindās, maiņa uz Minesotas "Timberwolves", bet 2011. gada februārī Rendolfs tika iekļauts trīs komandu darījumā, kā rezultātā Karmelo Entonijs nonāca "Knicks", bet Rendolfs devās uz Denveras "Nuggets".</p>
    </article>
  </body>
</html>