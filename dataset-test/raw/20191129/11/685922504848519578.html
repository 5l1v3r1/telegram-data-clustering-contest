<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1476990"/>
    <meta property="og:site_name" content="طرفداری"/>
    <meta property="article:published_time" content="2019-11-29T11:31:15+00:00"/>
    <meta property="og:title" content="آلیسون: کامبک لیورپول مقابل بارسلونا؟ مسی و سوارز احساس می‌کردند که اتفاقات بازی با رم در حال تکرار است"/>
    <meta property="og:description" content="طرفداری - آلیسون بکر از کامبک تاریخی لیورپول مقابل بارسلونا می‌گوید."/>
  </head>
  <body>
    <article>
      <h1>آلیسون: کامبک لیورپول مقابل بارسلونا؟ مسی و سوارز احساس می‌کردند که اتفاقات بازی با رم در حال تکرار است</h1>
      <h2>از ناپولی هم پیشنهاد داشتم</h2>
      <address><time datetime="2019-11-29T11:31:15+00:00">29 Nov 2019, 11:31</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>آلیسون طی دو سال، دو کامبک تاریخی را مقابل بارسلونا تجربه کرد.</pre>
      <p><a href="https://www.tarafdari.com/">طرفداری </a>- آلیسون بکر از <a href="https://www.tarafdari.com/node/1293852">کامبک تاریخی لیورپول مقابل بارسلونا</a> می‌گوید.</p>
      <p>به گزارش <a href="https://www.mundodeportivo.com/futbol/internacional/20191128/471927081625/alisson-roma-barca-liverpool.html">موندو دپورتیوو</a>، قهرمان فصل 2018/19 لیگ قهرمانان اروپا در مرحله نیمه نهایی در شبی به یاد ماندنی موفق شد بدون چند ستاره‌اش، شکست 3-0 بازی رفت مقابل بارسلونا را با برد 4-0 جبران کرده و راهی فینال شود. بارسا در آن زمان، برای دومین سال متوالی چنین اتفاقی را تجربه می‌کرد چه در مرحله یک چهارم نهایی سال قبل هم نتوانسته بود پیروزی 4-1 مقابل رم در بازی رفت را حفظ کند و با قبول شکست 3-0 در المپیکو، از دور رقابت‌ها کنار رفت. آلیسون که دروازه بان رم و لیورپول در این دو بازی بوده، می‌گوید:</p>
      <blockquote>قدرت آنفیلد، کلیدی بود. در کنار آن، ایمان ما و اجرای برنامه شجاعانه‌ای که داشتیم هم تاثیرگذار بود. مطمئنم که بارسلونا در آن زمان به اتفاقی که در رم افتاد، فکر می‌کرد. همه بازیکنانشان می‌گفتند از اتفاقات بازی با رم درس گرفته‌اند و دیگر چنین چیزی تکرار نخواهد شد. می‌دانستیم باید در فاز تدافعی فداکاری کنیم چون اگر یک گل دریافت می‌کردیم، عملا کارمان تمام بود. وقتی گل دوم را زدیم، واقعا به این که می‌توانیم معجزه‌ای را رقم بزنیم، فکر می‌کردیم. به خاطر دارم که مسی و سوارز سرشان را پایین گرفته بودند و دست‌هایشان بر سر بود. به اعتقاد من آنها احساس کرده بودند که اتفاقات بازی با رم در حال تکرار است.</blockquote>
      <blockquote><a href="https://www.tarafdari.com/node/1030267">انتقال آلیسون به لیورپول</a>؟ سال 2013 بود که یک نفر به من گفت یکی از مربیان لیورپول، مرا زیر نظر دارد. حرفش را باور نکردم ولی حالا ببینید به کجا رسیده‌ایم! ما بخشی از تاریخ لیورپول شده‌ایم و دوست نداریم ضعیف‌تر از فصول اخیر باشیم. دوست داریم لذت‌های بیشتری به هواداران ببخشیم. از ناپولی هم پیشنهاد داشتم. رئيس این باشگاه برای خریدم اقدام کرد ولی اگر از رم به ناپولی می‌رفتم، اوضاع برایم در ایتالیا متفاوت می‌شد. در واقع دیدار رم-ناپولی یک دربی رسمی محسوب نمی‌شود اما رقابت شدیدی بین تیم‌ها حاکم است.</blockquote>
    </article>
  </body>
</html>