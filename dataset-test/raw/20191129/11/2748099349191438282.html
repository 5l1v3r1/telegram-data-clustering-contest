<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sviat/slovakiia-othvarli-vtori-pat-istanbulskata-konventsiia-161888/"/>
    <meta property="og:site_name" content="trafficnews"/>
    <meta property="article:published_time" content="2019-11-29T11:50:00+00:00"/>
    <meta property="og:title" content="Словакия отхвърли за втори път Истанбулската конвенция"/>
    <meta property="og:description" content="Парламентът призова правителството на страната да попречи на ЕС да я ратифицира"/>
  </head>
  <body>
    <article>
      <h1>Словакия отхвърли за втори път Истанбулската конвенция</h1>
      <h2>Парламентът призова правителството на страната да попречи на ЕС да я ратифицира</h2>
      <address><time datetime="2019-11-29T11:50:00+00:00">29 Nov 2019, 11:50</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Парламентът на Словакия отхвърли Истанбулската конвенция за защита на жените от насилие за втори път и призова правителството на страната да попречи на ЕС да я ратифицира, съобщават местни медии.</p>
      <p>Представена от Съвета на Европа за ратификация през 2011 г., конвенцията е одобрена от повечето страни членки на ЕС.</p>
      <p>Въпреки че ЕС се подписа под конвенцията на 13 юни 2017 г., все още седем страни членки не са я ратифицирали: България, Чехия, Унгария, Литва, Латвия, Словакия и Великобритания<br/>Словашкият парламент я отхвърли за първи път през март, като се аргументира с това, без да представя доказателства, че е в противоречие с конституционното определение на страната за брак като хетеросексуален съюз.</p>
      <p>Депутатите дори приеха резолюция, която призовава правителството да "попречи" на ЕС да приеме задълженията си, произхождащи от Истанбулската конвенция.</p>
      <p>93 словашки депутати гласуваха в полза на резолюцията, 29 - против, а 13 гласуваха въздържал се.</p>
      <p>Спорна конституционна поправка от 2014 г. определя брака в Словакия като съюз между мъж и жена.</p>
      <p>Вчера Европейският парламент призова страните членки да приемат и ратифицират Истанбулската конвенция. Повечето български евродепутати гласуваха против и въздържал се.</p>
      <related>
        <h4>Прочетете още</h4>
        <a href="https://trafficnews.bg/bohemi/painer-zvezdi-kuponiasvaha-zaedno-fenove-aftar-partito-162409/"/>
        <a href="https://trafficnews.bg/obshtestvo/noi-izcheznalite-pensionni-dosieta-po-tiah-e-rabotil-edin-i-162421/"/>
        <a href="https://trafficnews.bg/obshtestvo/silniiat-sniag-blokira-nad-20-kamioni-i-busove-krai-klisura-162324/"/>
        <a href="https://trafficnews.bg/bohemi/kolodruma-se-praska-po-shevovete-kontserta-planeta-18-162304/"/>
      </related>
    </article>
  </body>
</html>