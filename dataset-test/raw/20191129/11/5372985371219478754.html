<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/vicenza/chiuse-cento-buche-al-giorno-dopo-la-pioggia-1.7807195"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-29T11:07:00+00:00"/>
    <meta property="og:title" content="Chiuse cento buche al giorno dopo la pioggia"/>
    <meta property="og:description" content="."/>
  </head>
  <body>
    <article>
      <h1>Chiuse cento <br/>buche al giorno <br/>dopo la pioggia</h1>
      <address>
        <time datetime="2019-11-29T11:07:00+00:00">29 Nov 2019, 11:07</time>
      </address>
      <p><b>VICENZA. </b>Il lavoro non è facile. Perché si fa con il bello e con il brutto tempo. E quando il brutto tempo si fa sentire, allora bisogna correre di più da una parte all'altra della città. Via di camioncino, pala e bitume. Tanto bitume. Basti considerare che nella sola giornata di martedì ne sono stati fatti fuori più di 1.500 chilogrammi. Sono serviti, servono e ne serviranno ancora per eseguire il compito che fa felici automobilisti, motociclisti, ciclisti e anche pedoni: chiudere le centinaia di buche che ci sono nelle strade e nei marciapiedi della città. È un compito ordinario, sia chiaro, ma dopo le piogge degli ultimi giorni, l'operazione è diventata straordinaria, considerato che l'acqua si è infilata tra le fessure dell'asfalto e ha creato quasi delle voragini. Così, se nelle scorse settimane gli uomini in azione erano due, martedì sono state sei le squadre di Amcps che si sono spartite le zone del capoluogo, arrivando a chiudere oltre cento buche in un solo giorno.</p>
    </article>
  </body>
</html>