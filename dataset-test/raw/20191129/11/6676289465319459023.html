<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/adrian-bocai-angajat-baza-nato-deveselu-murit-accident-328355.html"/>
    <meta property="og:site_name" content="Observator"/>
    <meta property="article:published_time" content="2019-11-29T11:10:00+00:00"/>
    <meta property="og:title" content="Adrian a sfârşit tragic după ce s-a izbit cu maşina de copac. Tânărul era angajat al bazei NATO din Deveselu (Video)"/>
    <meta property="og:description" content="Sfârşit teribil pentru Adrian. Tânărul de 24 de ani, angajat al bazei NATO din Deveselu, a pierdut controlul maşinii şi a intrat într-un copac (Video)"/>
  </head>
  <body>
    <article>
      <h1>Adrian a sfârşit tragic după ce s-a izbit cu maşina de copac. Tânărul era angajat al bazei NATO din Deveselu (Video)</h1>
      <address><time datetime="2019-11-29T11:10:00+00:00">29 Nov 2019, 11:10</time> by <a rel="author">Veronica Micu</a></address>
      <p>
        <b>
          <b>Adrian Bocai, angajat civil al Bazei NATO de la Deveselu, a murit într-un accident înfiorător, după ce a intrat cu maşina într-un copac.</b>
        </b>
      </p>
      <p><a href="https://observator.tv/eveniment/angajat-baza-nato-deveselu-mort-accident-caracal-328318.html">Tragedia</a> s-a produs joi seara, pe DN 54, la ieșirea din municipiul Caracal spre Corabia.</p>
      <p>Adrian Bocai se afla la volanul maşinii sale, când, din motive încă necunoscute, a pierdut controlul asupra direcției de mers și a ieșit în afara părții carosabile.</p>
      <p>Maşina tânărului de 24 de ani a izbit un copac, apoi s-a rostogolit de mai multe ori.  </p>
      <figure>
        <iframe src="https://www.youtube.com/embed/qz4T-8cMHRM" width="640" height="360" data-service="Youtube" scrolling="no"/>
      </figure>
      <h3>Adrian Bocai a murit în accident, la ieşirea din Caracal</h3>
      <p>În urma impactului puternic, maşina s-a transformat într-un morman de fiare, iar Adrian a murit.</p>
      <p>Potrivit purtătorului de cuvânt al ISU Olt, Alin Băsăşteanu, "la sosirea echipajelor, bărbatul a fost găsit încarcerat, pentru extragerea victimei, pompierii de la descarcerare îndepărtând mai multe elemente de caroserie".</p>
      <p>Doljeanul de 24 de ani era angajat civil al Bazei NATO de la Deveselu şi, surse citate de <a href="https://reporter24.info/2019/11/28/angajat-al-bazei-nato-de-la-deveselu-mort-intr-un-accident-rutier/?fbclid=IwAR0cEIqBJN0VVnfgj4ntZ415ivyt5TBOXLdMlzl-bE48xYkSWe0rnSJX-v4">reporter24.info</a> susţin că, în momentul tragediei, tânărul se întorcea de la serviciu.</p>
      <h3>Tânărul de 24 de ani, plâns de familie şi prieteni</h3>
      <p>Veste morţii lui Adrian a căzut ca un trăznet pentru familia, prietenii şi colegii tânărului. </p>
      <p>Mesajele de condoleanţe continuă să curgă pe pagina de Facebook a lui Adrian.</p>
      <p>
        <i>"Cuvintele nu isi mai au rostul , orice as spune nu te mai aduce inapoi , dar ai fost unul dintre cei mai buni oameni pe care i-am cunoscut , iar ca prieten ai fost mereu cu un pas mai mult. Dumnezeu sa te odihneasca in pace!"</i>
      </p>
      <p>
        <i>"Sincere condoleante familiei si toata puterea din lume.Drum lin in ceruri si sa te aibe domnul in paza lui ..."</i>
      </p>
      <p>
        <i>"Deci nu pot sa cred... câte accidente, căti tineri mor... Dumnezeu să-l odihnească în pace"</i>
      </p>
      <p>
        <i>"E foarte foarte trist. Nu pot sa cred nici eu ce se întâmplă încă un prieten în minus..."</i>
      </p>
      <p>
        <i>"Dumnezeu sa-l odihneasca in pace...era baiat bun!!".</i>
      </p>
    </article>
  </body>
</html>