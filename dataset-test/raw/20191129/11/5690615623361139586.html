<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1838529-u-mikolayevi-vodiy-marshrutki-u-stani-narkotichnogo-spyaninnya-perevoziv-pasazhiriv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-29T11:59:00+00:00"/>
    <meta property="og:title" content="У Миколаєві водій маршрутки у стані наркотичного сп’яніння перевозив пасажирів"/>
    <meta property="og:description" content="КИЇВ. 29 листопада. УНН. У Миколаєві патрульні зупинили маршрутку, водій якої перебував з явними ознаками наркотичного сп’яніння. Про це УНН повідомили …"/>
  </head>
  <body>
    <article>
      <h1>У Миколаєві водій маршрутки у стані наркотичного сп’яніння перевозив пасажирів</h1>
      <address><time datetime="2019-11-29T11:59:00+00:00">29 Nov 2019, 11:59</time> by <a rel="author">Роман Рудський</a></address>
      <p><b>КИЇВ. 29 листопада. УНН. </b>У Миколаєві патрульні зупинили маршрутку, водій якої перебував з явними ознаками наркотичного сп’яніння. Про це <b>УНН</b> повідомили у відділі комунікації патрульної поліції Миколаєвської області.</p>
      <p>Так, вночі, близько 24-ї години, на Херсонському шосе біля будинку № 17 патрульними було помічено та зупинено маршрутний транспортний засіб, що рухався з порушенням ПДР.</p>
      <p>Під час спілкування з водієм охоронці порядку помітили у нього явні ознаки наркотичного сп’яніння. Водій відмовився пройти огляд на стан сп’яніння у встановленому законом порядку у медичній установі в присутності двох свідків.</p>
      <p>У поліції зауважили, що під час зупинки водій рухався по маршруту та перевозив пасажирів.</p>
      <p>Патрульні відсторонили водія від керування та склали відносно нього адміністративні матеріали за ч.1 ст.130 КУпАП (керування транспортним засобом у стані наркотичного сп’яніння). Маршрутку патрульні передали відповідальній особі перевізника.</p>
      <p>Нагадаємо, у Гайсині Вінницької області правоохоронці затримали співробітника прокуратури, який керував автомобілем <a href="https://www.unn.com.ua/uk/exclusive/1836606-u-gaysini-zatrimali-prokurora-yakiy-keruvav-avto-u-stani-alkogolnogo-spyaninnya">у стані алкогольного сп’яніння</a>.</p>
    </article>
  </body>
</html>