<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4783913/%D8%AA%D9%88%D9%84%DB%8C%D8%AF-%D8%AF%D8%A7%D8%AE%D9%84%DB%8C-%D8%A8%D8%B1%D8%AA%D8%B1%DB%8C%D9%86-%D8%B1%D8%A7%D9%87-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%AA%D8%AD%D8%B1%DB%8C%D9%85-%D9%87%D8%A7%DB%8C-%D8%AF%D8%B4%D9%85%D9%86%D8%A7%D9%86-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-29T11:49:38+00:00"/>
    <meta property="og:title" content="امام جمعه موقت اصفهان: تولید داخلی برترین راه مقابله با تحریم‌های دشمنان است"/>
    <meta property="og:description" content="اصفهان - امام جمعه موقت اصفهان گفت: تولید داخلی برترین راه مقابله با تحریمهای دشمنان است امابرخی مسئولان سالها از وقت و زمان کشور را صرف برجام کرده و رفع همه مشکلات را منوط به آن می‌دانستند."/>
  </head>
  <body>
    <article>
      <h1>امام جمعه موقت اصفهان: تولید داخلی برترین راه مقابله با تحریم‌های دشمنان است</h1>
      <address>
        <time datetime="2019-11-29T11:49:38+00:00">29 Nov 2019, 11:49</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام سید مجتبی میردامادی در خطبه‌های نماز جمعه این هفته نماز جمعه اصفهان با اشاره به سال رونق تولید اظهار داشت: رهبر معظم ‌انقلاب چندین سال است که در شعارهای سال بر موضوعات اقتصادی تاکید دارند و امسال نیز در سخنرانی‌های مختلف خود بر ترویج رونق در داخل کشور تاکید زیادی داشتند.</p>
      <p>وی با بیان اینکه تولید داخلی برترین راه مقابله با تحریم‌های دشمنان است، ابراز داشت: ایشان از همان ابتدای مذاکرات خطاب به مسئولان بر این امر تاکید کردند که برای رفع مشکلات دل به مذاکره نبندید و بر استفاده از توان داخلی کشور تمرکز کنید اما متاسفانه برخی مسئولان سالها از وقت و زمان کشور را صرف برجام کرده و همه چیز را منوط به آن می‌دانستند و از تلاش داخلی غافل شدیم.</p>
      <p>
        <b>تمامی مشکلات با ظرفیت‌های بی نظیر کشور قابل رفع است</b>
      </p>
      <p>امام جمعه موقت اصفهان با بیان اینکه  تمامی مشکلات به دست مردم کشور خودمان و با ظرفیت‌های بی نظیر کشور قابل رفع است، تاکید کرد: رهبر انقلاب همواره پشتیببان تولید  تولیدگنندگان بودند واین امر باید سرمشق بقیه مسئولان امر باشد و از آن غفلت نکنند.</p>
      <p>وی با اشاره به اینکه شعار کشورما استقلال و آزادی است بدین معنا که  نه به خارجی‌ها متکی باشیم و نه به آنها التماس کنیم یا به جای اقتدار از دیپلماسی خنده در برابر آنها استفاده کنیم، ادامه داد: استقلال کشور ایران بسته به حمایت از تولید و استفاده از سرمایه عظیم مردمی است در حالیکه از این امر غفلت کرده‌ایم.</p>
      <p>حجت الاسلام میردامادی با اشاره به قدرت نظامی ایران در دنیا گفت: همان گونه که برای رسیدن به این درجه از اقتدار نظامی از توان نیروهای داخلی استفاده کردیم برای رفع بقیه مسایل کشور باید بدون اتکا به خارج از کشور باشیم.</p>
      <p>
        <b>امروز هیچ کشوری جرئت تعرض نظامی به ایران را ندارد</b>
      </p>
      <p>وی تصریح کرد: امروز هیچ کشوری جرئت تعرض نظامی به ایران را ندارد و اینها  همه در سایه اقتدار نظمی ایران به ویژه در زمینه موشکی است؛ در آن زمان برخی از مسئولان می گفتند موشک برای چه می خواهیم و این در حالی است قوی بودن در زمینه های دفاعی در برار دشمنان از توصیه های قرآنی است.</p>
      <p>امام جمعه موقت اصفهان با اشاره به فرمایشات رهبر در جمع بسیجیان تاکید کرد: رهبر معظم انقلاب در این دیدار فرمودند که توطئه عمیقی که دشمنان ترتیب داده بودند و تدارکات آنها برای ایجاد این فتنه در ایران در یک بزنگاه توسط نیروی انتظامی، بسیج و سپاه و از همه بالاتر با حرکت مردم برای دفاع از نظام و انقلاب  را در هم شکست.</p>
      <p>
        <b>دنیای استعمار هرگز نمی تواند به انقلاب و نظام ایران صدمه‌ای وارد کند</b>
      </p>
      <p>وی با تشکر از مردم اصفهان برای حضور پرشور در راهپیمایی دفاع از امنیت و اقتدار میهن تاکید کرد: دشمنان این نظام بدانند با وجود چنین مردمی هرگز نخواهند توانست نقشه‌های خود را به سرانجام برسانند و دنیای استعمار هرگز نمی تواند به انقلاب و نظام ایران صدمه‌ای وارد کند.</p>
    </article>
  </body>
</html>