<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/financiar/ce-se-intampla-cu-salariile-nesimtite-ale-bugetarilor-si-cu-pensiile-speciale-ministrul-de-finante-a-facut-anuntul-18631450"/>
    <meta property="og:site_name" content="Gândul"/>
    <meta property="article:published_time" content="2019-11-29T11:54:49+00:00"/>
    <meta property="og:title" content="Ce se întâmplă cu salariile „nesimţite” ale bugetarilor şi cu pensiile speciale? Ministrul de Finanţe a făcut anunţul"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ce se întâmplă cu salariile „nesimţite” ale bugetarilor şi cu pensiile speciale? Ministrul de Finanţe a făcut anunţul</h1>
      <h2>Ministrul de Finanţe vrea ca eliminarea pensiilor speciale să se realizeze printr-un proiect dezbătut şi aprobat în Parlament. Florin Cîţu a declarat că trebuie să existe schimbări şi în ceea ce priveşte salariile exagerate a unor bugetari. Ministrul susţine că o ameliorare în acest caz va fi vizibilă după reducerea numărului de ministere de la 24 cât avea Dăncilă, la 16: „Am fost cei care am atacat salarii nesimţite, pensii nesimţite, pensii speciale”, a declarat Cîţu.</h2>
      <address>
        <time datetime="2019-11-29T11:54:49+00:00">29 Nov 2019, 11:54</time>
      </address>
      <p>„Eu am un proiect în Parlament de eliminare a pensiilor speciale în afara celor pentru militari. PSD a votat împotrivă. Sper ca acum la Camera Deputaţilor să găsesc mai multă susţinere şi să-l trecem şi atunci am face o economie. E clar că noi vrem un sistem de pensii pe contributivitate pentru toată lumea. Este ceea ce ne dorim, nu vrem să avem două Românii. Nu e nimeni mai special în România. Toţi plătim contributivităţi, să luăm aceeaşi pensie. Există mai multe soluţii la care ne uităm. Eu aş prefera prin dezbatere în Parlament, să fie clar proiect de lege - poate al meu, dacă nu poate alt proiect de lege - dar aş vrea să găsim soluţia în dezbatere în Parlament şi este şi soluţia favorită a premierului”, a declarat joi seara Florin Cîţu, la Digi24.</p>
      <p>Referitor la salariile „nesimţite” ale bugetarilor, Cîţu susţine că problema se va reglementa odată cu reorganizarea ministerelor:</p>
      <p>„Şi la ANAF, şi la Ministerul Finanţelor Publice vor dispărea multe dintre aceste probleme. Sper şi sunt sigur că mulţi dintre colegii mei vor face ceea ce fac şi eu. Voi reorganiza şi vor da curs, pentru că noi am fost cei care am spus asta, am fost cei care am atacat salarii nesimţite, pensii nesimţite, pensii speciale. Sunt sigur că mulţi dintre colegii mei vor face la fel”, a mai spus Florin Cîţu.</p>
      <related>
        <h4>Citeşte şi</h4>
        <a href="https://www.gandul.info/financiar/seful-cancelariei-premierului-despre-legea-pensiilor-vom-lua-masuri-severe-de-reducere-a-unor-cheltuieli-bugetare-18630789?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/financiar/ministrul-finantelor-despre-rectificarea-bugetara-a-fost-facuta-pe-structura-veche-restructurarea-guvernamentala-nu-s-a-finalizat-18629114?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/financiar/citu-despre-solicitarea-de-fonduri-a-primariei-bucuresti-daca-ar-fi-argumentat-sigur-ar-fi-primit-18629110?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>