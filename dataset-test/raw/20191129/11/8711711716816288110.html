<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naftemporiki.gr/story/1538126/ollandia-treis-traumaties-apo-epithesi-me-maxairi"/>
    <meta property="og:site_name" content="naftemporiki.gr"/>
    <meta property="article:published_time" content="2019-11-29T11:23:15+00:00"/>
    <meta property="og:title" content="Ολλανδία: Τρεις τραυματίες από επίθεση με μαχαίρι"/>
    <meta property="og:description" content="Τρεις πολίτες τραυματίστηκαν από την επίθεση με μαχαίρι που εξαπέλυσε ένας άνδρας το βράδυ της Παρασκευής σε κεντρικό εμπορικό δρόμο της Χάγης."/>
  </head>
  <body>
    <article>
      <h1>Ολλανδία: Τρεις τραυματίες από επίθεση με μαχαίρι</h1>
      <address>
        <time datetime="2019-11-29T11:23:15+00:00">29 Nov 2019, 11:23</time>
      </address>
      <p>Τρεις πολίτες τραυματίστηκαν από την επίθεση με μαχαίρι που εξαπέλυσε ένας άνδρας το βράδυ της Παρασκευής σε κεντρικό εμπορικό δρόμο της Χάγης.</p>
      <p>Οι αστυνομικές αρχές έχουν εξαπολύσει ανθρωποκυνηγητό για τον εντοπισμό και τη σύλληψη του δράστη, ο ο οποίος φέρεται να έβαλε στο στόχαστρο συγκεκριμένα πρόσωπα και για αυτό έχει αποκλειστεί η πιθανότητα τρομοκρατικής επίθεσης.</p>
      <p>Το περιστατικό συνέβη στις 19:45 στην οδό Γκρότε Μαρκτ, έναν από τους πλέον εμπορικούς δρόμους της Χάγης. Η περιοχή έχει αποκλειστεί και δεκάδες περιπολικά και ασθενοφόρα βρίσκονται επί τόπου, και ελικόπτερα συνδράμουν στις έρευνες.</p>
      <p>Ο ύποπτος που καταζητείται από τις αρχές είναι ένας άνδρας 45-50 ετών, πιθανότατα βορειοαφρικανικής καταγωγής, που φοράει γκρίζα αθλητική φόρμα και μαύρο τζάκετ.</p>
      <p>Η επίθεση έγινε την ώρα που πολλοί κάτοικοι και επισκέπτες της πόλης έκαναν τα ψώνια τους, για να επωφεληθούν από τις εκπτώσεις της Black Friday.</p>
      <p>
        <i>naftemporiki.gr με πληροφορίες από Reuters, AFP</i>
      </p>
    </article>
  </body>
</html>