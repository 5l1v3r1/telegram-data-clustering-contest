<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.facenews.ua/columns/2019/331582/"/>
    <meta property="og:site_name" content="FaceNews"/>
    <meta property="article:published_time" content="2019-11-29T11:28:05+00:00"/>
    <meta property="og:title" content="Чому перенесли візит до України президента Грузії"/>
    <meta property="og:description" content="Радянська пропаганда розкручувала дуже примітивні пісеньки. Серед них одна: &quot;Дан приказ ему на запад, ей в другую сторону...&quot;. А в нас із Грузією якось усе навпаки вийшло."/>
  </head>
  <body>
    <article>
      <h1>Чому перенесли візит до України президента Грузії</h1>
      <h2>Радянська пропаганда розкручувала дуже примітивні пісеньки. Серед них одна: "Дан приказ ему на запад, ей в другую сторону...". А в нас із Грузією якось усе навпаки вийшло.</h2>
      <address><time datetime="2019-11-29T11:28:05+00:00">29 Nov 2019, 11:28</time> by <a rel="author">Тарас Чорновол</a></address>
      <p>Саміт НАТО відбудеться за участі президента Грузії Саломе Зурабішвілі. Зеленський мав там теж брати участь. Не членів НАТО на ці саміти не запрошують, але партнерам не відмовляють. Порошенко на них їздив і відстоював там нашу євро-атлантичну інтеграцію, протидію РФії та підтримку для України. Як і в кількох інших питаннях забронював місце для свого наступника на цей саміт. Але нашому доріженька стелиться у протилежний бік. Навіть, якщо географічно це до Парижа, то сутісно до Москви.</p>
      <p>Зараз ще одна новина. Президентська канцелярія звернулася до Грузії з проханням перенести на наступний рік (у дипломатії це прийнято розглядати, як скасування) візит пані президента, яка мала відвідати Київ у ці дні. Грузинську сторону поставили перед фактом з цілковитим порушенням пристойних термінів і без адекватних пояснень.</p>
      <p>Оскільки наше МЗС із цього приводу ні мичить, ні телиться, мушу зацитувати заяву адміністрації президента Грузії:</p>
      <p>
        <i>"В листопаді поточного року планувався візит президента Грузії Саломе Зурабішвілі в Київ, однак через процеси, які розвиваються в Україні, на прохання української сторони візит відкладено на 2020 рік".</i>
      </p>
      <p>Запрошення відвідати Україну пані Зурабішвілі отримала від Зеленського ще в травні під час його інавгурації. Підтверджене воно було у вересні під час короткої зустрічі у Варшаві. Таке раптове скасування в дипломатії розцінюється як недружній демарш. Про причини можна лише здогадуватися. Можливо напередодні саміту НАТО, куди поїде пані президент і не поїде наша зелень, Путін так розізлився на очільницю Грузії, що заборонив Зеленському з нею зустрічатися. І не робіть великі очі. Такий варіант нині навіть імовірніший, ніж ви собі можете уявити. Можливо наш Зєля просто "устал". Може настроюється на любовне лобизання зі своїм московським кумиром. Не знаю. Але направду тривожить фраза "...через процеси, які розвиваються в Україні..." Ми то бачимо, що це дуже погані й зрадницькі процеси. Але про це не пишуть у дипломатичних нотах. Може готується щось таке, про що ми ще не знаємо?</p>
      <p>До речі, Грузія на Саміті НАТО буде дуже активно домовлятися про конкретну дату вступу в Альянс для отримання гарантій від повторення російської агресії. Зеленський у цей час шукатиме гарантій у Путіна...</p>
    </article>
  </body>
</html>