<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-l-viv-dnipro-1-vezinnya-gostej-povynno-zakinchytysya/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-29T11:52:00+00:00"/>
    <meta property="og:title" content="Прогноз і ставка. «Львів» – «Дніпро-1»: везіння гостей повинно закінчитися"/>
    <meta property="og:description" content="У Львові у 16-му турі Favbet Ліги зіграють команди з нижньої половини турнірної таблиці. За останні п’ять турів обидва клуби набрали по чотири пункти, з яких, на мій погляд, гості заслужили тільки один. Нічию із «Десною» вони втримали, завдавши лише одного удару у створ воріт Паста, а перемогу над «Ворсклою» здобули після спірного пенальті. Не думаю, що у нашому матчі «Дніпро-1» перерве свою виїзну серію без перемог."/>
  </head>
  <body>
    <article>
      <h1>Прогноз і ставка. «Львів» – «Дніпро-1»: везіння гостей повинно закінчитися</h1>
      <address><time datetime="2019-11-29T11:52:00+00:00">29 Nov 2019, 11:52</time> by <a rel="author">Анатолій Плохотнюк</a></address>
      <p>У Львові у 16-му турі Favbet Ліги зіграють команди з нижньої половини турнірної таблиці. За останні п’ять турів обидва клуби набрали по чотири пункти, з яких, на мій погляд, гості заслужили тільки один. Нічию із «Десною» вони втримали, завдавши лише одного удару у створ воріт Паста, а перемогу над «Ворсклою» здобули після спірного пенальті. Не думаю, що у нашому матчі «Дніпро-1» перерве свою виїзну серію без перемог.</p>
      <p>
        <b>14:00, 30 лис 2019</b>
      </p>
      <h3>«Львів»</h3>
      <p>«Городяни» у матчі-відкритті 15-го туру УПЛ у Харкові намагалися скласти гідну конкуренцію лідеру першості. Пятову свої ворота недоторканими зберегти не вдалося, але сумнівів у перемозі «Шахтаря» не виникало. Перший свій гол Мораес забив вже на 11-й хвилині, звільнившись від опіки захисників у штрафному майданчику «Львова». Кілька разів команди апелювали до головного арбітра з приводу призначення пенальті, а на 25-й хвилині гості зрівняли рахунок. Це Татарков чудово обробив м’яч та “поклав” його у дальній кут воріт Пятова. На початку другого тайму Мораес скористався передачею Ісмаїлі і вивів свою команду уперед. До кінця матчу кращий бомбардир українського чемпіонату реалізував пенальті, а Алан Патрік фантастичним ударом поцілив у верхній кут воріт Бандури (4:1).</p>
      <p>«Синьо-золоті леви» залишаються на останньому місці турнірної таблиці домашніх матчів із чотирма очками. У команди одразу п’ять поразок у семи зустрічах, але тільки одна у трьох попередніх іграх на «Арені Львів».</p>
      <h3>«Дніпро-1»</h3>
      <p>«Спортклубівці» у минулому турі нарешті виграли, перервавши невтішну серію з семи поспіль офіційних матчів без перемог. Двобій із «Ворсклою» на «Дніпро-Арені» завершився із рахунком 1:0, а єдиний гол вже наприкінці зустрічі Коркішко забив із пенальті. Епізод із порушенням правил чомусь не потрапив до огляду матчу. Здається, що гравець господарів поля має не тільки футбольні, але й акторські здібності, які стали йому у пригоді.</p>
      <p>Сенсаційна нічия у Чернігові у передостанньому турі перервала програшну серію «чорно-жовтих» у виїзних матчах. Втім, перемог у гостях команда Михайленка на вищому рівні ще не здобувала.</p>
      <p>У першому колі у Дніпрі команди подарували глядачам видовищний матч. Гості вигравали 2:0, дозволили «Дніпру-1» зрівняти рахунок, а вирішальний гол забили з пенальті на останніх хвилинах зустрічі (2:3). Також сьогоднішні суперники рівно два роки тому зійшлися у чвертьфіналі національного кубку. Основний час того матчу завершився нічиєю 1:1, а наприкінці додаткового дніпряни забили переможний гол.</p>
      <p>Зараз між командами чотири залікових бали і, у разі успіху, «Львів» може впритул наблизитися до «Дніпра-1». До того ж, саме у цьому турі команда господарів має непогані шанси залишити передостанню сходинку турнірної таблиці. Опоненти не дуже відрізняються за рівнем гри, а невелика перевага на боці господарів поля, яких поженуть уперед рідні трибуни. Чекаю на нічию 1:1 або перемогу львів’ян із рахунком 2:1.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/sigma-slovan-prognoz-i-stavka-v-yacheslava-zahovajla/"/>
        <a href="https://bookmaker-ratings.com.ua/tips/zlin-slovatsko-prognoz-i-stavka-v-yacheslava-zahovajla/"/>
        <a href="https://bookmaker-ratings.com.ua/tips/ekspres-na-upl-grayemo-koefitsiyent-3-54/"/>
      </related>
    </article>
  </body>
</html>