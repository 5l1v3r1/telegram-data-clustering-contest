<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Arsenal/sigkan-mas-eixan-steilei-10-montela-se-ksenodoxeio-ths-rwsias-gia-na-mas-koyrasoyn.5648330.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-29T11:44:00+00:00"/>
    <meta property="og:title" content="Σιγκάν: Μας είχαν στείλει 10 μοντέλα σε ξενοδοχείο της Ρωσίας για να μας κουράσουν"/>
    <meta property="og:description" content="Ο Πασκάλ Σιγκάν αποκάλυψε σε συνέντευξή του πως πριν από το ματς Λοκομοτίβ - Άρσεναλ τη σεζόν 2003/2004 κάποιοι προσπάθησαν να παγιδεύσουν τους Κανονιέρηδες στέλνοντας στο ξενοδοχείο της ομάδας 10 μανεκέν."/>
  </head>
  <body>
    <article>
      <h1>Σιγκάν: Μας είχαν στείλει 10 μοντέλα σε ξενοδοχείο της Ρωσίας για να μας κουράσουν</h1>
      <h2>Ο Πασκάλ Σιγκάν αποκάλυψε σε συνέντευξή του πως πριν από το ματς Λοκομοτίβ - Άρσεναλ τη σεζόν 2003/2004 κάποιοι προσπάθησαν να παγιδεύσουν τους Κανονιέρηδες στέλνοντας στο ξενοδοχείο της ομάδας 10 μανεκέν.</h2>
      <address><time datetime="2019-11-29T11:44:00+00:00">29 Nov 2019, 11:44</time> by <a rel="author">Μάνος Ναβροζίδης</a></address>
      <p>Μία απίστευτη ιστορία από την εποχή που ήταν παίκτης της Άρσεναλ διηγήθηκε ο Πασκάλ Σιγκάν σε συνέντευξή του στο <a href="https://www.lavoixdunord.fr/sports">Voix du Nord</a>. Σκεφτείτε πως η εξομολόγηση του παλαίμαχου ποδοσφαιριστή έχει γίνει τόσο viral που παίζει δεύτερη, πίσω από την <a href="https://www.sport24.gr/football/omades/Arsenal/epishmo-telos-o-emeri-apo-thn-arsenal.5648253.html">απόλυση του Ουνάι Έμερι</a>.</p>
      <p>Εξιστορεί λοιπόν ο Σιγκάν και λέει τι είχε συμβεί πριν από παιχνίδι <a href="https://www.sport24.gr/football/ChampionsLeague/">Champions League</a> της Άρσεναλ με την Λοκομοτίβ στην Μόσχα: "<i>Οταν φτάσαμε στο κατάλυμα στη Μόσχα μας περίμεναν 10 μοντέλα από την Ρωσία στο μπαρ. Αργότερα, μας εξήγησαν ότι ήταν εκεί για να προσπαθήσουν να μας κουράσουν πριν από το ματς</i>".</p>
      <p>Κι αν κάποιο από τα καταπληκτικά παιδιά εκείνης της μαγικής φουρνιάς του Αρσέν Βενγκέρ έπεσε στην παγίδα, ο Σιγκάν απάντησε: "<i>Δεν χάσαμε κι αν θυμάμαι καλά κανείς από τους ποδοσφαιριστές δεν ήταν τόσο χαζός για να πέσει στην παγίδα</i>".</p>
      <p>Στη χρονική περίοδο που τοποθετεί ο Σιγκάν το γεγονός, αξίζει να θυμίσουμε στους νεότερους πως Κανονιέρηδες ήταν παίκτες όπως ο Ανρί, ο Ζιλμπέρτο Σίλβα, ο Πιρές, ο Κανού και ο Βιλτόρντ.</p>
    </article>
  </body>
</html>