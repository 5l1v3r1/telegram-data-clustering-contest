<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/29/prof-attacca-lanpi-bufera-al-liceo-sul-nazifascismo-serve-contradditorio-certi-libri-non-dicono-la-verita/1331044/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-29T11:06:47+00:00"/>
    <meta property="og:title" content="Prof attacca l’Anpi, bufera al liceo: «Su nazifascismo serve contradditorio Certi libri non dicono la verità»"/>
    <meta property="og:description" content="CIVITANOVA - Il docente Matteo Simonetti ha criticato i relatori durante un convegno al &quot;Da Vinci&quot;: «State facendo un comizio». Il consigliere Pier Paolo Rossi gli ha risposto: «Oggi può dire la sua opinione perché c'è chi ha lottato per questo». Lorenzo Marconi, presidente provinciale dell'associazione partigiani, ha parlato di provocazione"/>
  </head>
  <body>
    <article>
      <h1>Prof attacca l’Anpi, bufera al liceo: «Su nazifascismo serve contradditorio Certi libri non dicono la verità»</h1>
      <h2>CIVITANOVA - Il docente Matteo Simonetti ha criticato i relatori durante un convegno al "Da Vinci": «State facendo un comizio». Il consigliere Pier Paolo Rossi gli ha risposto: «Oggi può dire la sua opinione perché c'è chi ha lottato per questo». Lorenzo Marconi, presidente provinciale dell'associazione partigiani, ha parlato di provocazione</h2>
      <address><time datetime="2019-11-29T11:06:47+00:00">29 Nov 2019, 11:06</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F29%2Fprof-attacca-lanpi-bufera-al-liceo-sul-nazifascismo-serve-contradditorio-certi-libri-non-dicono-la-verita%2F1331044%2F">Condividi643</a><a href="https://twitter.com/intent/tweet?text=Prof+attacca+l%27Anpi%2C+bufera+al+liceo%3A++%C2%ABSu+nazifascismo+serve+contradditorio++Certi+libri+non+dicono+la+verit%C3%A0%C2%BB&amp;url=https%3A%2F%2Fwww.cronachemaceratesi.it%2F2019%2F11%2F29%2Fprof-attacca-lanpi-bufera-al-liceo-sul-nazifascismo-serve-contradditorio-certi-libri-non-dicono-la-verita%2F1331044%2F">Tweet</a>Email643 Condivisioni</p>
      <p> </p>
      <p> </p>
      <p>
        <b>Convegno organizzato dall’Anpi al “Da Vinci” di Civitanova, nervi tesi in assemblea con un professore di storia e filosofia, Matteo Simonetti, che ha contestato i relatori. E’ accaduto ieri mattina nell’auditorium dell’istituto di istruzione superiore durante l’incontro con gli studenti di quinta e dedicato al periodo storico fra la fine del fascismo e l’avvento della fase repubblicana.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/anpi-da-vinci-martini-marconi-3-325x217.jpg"/>
        <figcaption>Andrea Martini e Lorenzo Marconi ieri al Da Vinci di Civitanova</figcaption>
      </figure>
      <p>Protagonista dell’iniziativa Andrea Martini, autore del libro “Dopo Mussolini – I processi ai fascisti e ai collaborazionisti”, presenti anche il presidente provinciale dell’Anpi Lorenzo Marconi e il consigliere Pier Paolo Rossi. Durante l’intervento di Martini, c’è stato un via vai di alunni, aspetto che ha indispettito i responsabili dell’incontro che, fuori dalla sala, hanno chiesto spiegazioni ai professori, per poi stigmatizzare pubblicamente l’accaduto. <b>Nervosismo e malumori sono poi aumentati esponenzialmente quando, verso la fine, ha preso la parola il docente Simonetti, che ha bollato l’iniziativa come un comizio e dibattito a senso unico e senza contraddittorio, lanciando dubbi sulla veridicità di ciò che viene riportato da alcuni libri di storia sulle foibe. Dure le reazioni.</b> Martini si è detto preoccupato dal fatto che su questioni come fascismo e resistenza si debba sentire la necessità di un contraddittorio, Marconi ha invece definito l’intervento del docente come una provocazione mentre Pier Paolo Rossi lo ha attaccato con toni forti: «Se lei oggi può dire quello che dice è solo perché siamo in democrazia e perché c’è chi ha lottato per questo». L’associazione nazionale partigiani ha segnalato quanto accaduto alla dirigenza scolastica, non è escluso che la vicenda possa avere degli strascichi.</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/anpi-da-vinci-martini-marconi-1-650x433.jpg"/>
        <figcaption>Andrea Martini</figcaption>
      </figure>
    </article>
  </body>
</html>