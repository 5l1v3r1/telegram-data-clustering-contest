<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550876.html/---%DA%A9%D8%B4%D8%AA%D9%87-%D8%AF%D8%B1-%D8%AF%D8%B1%DA%AF%DB%8C%D8%B1%DB%8C-%D9%87%D8%A7%DB%8C-%D8%B1%D9%88%D8%B2-%D9%BE%D9%86%D8%AC-%D8%B4%D9%86%D8%A8%D9%87-%D8%B9%D8%B1%D8%A7%D9%82"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T11:54:00+00:00"/>
    <meta property="og:title" content="۴۵ کشته در درگیری‌های روز پنج‌شنبه عراق"/>
    <meta property="og:description" content="در درگیری‌ها میان تظاهرکنندگان و نیرو‌های امنیتی عراق در شهر‌های ناصریه، نجف و بغداد در روز گذشته بیش از ۴۵ تن کشته شده و صد‌ها تن دیگر زخمی شدند."/>
  </head>
  <body>
    <article>
      <h1>۴۵ کشته در درگیری‌های روز پنج‌شنبه عراق</h1>
      <address>
        <time datetime="2019-11-29T11:54:00+00:00">29 Nov 2019, 11:54</time>
      </address>
      <p>در درگیری‌ها میان تظاهرکنندگان و نیرو‌های امنیتی عراق در شهر‌های ناصریه، نجف و بغداد در روز گذشته بیش از ۴۵ تن کشته شده و صد‌ها تن دیگر زخمی شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از اسکای نیوز، منابع پزشکی تصریح کردند که در درگیری‌های روز پنج‌شنبه در نجف، ۱۶ تظاهرکننده کشته و بیش از ۵۰۰ تن دیگر زخمی شدند.</p>
      <p>  همزمان، فرماندهی عملیات مشترک در عراق اعلام کرد که عادل عبدالمهدی، نخست وزیر عراق دستور تحقیقات در خصوص رخداد‌ها در دو استان نجف و ذی‌قار را داده است.   از سوی دیگر، برخی از عشایر عراقی اعلام کرده‌اند که برای "حفاظت از تظاهرکنندگان" به ویژه در استان‌های جنوب و مرکز کشور علیه نیرو‌های امنیتی سلاح در دست می‌گیرند که این امر، تحول خطرناک جدیدی در اعتراضات در عراق به شمار می‌آید.   در همین حال، عادل الدخیلی، استاندار ذی قار پس از کشته شدن ۳۲ تن در این استان، از منصب خود استعفا داد. وی همچنین حمایت خود را از اعتراضات و ناآرامی‌ها اعلام کرد.   طبق گفته منابع اسکای نیوز، در روز پنج شنبه، در ذی قار، ۳۲ تن کشته و ۲۵۵ تن دیگر زخمی و در نجف ۱۰ تن جان باخته و حدود ۵۰۰ نفر زخمی شدند.   همچنین رسانه‌های عراقی شب گذشته از اعمال مقررات منع آمد و شد در نجف اشرف تا صبح امروز خبر دادند. منبع: ایسنا انتهای پیام/</p>
    </article>
  </body>
</html>