<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/czas-na-bieganie/lekkoatletyka-mohamed-farah-wraca-do-biegania-na-biezni/p02r82z"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-29T11:50:25+00:00"/>
    <meta property="og:title" content="Mo Farah na igrzyskach będzie rywalizował znów na bieżni!"/>
    <meta property="og:description" content="Najbardziej utytułowany brytyjski lekkoatleta ostatnich lat – Mohamed Farah wraca do biegania na bieżni. Chce do kolekcji czterech olimpijskich medali na długich dystansach dołożyć następny na igrzyskach w Tokio."/>
  </head>
  <body>
    <article>
      <h1>Mo Farah na igrzyskach będzie rywalizował znów na bieżni!</h1>
      <address><time datetime="2019-11-29T11:50:25+00:00">29 Nov 2019, 11:50</time> by <a rel="author">TŁ</a></address>
      <p>
        <b>Najbardziej utytułowany brytyjski lekkoatleta ostatnich lat – Mohamed Farah wraca do biegania na bieżni. Chce do kolekcji czterech olimpijskich medali na długich dystansach dołożyć następny na igrzyskach w Tokio.</b>
      </p>
      <p>
        <a href="https://plebiscyt.przegladsportowy.pl/">Głosuj na sportowca roku i walcz o główną nagrodę, nowe BMW serii 3 &gt;&gt;</a>
      </p>
      <p>„Z powrotem na bieżni. Skupię się na dystansie 10 000 metrów na przyszłorocznych igrzyskach olimpijskich” – napisał w mediach społecznościowych brytyjski biegacz.</p>
      <p>Farah zrezygnował ze stadionowych startów po mistrzostwach świata w 2017 roku. W jego dorobku znalazło się m.in. 4 złote medale olimpijskie, 8 tytułów mistrza świata oraz 5 tytułów mistrza Europy na dystansach 5 000 i 10 000 metrów. Później biegacz zdecydował się na maratońskie starty, ale na ulicy jego osiągnięcia nie były już tak olśniewające. W pierwszym ukończonym maratonie – 22 kwietnia 2018 r. w Londynie – był trzeci (2:06.22) poprawiając rekord Wielkiej Brytanii. Na jesieni tego samego roku odniósł jedyne zwycięstwo – w Chicago – poprawiając rekord Europy (2:05.11) na królewskim dystansie. Te rezultaty nie gwarantowały mu jednak sukcesów na wielkich maratońskich imprezach.</p>
      <p>– To było bardzo ekscytująca rywalizacja przez te kilka lat – mówi Farah, mając na myśli maraton.</p>
      <p>Brytyjczyk nie ma jeszcze wywalczonej kwalifikacji olimpijskiej na 10 000 metrów, ale raczej powinno to być dla niego formalnością.</p>
      <p>„Mam nadzieję, że nie straciłem szybkości, będę teraz ciężko trenował i zobaczymy, co z tego wyjdzie” – napisał Farah.</p>
      <p>Igrzyska zostaną rozegrane na przełomie lipca i sierpnia 2020 r.</p>
      <related>
        <a href="http://onet.tv/s/sport/robert-korzeniowski-to-byl-historyczny-sezon-dla-grupy-kolarskiej-ccc/febn91"/>
      </related>
    </article>
  </body>
</html>