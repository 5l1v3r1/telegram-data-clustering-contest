<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/extreme/zitknulysia-vaz-traktor-i-Opel-podrobytsi-dtp-u-iakiy-zahynulo-podruzhzhia-volynian/"/>
    <meta property="og:site_name" content="Волинські новини"/>
    <meta property="article:published_time" content="2019-11-29T11:51:00+00:00"/>
    <meta property="og:title" content="Зіткнулися «ВАЗ», трактор і «Opel»: подробиці ДТП, у якій загинуло подружжя волинян"/>
    <meta property="og:description" content="ДТП, у якій загинуло подружжя, сталася 28 листопада близько 18 години на автодорозі неподалік села Піща Шацького району"/>
  </head>
  <body>
    <article>
      <h1>Зіткнулися «ВАЗ», трактор і «Opel»: подробиці ДТП, у якій загинуло подружжя волинян</h1>
      <address>
        <time datetime="2019-11-29T11:51:00+00:00">29 Nov 2019, 11:51</time>
      </address>
      <p>ДТП, у якій <b><a href="https://www.volynnews.com/news/extreme/zitknulysia-vaz-traktor-i-Opel-podrobytsi-dtp-u-iakiy-zahynulo-podruzhzhia-volynian/../../../news/all/na-volyni-u-dtp-zahynulo-podruzhzhia/">загинуло подружжя</a></b>, сталася 28 листопада близько 18 години на автодорозі неподалік села Піща Шацького району.<br/><br/>Як інформує пресслужба волинської поліції, під час аварії зіткнулися ВАЗ, Opel Combo та трактора New Holland.<br/><br/>Поліцейські встановили, що за кермом автомобіля ВАЗ перебував 62-річний житель Любомльського району. Його автомобіль зіткнувся із попутним трактором New Holland під керуванням 59-річного жителя Шацького району, а також автомобілем Opel Combo за кермом якого перебував 70-річний житель Любомльського району.<br/><br/>Внаслідок ДТП загинули 62-річний водій та 61-річна пасажирка легковика ВАЗ. Обоє жителі села Полапи Любомльського району. Тілесні ушкодження також отримав пасажир цього ж транспортного засобу – 63-річний житель райцентру Шацьк. Його госпіталізували.<br/><br/>За фактом порушення правил безпеки дорожнього руху, що спричинило загибель декількох осіб слідчі поліції області розпочали кримінальне провадження за ч.3 ст.286 Кримінального кодексу України. Санкція статті передбачає позбавлення волі на строк від п’яти до десяти років з позбавленням права керувати транспортними засобами на строк до трьох років. Реклама ﻿</p>
    </article>
  </body>
</html>