<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561554/telos-tou-2021-i-oloklirosi-tis-ktimatografisis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-29T11:13:06+00:00"/>
    <meta property="og:title" content="Τέλος του 2021 η ολοκλήρωση της κτηματογράφησης"/>
    <meta property="og:description" content="Υψηλά τα ποσοστά συμμετοχής στην περιφερειακή Ενότητα Ηρακλείου. Στο 85% έφθασε το ποσοστό συμμετοχής των ιδιοκτητών γης κι ακινήτων στην..."/>
  </head>
  <body>
    <article>
      <h1>Τέλος του 2021 η ολοκλήρωση της κτηματογράφησης</h1>
      <address><time datetime="2019-11-29T11:13:06+00:00">29 Nov 2019, 11:13</time> by <a rel="author">Δουλγεράκη Αγγέλα</a></address>
      <p>Υψηλά τα ποσοστά συμμετοχής στην περιφερειακή Ενότητα Ηρακλείου.</p>
      <p>Στο 85% έφθασε το ποσοστό συμμετοχής των ιδιοκτητών γης κι ακινήτων στην καταγραφή της περιουσίας τους μέσω της Κτηματολόγιο ΤΟΜΗ ΑΕ στην Περιφερειακή Ενότητα Ηρακλείου.</p>
      <p>Το υπόλοιπο 15% έχει τη δυνατότητα να προχωρήσει στο παραπάνω χωρίς πρόστιμο εκπρόθεσμης δήλωσης μέχρι 31 Δεκεμβρίου 2019.<br/><b><i>Ο υπεύθυνος της εταιρείας για το Ηράκλειο Χρήστος Ντάλας, μιλώντας στον 98.4</i></b> διευκρίνισε πως το 40% των ιδιοκτητών είχε προσέλθει στα αρμόδια γραφεία πριν τη λήξη της προθεσμίας, ενώ το 45% έτρεξε κι έκλεισε ραντεβού με ορίζοντα Απριλίου 2020.</p>
      <p>Οι δηλώσεις υποβάλλονται στο Ηράκλειο στην οδό Ευαρέστου 5, στο Γιόφυρο καθώς και στα κατά τόπους γραφεία που λειτουργούν στους πέντε Δήμους: Βιάννου, Μινώα Πεδιάδος, Αρχανών - Αστερουσίων , Γόρτυνας, Φαιστού.</p>
      <p>Αναφορικά με την πορεία της διαδικασίας, τον έλεγχο και την οριστική καταγραφή των ιδιοκτησιών μας στο Κτηματολόγιο, φαίνεται ότι αυτή θα ολοκληρωθεί τέλος του 2021 καθώς περιλαμβάνει τις φάσεις της προσάρτησης το Σεπτέμβριο του 2020, ενστάσεις- παρατηρήσεις, οριστική ανάρτηση κι υποβολή τυχόν ενστάσεων αρχές του 2021.</p>
      <figure>
        <iframe src="https://www.youtube.com/embed/BZFuDvdkKhk" width="640" height="360" data-service="Youtube" scrolling="no"/>
      </figure>
    </article>
  </body>
</html>