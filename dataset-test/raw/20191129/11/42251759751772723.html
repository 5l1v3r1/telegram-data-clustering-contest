<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Automoto/Formula-1/a315983-FP1-Botas-najbrzi-Fetel-ostetio-bolid.html"/>
    <meta property="og:site_name" content="Sport Klub"/>
    <meta property="article:published_time" content="2019-11-29T11:47:00+00:00"/>
    <meta property="og:title" content="FP1: Botas najbrži, Fetel oštetio bolid"/>
    <meta property="og:description" content="Na prvom slobodnom treningu pred poslednju trku Formule 1 u sezoni, najbrži je bio vozač Mercedesa Valteri Botas za koga od ranije znamo da će krenuti sa začelja."/>
  </head>
  <body>
    <article>
      <h1>FP1: Botas najbrži, Fetel oštetio bolid</h1>
      <h2>Na prvom slobodnom treningu pred poslednju trku Formule 1 u sezoni, najbrži je bio vozač Mercedesa Valteri Botas za koga od ranije znamo da će krenuti sa začelja.</h2>
      <address><time datetime="2019-11-29T11:47:00+00:00">29 Nov 2019, 11:47</time> by <a rel="author">Maja Todić</a></address>
      <figure>
        <img src="https://sportklub.rs/Picture/169657/jpeg/Sebastijan-Fetel"/>
        <figcaption>
          <cite>Dan Istitene/Getty Images</cite>
        </figcaption>
      </figure>
      <p>Još je pre početka akcije u Abu Dabiju bilo jasno da će Valteri Botas krenuti sa začelja u nedelju jer je promenio pogonsku jednici, ali vozaču Mercedesa to nije smetalo da na prvom treningu pokaže brziu pa je najbrži krug izvozio za 1:36.957.</p>
      <p>Drugo vreme je na prvom zvaničnom izlasku na stazu imao Maks Ferštapen u svom Red Bulu, a treći je bio šampion Luis Hamilton.</p>
      <p>Među deset najbržih su se na prvom treningu našli redom Sebastijan Fetel, Roman Grožan, Šarl Lekler, Kevin Magnusen, Antonio Đovinaci i Niko Hulkenberg.</p>
      <p>Danijelu Rikardu je otkazao agregat pa je trening završio ranije, dok se Fetel okrenuo na stazi i udario zadnji kraj bolida, stradao zadnji desni točak. Zbog toga su u poslednjem minutu bile istaknute crvene zastave. Videćemo o kakvom se oštećenju radi na drugom treningu koji počinje u 14 časova (Sport Klub 1).</p>
    </article>
  </body>
</html>