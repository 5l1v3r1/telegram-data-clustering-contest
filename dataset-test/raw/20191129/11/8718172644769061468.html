<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/attualita/15986-ausl-in-corso-la-sostituzione-di-400-letti-d-ospedale.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="Ausl, in corso la sostituzione di 400 letti d'ospedale"/>
    <meta property="og:description" content="AOSTA. L'Azienda Usl della Valle d'Aosta annuncia la sostituzione di 400 letti all'ospedale Parini ed al presidio Beauregard. L'operazione è cominciata il 25 novembre all'ospedale regionale di viale Ginevra e terminerà il 12 dicembre nella sede di via Vaccari. I nuovi letti di degenza garantiranno &quot;la sicurezza dei pazienti allettati - spiega l'Usl -, specificatamente gli utenti agitati e con facoltà cognitive e/o intellettive compromesse, mediante soluzioni tecniche e dispositivi adeguati a prevenire le cadute accidentali e la riduzione della contenzione totale nonché a facilitare la gestione degli stessi da parte degli operatori sanitari&quot;. Quanto ai letti dismessi, essi risultano &quot;acquisti in leasing nell’anno 2004 e riscattati nel 2014 al costo simbolico di 1 euro cadauno (con un costo di manutenzione annuo, per garantirne ai sensi di legge la sicurezza e la funzionalità, alquanto elevato per l’Azienda)&quot;. Il costo dell’operazione pari a 839.000 euro &quot;è stata in gran parte finanziata con risorse proprie aziendali&quot;…"/>
  </head>
  <body>
    <article>
      <h1>Ausl, in corso la sostituzione di 400 letti d'ospedale</h1>
      <address>
        <time datetime="2019-11-29T11:00:00+00:00">29 Nov 2019, 11:00</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/L-N/letti-ospedalex600.jpg"/>
      </figure>
      <p>AOSTA. L'Azienda Usl della Valle d'Aosta annuncia la sostituzione di 400 letti all'ospedale Parini ed al presidio Beauregard. L'operazione è cominciata il 25 novembre all'ospedale regionale di viale Ginevra e terminerà il 12 dicembre nella sede di via Vaccari.</p>
      <p>I nuovi letti di degenza garantiranno "la sicurezza dei pazienti allettati - spiega l'Usl -, specificatamente gli utenti agitati e con facoltà cognitive e/o intellettive compromesse, mediante soluzioni tecniche e dispositivi adeguati a prevenire le cadute accidentali e la riduzione della contenzione totale nonché a facilitare la gestione degli stessi da parte degli operatori sanitari".</p>
      <p>Quanto ai letti dismessi, essi risultano "acquisti in leasing nell’anno 2004 e riscattati nel 2014 al costo simbolico di 1 euro cadauno (con un costo di manutenzione annuo, per garantirne ai sensi di legge la sicurezza e la funzionalità, alquanto elevato per l’Azienda)".</p>
      <p>Il costo dell’operazione pari a 839.000 euro "è stata in gran parte finanziata con risorse proprie aziendali", aggiunge il direttore amministrativo Marco Ottonello.</p>
      <p>Nei giorni scorsi la questione dei 400 letti era stata tema di discussione in Consiglio regionale.</p>
      <p> </p>
      <p> </p>
      <p> </p>
      <p>
        <i>Clara Rossi</i>
      </p>
      <p> </p>
      <p> </p>
      <p> </p>
      <p> </p>
    </article>
  </body>
</html>