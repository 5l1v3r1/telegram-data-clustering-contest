<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294543-aifnidiastikos-elegxos-ntopingk-sto-renth"/>
    <meta property="og:site_name" content="gavros.gr"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="Αιφνιδιαστικός έλεγχος ντόπινγκ στο Ρέντη"/>
    <meta property="og:description" content="Το ΕΣΚΑΝ επισκέφθηκε ξαφνικά το Ρέντη, προκειμένου να διεξάγει έλεγχο στους παίκτες του Ολυμπιακού."/>
  </head>
  <body>
    <article>
      <h1>Αιφνιδιαστικός έλεγχος ντόπινγκ στο Ρέντη</h1>
      <address><time datetime="2019-11-29T11:32:00+00:00">29 Nov 2019, 11:32</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Καθαρός ουρανός, αστραπές δεν φοβάται. Οι ποδοσφαιριστές του Ολυμπιακού έχουν περάσει και περνούν έλεγχο ντόπινγκ, από την UEFA, καθώς συμμετέχουν στο Champions League, δίπλα στους κορυφαίους. Έτσι, ο σημερινός, αιφνιδιαστικός έλεγχος ντόπινγκ, τον οποίο πραγματοποίησε το ΕΣΚΑΝ, στην προπόνηση του Ολυμπιακού, δεν διαφοροποιεί τις διαδικασίες, με τις οποίες όλος ο οργανισμός του Θρύλου είναι σε πλήρη εναρμόνιση.</p>
      <p>Από τη μία, ο έλεγχος αυτός έρχεται ως… απάντηση, στην προπαγάνδα του ΠΑΟΚ, τις προηγούμενες ημέρες. Το ΕΣΚΑΝ πραγματοποίησε έναν αιφνιδιαστικό έλεγχο στο Ρέντη, όχι επειδή το… ζήτησε η ΠΑΕ ΠΑΟΚ, αλλά επειδή οι διεθνείς κανονισμοί, δίνουν το δικαίωμα στο ΕΣΚΑΝ να επιλέγει και να πραγματοποιεί τέτοιους ελέγχους, δίχως προηγουμένως να… ενημερώνει τις ομάδες, ή αυτό να γίνεται θέμα στα ΜΜΕ.</p>
      <p>Βέβαια, κάτι αντίστοιχο έγινε, εντέλει, και στην προπόνηση του ΠΑΟΚ, για λόγους ισονομίας, φυσικά. Χαρακτηριστικό είναι πως με ευθύνη της προηγούμενης κυβέρνησης, τέτοιοι έλεγχοι δεν γίνονταν, στη διάρκεια του προηγούμενου πρωταθλήματος, αφού το εργαστήριο αντι-ντόπινγκ δεν λειτουργούσε…</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294544-laquo-na-parembei-h-kybernhsh-sto-plaisio-twn-armodiothtwn-ths-raquo"/>
        <a href="https://www.gavros.gr/article/podosfairo/294554-apantes-parontes"/>
        <a href="https://www.gavros.gr/article/podosfairo/294542-kalhmera-me-doyleia-pic"/>
        <a href="https://www.gavros.gr/article/podosfairo/294538-pathos-kai-sygkentrwsh"/>
      </related>
    </article>
  </body>
</html>