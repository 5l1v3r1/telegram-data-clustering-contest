<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/accident-logan-microbuz-ciopeia-hunedoara-328358.html"/>
    <meta property="og:site_name" content="Observator"/>
    <meta property="article:published_time" content="2019-11-29T11:27:00+00:00"/>
    <meta property="og:title" content="O femeie a murit într-un accident cu o maşină plină cu sicrie, în Hunedoara"/>
    <meta property="og:description" content="O femeie a murit, astăzi, într-un cumplit accident rutier produs pe raza localităţii Ciopeia din Hunedoara, după ce s-a izbit de un microbuz care transporta sicrie."/>
  </head>
  <body>
    <article>
      <h1>O femeie a murit într-un accident cu o maşină plină cu sicrie, în Hunedoara</h1>
      <address><time datetime="2019-11-29T11:27:00+00:00">29 Nov 2019, 11:27</time> by <a rel="author">Alin Tarnovschi</a></address>
      <p>
        <b>
          <b>O femeie a murit, astăzi, într-un cumplit accident rutier produs pe raza localităţii Ciopeia din Hunedoara, după ce s-a izbit de un microbuz care transporta sicrie.</b>
        </b>
      </p>
      <p>Accidentul s-a produs, în această dimineaţă, pe DN 66, în zona localităţii Ciopeia, după ce o femeie în vârstă de 50 de ani, din Haţeg, a intrat într-o depăşire riscantă şi s-a izbit violent cu un microbuz care transporta mai multe sicrie.</p>
      <p>În microbuz se aflau două persoane, un bărbat de 52 de ani şi o femeie de 48 de ani, ambii fiind răniţi şi transportaţi de urgenţă la spital.</p>
      <p>La locul accidentului, medicii SMURD au încercat timp de câteva zeci de minute să o resusciteze pe şoferiţa din Logan, aceasta fiind găsită în stop cardio-respirator.</p>
      <p>Din nefericire, toate eforturile depuse de medici au fost în zadar, astfel că femeia şi-a pierdut viaţa pe şosea, lângă maşina distrusă.</p>
      <p>Poliţiştii rutieri au deschis o anchetă pentru stabilirea împrejurărilor exacte în care s-a produs cumplitul accident.</p>
    </article>
  </body>
</html>