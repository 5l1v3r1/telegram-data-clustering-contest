<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905738/officieel-duch-telet-doet-charlton-athletic-dan-toch-van-de-hand.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-29T11:00:00+00:00"/>
    <meta property="og:title" content="OFFICIEEL: Duchâtelet doet Charlton Athletic dan toch van de hand"/>
    <meta property="og:description" content="De fans van Charlton Athletic krijgen hun zin. Roland Duchâtelet heeft de club namelijk verkocht. De ex-eigenaar van STVV en Standard was bijzonder onpopulair bij de Charlton-aanhang."/>
  </head>
  <body>
    <article>
      <h1>OFFICIEEL: Duchâtelet doet Charlton Athletic dan toch van de hand</h1>
      <address>
        <time datetime="2019-11-29T11:00:00+00:00">29 Nov 2019, 11:00</time>
      </address>
      <p>
        <b>De fans van Charlton Athletic krijgen hun zin. Roland Duchâtelet heeft de club namelijk verkocht. De ex-eigenaar van STVV en Standard was bijzonder onpopulair bij de Charlton-aanhang.</b>
      </p>
      <p>Duchâtelet zette de club al een tijdje geleden te koop, maar de overnemers lieten op zich wachten. Nu is het bedrijf East Street Investments op de proppen gekomen. Dat heeft Charlton zelf bevestigd via de sociale media.</p>
      <p>Charlton kende onder het bewind van Duchâtelet weinig succes. In vijf jaar passeerden er liefst negen trainers en Charlton zakte zelfs even naar de League One, het derde niveau van Engeland. Momenteel staat de club op plaats zeventien in The Championship.</p>
      <p>Een verkoopprijs is niet meegedeeld, maar Duchâtelet vroeg naar verluidt ongeveer 70 miljoen euro. Momenteel is Duchâtelet nog eigenaar van Carl Zeiss Jena, Alcarcon en Ujpest FC.</p>
      <figure>
        <iframe data-src="https://twitter.com/CAFCofficial/status/1200339904997314565?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/882748/duch-telet-denkt-aan-drastische-beslissing-ik-wil-uit-het-voetbal-stappen-.html?campname=highlighted-content&amp;camplink=onderaan">Duchâtelet denkt aan drastische beslissing: "Ik wil uit het voetbal stappen"</a></aside>
    </article>
  </body>
</html>