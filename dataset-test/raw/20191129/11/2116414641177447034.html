<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/ion-cristoiu-psd-are-nevoie-de-fe-e-noi-cum-ar-fi-cozmin-gu-i-vasile-d-ncu-d-ncil-trebuie-dat-afar-pentru-c-a-v-ndut-meciul-1326354"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-29T11:20:00+00:00"/>
    <meta property="og:title" content="Ion Cristoiu: PSD are nevoie de fețe noi cum ar fi Cozmin Gușă și Vasile Dâncu. Dăncilă trebuie dată afară pentru că a vândut meciul!"/>
    <meta property="og:description" content="Viorica Dăncilă ar trebui dată afară din PSD pentru că a vândut meciul, a spus Ion Cristoiu. Prezent în cadrul emisiunii &quot;Legile Puterii&quot;, de la Realitatea PLUS, jurnalistul s-a arătat intrigat de atitudinea fostului premier, după alegerile prezidențiale."/>
  </head>
  <body>
    <article>
      <h1>Ion Cristoiu: PSD are nevoie de fețe noi cum ar fi Cozmin Gușă și Vasile Dâncu. Dăncilă trebuie dată afară pentru că a vândut meciul!</h1>
      <address><time datetime="2019-11-29T11:20:00+00:00">29 Nov 2019, 11:20</time> by <a rel="author">ZIUA NEWS</a></address>
      <p>
        <b>Viorica Dăncilă ar trebui dată afară din PSD pentru că a vândut meciul, a spus Ion Cristoiu. Prezent în cadrul emisiunii "Legile Puterii", de la Realitatea PLUS, jurnalistul s-a arătat intrigat de atitudinea fostului premier, după alegerile prezidențiale. Mai mult crede că echipa candidatei Dăncilă a lucrat în favoarea lui Klaus Iohannis.</b>
      </p>
      <p>"Ea ar trebui dată afară din PSD, ea a făcut prin acest comportament cel mai mare rău, cred că PSD a mai scăzut cu 10 la sută, trebuia să demisioneze, păi ce a creat? păi imaginea de râs a PSD-ului", a declarat Cristoiu în dialogul cu Denise Rifai. Jurnalistul spune că PSD are nevoie de nume noi, cum ar fi Cozmin Gușă sau Vasile Dâncu: "Cea mai mare problemă e acum ca imagine publică, să aducă nume noi, Gușă, Dâncu, să aducă fețe noi care discută, dar dacă rămâne tot Stănescu ... să facă un pas în spate".</p>
      <p>Ion Cristoiu a venit cu o teorie incendiară privind campania electorală a președintelui Klaus Iohannis. "Nu am văzut nici în istorie o campanie mai bine făcută ca cea a lui Klaus Iohannis, ceva este în neregulă, repet în condițiile în care el spune că nu a avut niciun specialist. S-a întâmplat un fapt unic: PSD-ul a plătit echipa de campanie a lui Iohannis, echipa de campanie e Vioricăi Dăncila era de fapt echipa de campanie a lui Iohannis, ați înțeles? Echipa aia nu a lucrat pentru Dăncilă, a vândut meciul", a precizat jurnalistul.</p>
    </article>
  </body>
</html>