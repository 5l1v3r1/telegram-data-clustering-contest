<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550869.html/%DB%8C%D9%85%D9%86%DB%8C-%D9%87%D8%A7-%D8%A2%D9%BE%D8%A7%DA%86%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%B1%D8%A7-%D8%B3%D8%B1%D9%86%DA%AF%D9%88%D9%86-%DA%A9%D8%B1%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-29T11:32:00+00:00"/>
    <meta property="og:title" content="یمنی‌ها آپاچی عربستان را سرنگون کردند"/>
    <meta property="og:description" content="پدافند هوایی ارتش یمن یک فروند بالگرد آپاچی ارتش عربستان را منهدم کرد."/>
  </head>
  <body>
    <article>
      <h1>یمنی‌ها آپاچی عربستان را سرنگون کردند</h1>
      <address>
        <time datetime="2019-11-29T11:32:00+00:00">29 Nov 2019, 11:32</time>
      </address>
      <p>پدافند هوایی ارتش یمن یک فروند بالگرد آپاچی ارتش عربستان را منهدم کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از شبکه المسیره، سرتیپ یحیی سریع، سخنگوی نیروهای مسلح یمن وابسته به جنبش انصارالله اعلام کرد که پدافند هوایی ارتش یمن بامداد امروز (جمعه) یک فروند بالگرد ارتش عربستان از نوع "آپاچی" را در عسیر منهدم کرد.</p>
      <p>  وی در این باره گفت: این بالگرد با یک موشک زمین به هوا و فناوری جدید که به زودی از آن رونمایی خواهیم کرد، هدف قرار گرفت.   یحیی سریع افزود: این بالگرد درحال انجام اقدامات خصمانه در منطقه "مجازه" در عسیر بود که توسط پدافند هوایی ارتش یمن هدف قرار گرفت و کادر پروازی آن که دو سعودی بودند به هلاکت رسیدند.   این مقام یمنی در ادامه تصریح کرد: این بالگرد به طور کامل سوخته شد و عملیات با فیلم و عکس مستند شده است.   وی خاطرنشان کرد: نیروهای مسلح تأیید می‌کنند که نزدیک شدن به حریم هوایی یمن ممنوع است و به منظور حفاظت از حریم هوایی یمن با تمامی تلاش‌های دشمنان مقابله خواهند کرد.   نیروهای ائتلاف متجاوز عربی به سرکردگی عربستان روز گذشته با استفاده از موشک و توپ منازل و املاک غیرنظامیان یمنی در شهرستان مرزی "باقم" را هدف قرار دادند. منبع: ایسنا انتهای پیام/</p>
    </article>
  </body>
</html>