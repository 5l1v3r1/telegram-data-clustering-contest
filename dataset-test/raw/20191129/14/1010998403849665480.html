<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/pred-temida-obvinenijat-za-dvojnoto-ubijstvo-v-plovdiv-se-opravda-sas-samootbrana.html"/>
    <meta property="og:site_name" content="bTV Новините"/>
    <meta property="article:published_time" content="2019-11-29T14:32:00+00:00"/>
    <meta property="og:title" content="Пред Темида: Обвиненият за двойното убийство в Пловдив се оправда със самоотбрана"/>
    <meta property="og:description" content="Държавното обвинение отхвърли първоначалната версия, че убийството е заради неуредени финансови отношения"/>
  </head>
  <body>
    <article>
      <h1>Пред Темида: Обвиненият за двойното убийство в Пловдив се оправда със самоотбрана</h1>
      <h2>Държавното обвинение отхвърли първоначалната версия, че убийството е заради неуредени финансови отношения</h2>
      <address><time datetime="2019-11-29T14:32:00+00:00">29 Nov 2019, 14:32</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Обвиненият за двойното убийство в Пловдив Йордан Таков остава в ареста. На 26 ноември в града бяха намерени мъртви баща и син.</p>
      <p>Пред Темида подсъдимият заяви, че е бил нападнат и не е имал избор. По данни на прокуратурата, той е застрелял със седем куршума своя бизнес-партньор и първи братовчед, както и сина му.</p>
      <p>Държавното обвинение отхвърли първоначалната версия, че убийството е заради неуредени финансови отношения. Двете жертви са били удряни с тъп предмет преди да бъдат застреляни.</p>
      <p>Адвокатът на Таков поиска Пловдивският районен съд да наложи постоянна мярка за неотклонение „домашен арест”, но молбата му беше отхвърлена. Той уточни, че клиентът му е бил нападнат с юмруци и се е защитил.</p>
      <p>По думите му спорът е бил по дребен битов повод – като „между роднини”. Задържаният твърди, че синът на неговия бизнес-партньор е страдал от психично заболяване и добави, че той първи е извадил нож в кавгата.</p>
      <p>Оръжието все още не е намерено.</p>
    </article>
  </body>
</html>