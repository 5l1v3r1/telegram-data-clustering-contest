<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/hania/1561579/tourismo-kai-to-heimona-epidiokei-o-haris-theoharis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-29T14:45:00+00:00"/>
    <meta property="og:title" content="Τουρισμό και το χειμώνα επιδιώκει ο Χάρης Θεοχάρης"/>
    <meta property="og:description" content="Εμφανίστηκε ικανοποιημένος από την πορεία της φετινής τουριστικής σεζόν"/>
  </head>
  <body>
    <article>
      <h1>Τουρισμό και το χειμώνα επιδιώκει ο Χάρης Θεοχάρης</h1>
      <address><time datetime="2019-11-29T14:45:00+00:00">29 Nov 2019, 14:45</time> by <a rel="author">Παπαδογιαννάκη Βίκυ</a></address>
      <p>
        <b>Εμφανίστηκε ικανοποιημένος από την πορεία της φετινής τουριστικής σεζόν</b>
      </p>
      <p>Τουρισμός περισσότερους μήνες το χρόνο και με ποιοτικότερα χαρακτηριστικά είναι ο στόχος της πολιτικής ηγεσίας του Υπουργείου Τουρισμού με τον Χάρη Θεοχάρη να τάσσεται υπέρ της σύμπραξης δημόσιου και ιδιωτικού τομέα για την επίτευξη της πολυπόθητης επιμήκυνσης της σεζόν.</p>
      <p>Επισκεπτόμενος την Παρασκευή τα Χανιά για να παραβρεθεί σε εκδήλωση της Ένωσης Ξενοδόχων με θέμα την τουριστική προβολή μέσα από τη συνεργασία με τον ιδιωτικό τομέα, ο Υπουργός Τουρισμού τόνισε ότι με την αξιοποίηση σύγχρονων μέσων και την εφαρμογή πρωτοποριακών πρακτικών η χώρα μπορεί να κατακτήσει μια ψηλότερη θέση στη λίστα με τους πιο δημοφιλείς προορισμούς.</p>
      <p>Ο κ. Θεοχάρης εμφανίστηκε ικανοποιημένος από την πορεία της φετινής τουριστικής σεζόν, αναφέρθηκε στις προσπάθειες του υπουργείου για ενίσχυση των πτήσεων στη χώρα από νέους προορισμούς, αλλά και στο στόχο της ανάπτυξης εναλλακτικών μορφών τουρισμού κάνοντας γνωστό ότι σύντομα θα υπάρξει νομοσχέδιο για τον καταδυτικό τουρισμό.</p>
      <p>Νωρίτερα σε συνάντηση του με φορείς του τουρισμού στο Επιμελητήριο Χανίων ο Υπουργός εξέφρασε την άποψη ότι ο σχεδιασμός της κυβέρνησης για το μεταναστευτικό δεν θα επηρεάσει τις τουριστικές περιοχές της χώρας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560960/heimerinos-tourismos-stin-kriti-ti-sumvainei-fetos-sto-nisi/"/>
        <a href="https://www.neakriti.gr/article/editors-blogs/1556396/mazikos-tourismoskai-tora-ti/"/>
      </related>
    </article>
  </body>
</html>