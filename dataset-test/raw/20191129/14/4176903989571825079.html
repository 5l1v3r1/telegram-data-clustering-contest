<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/erdogan-porucio-makronu-da-je-on-u-stanju-mozdane-smrti/"/>
    <meta property="og:site_name" content="Krstarica"/>
    <meta property="article:published_time" content="2019-11-29T14:30:05+00:00"/>
    <meta property="og:title" content="Erdogan poručio Makronu da je on u stanju moždane smrti"/>
    <meta property="og:description" content="Turski predsednik Redžep Tajip Erdogan oštro je kritikovao svog francuskog kolegu Emanuela Makrona poručivši mu da je on u stanju &quot;moždane smrti&quot;,"/>
  </head>
  <body>
    <article>
      <h1>Erdogan poručio Makronu da je on u stanju moždane smrti</h1>
      <address><time datetime="2019-11-29T14:30:05+00:00">29 Nov 2019, 14:30</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/03df8efe.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Turski predsednik Redžep Tajip Erdogan oštro je kritikovao svog francuskog kolegu Emanuela Makrona poručivši mu da je on u stanju „moždane smrti“, koristeći izraz koji je francuski predsednik upotrebio da opiše NATO.</p>
      <p>„Obraćam se iz Turske francuskom predsedniku Emanuelu Makronu, i ponoviću NATO-u. Prvo ispitaj sopstvenu moždanu smrt. Takve izjave služe onima kao ti koji su u stanju moždane smrti“,  rekao je Erdogan u Istanbulu.</p>
      <p>Erdoganove izjave usledile su posle jučerašnje kritike koju je Makron uputio Turskoj zbog ofanzive prošlog meseca u Siriji protiv kurdskih milicija koje podržavaju zapadne zemlje.</p>
      <p>Erdoganove izjave pojačavaju napetost izmedju Turske i NATO, čiji je Ankara član, uoči važnog samita Alijanse u Londonu iduće nedelja. Uoči samita najavljen je i sastanak Erdogana, Makrona, nemačka kancelarka Angele Merkel i britanskog premijera Borisa Džonsona da razgovaraju o Siriji.</p>
      <p>Ankara je prošlog meseca izvršila ofanzivu na severoistoku Sirije a na meti su joj kurdski borci koje Turska smatra teroristima.</p>
      <p>Zapadne zemlje kritikovale su tu operaciju i Makron je rekao u intervjuu za Ekonomist početkom novembra da je ta jednostrana ofanziva deo simptoma koji ukazuju da je NATO u stanju moždane smrti.</p>
      <p>Erdogan je rekao da je Makron još amater i da niko ne obraća pažnju na njega, i da treba to da ispravi.</p>
      <p>„Kada treba da se razglasi nešto ti znaš to dobro da uradiš. Ali kad treba da platiš NATO-u novac koji mu duguješ to je nešto drugo“, rekao je Erdogan.</p>
      <p>On je rekao da je Makron toliko neiskusan da ne zna šta je borba protiv terorizma, i da su zato Žuti prsluci zaposeli Francusku.</p>
      <p>„Gestikuliraj koliko hoćeš na kraju ćeš uvideti osnovanost naše borbe protiv terorizma“, rekao je Erdogan.</p>
      <p>(Beta)</p>
    </article>
  </body>
</html>