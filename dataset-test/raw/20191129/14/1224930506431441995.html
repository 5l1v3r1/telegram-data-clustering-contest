<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-kupuvati-menshe-odyagu-7-praktichnih-porad-yaki-zaoshchadyat-tvoyi-groshi_n170245"/>
    <meta property="og:site_name" content="Радіо Максимум"/>
    <meta property="article:published_time" content="2019-11-29T14:25:00+00:00"/>
    <meta property="og:title" content="Не купуй те, що не можеш одягнути прямо зараз"/>
    <meta property="og:description" content="Синдром 'шафа забита – носити нічого' сьогодні знайомий не лише жінкам, але й багатьом сучасним чоловікам. Пора покінчити з цим і навчитися купувати тільки те, що ти дійсно будеш носити. Тим більше, що в Україні у розпалі Чорна п'ятниця. Тож ми підготували корисні поради, які заощадять твої гроші."/>
  </head>
  <body>
    <article>
      <h1>Не купуй те, що не можеш одягнути прямо зараз</h1>
      <address><time datetime="2019-11-29T14:25:00+00:00">29 Nov 2019, 14:25</time> by <a rel="author">Сорока Назар</a></address>
      <p>
        <b>Синдром "шафа забита – носити нічого" сьогодні знайомий не лише жінкам, але й багатьом сучасним чоловікам. Пора покінчити з цим і навчитися купувати тільки те, що ти дійсно будеш носити. Тим більше, що в Україні у розпалі Чорна п'ятниця. Тож ми підготували корисні поради, які заощадять твої гроші.</b>
      </p>
      <p>Перш ніж вирушити за покупками за новими правилами, розберись з тими речами, які у тебе вже є. Дістань все з шафи і розділи на 3 групи:<i> </i><b>"обожнюю і одягнув би прямо зараз", "може бути"</b> і <b>"точно не буду носити"</b>. Речі, які ти любиш, верни в шафу, а застарілий та поношений одяг викинь або ж віддай на благодійність. А ось з другою групою фахівці радять вчинити так: вішай ті речі, які постійно носиш, і ті, які ні, в різні боки на вішалці в шафі. Якщо ти жодного разу не одягнув річ за останні пів року, можеш сміливо розлучатися з нею.</p>
      <related>
        <h4>Тобі знадобиться:</h4>
        <a href="https://maximum.fm/yak-i-z-chim-nositi-cholovichu-tolstovku-z-kapyushonom-10-modnih-obraziv_n169631"/>
      </related>
      <p>А зараз ділимося з тобою корисними правилами, які допоможуть тобі не купувати зайвого та тримати під контролем свій гардероб. Зберігай собі лайфхаки, які заощаджують твої гроші.</p>
      <figure>
        <iframe src="https://giphy.com/embed/Lxkd3HZxOxAMo" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/girl-true-clothes-Lxkd3HZxOxAMo">via GIPHY</a>
      </p>
      <p>Звичайно, спокусливо вхопити на розпродажі в кінці березня хороший пуховик за смішні гроші. Але великий ризик, що до наступного сезону він перестане тобі подобатися і залишиться висіти мертвим вантажем. Тим більше не купуй речі на майбутнє (коли ти схуднеш / набереш масу / накачаєшся). І якщо ти ніколи не носив костюми, не думай, що досить купити "двійку", щоб перетворитися у Харві Спектера. Різко змінити себе, швидше за все, не вийде – ти все одно будеш повертатися до зручних джинсів, а строгий піджак одягнеш від сили три рази.</p>
      <figure>
        <iframe src="https://giphy.com/embed/3ohA2EFxcAPeYjYQCI" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/filmeditor-mirror-christmas-movies-3ohA2EFxcAPeYjYQCI">via GIPHY</a>
      </p>
      <h3>Сходи в магазин без грошей</h3>
      <p>Щоб зрозуміти, що тобі личить, а що ні, вирушай в магазин як на екскурсію. Без грошей! У такому випадку ти йдеш не за покупками, а щоб краще зрозуміти, яким має бути твій стиль та ідеальний гардероб. Спробуй нові фасони і незвичний крій. Зайди в бутік, який торгує дорогим і якісним одягом, – необов'язково щось купувати там, просто приміряй речі і оцініть, як вони сидять на вас. Це допоможе тобі навчитися відрізняти добре зшиті речі, коли підеш за новими покупками.</p>
      <figure>
        <iframe src="https://giphy.com/embed/26xBMScitDXaCEUco" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/funkofficial-oops-arm-26xBMScitDXaCEUco">via GIPHY</a>
      </p>
      <h3>Напиши стоп-лист</h3>
      <p>Стоп-лист – це список речей, які ти ніколи більше не купиш. Можливо, це буде одяг тих кольорів, які тобі не личать, вузькі джинси чи дешеві футболки з тонкого трикотажу. Головне, що, пам'ятаючи цей список, ти зможеш не піддатися імпульсу і не купити чергову "помилку", навіть коли побачиш привабливу ціну.</p>
      <figure>
        <iframe src="https://giphy.com/embed/134J2tDm58TavK" width="640" height="370" data-service="Giphy" scrolling="no"/>
      </figure>
      <p>
        <a href="https://giphy.com/gifs/soulpancake-happy-ana-new-age-creators-134J2tDm58TavK">via GIPHY</a>
      </p>
      <h3>Створи капсульний гардероб</h3>
      <p>Фешн-блогери радять створити капсульний гардероб. "Капсула" – це набір з кількох предметів одягу, які добре поєднуються між собою, і тому з невеликою кількістю речей ти можеш створювати багато різних комплектів.<br/>При покупці в думках уяви три комплекти, які зможеш скласти з новою річчю і тим, що у тебе вже є. Так ти зрозумієш, чи вписується новий одяг у твій гардероб. Роблячи такий трюк регулярно, ти швидко помітиш, наскільки простіше стало збиратися вранці.</p>
      <figure>
        <iframe src="https://giphy.com/embed/l0NhXls3NU2dL56Gk" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/stacerizz-l0NhXls3NU2dL56Gk">via GIPHY</a>
      </p>
      <h3>Купуй одяг, який відповідає твоєму образу життя</h3>
      <p>Якщо ти 80% свого часу проводиш в офісі, немає сенсу купувати багато яскравого одягу для вечірок. Напиши список речей, які носиш найчастіше, в яких ти комфортно та впевнено себе почуваєш. І в магазині в першу чергу звертай увагу на одяг такого типу.</p>
      <p>Витрачай більше на те, що частіше носиш: джинси, футболки, одяг для офісу, і економ на тому, що носиш рідко, наприклад, костюм.</p>
      <figure>
        <iframe src="https://giphy.com/embed/QISnkwpHuDOzS" width="640" height="370" data-service="Giphy" scrolling="no"/>
      </figure>
      <p>
        <a href="https://giphy.com/gifs/tvland-friends-tv-series-animated-gifs-QISnkwpHuDOzS">via GIPHY</a>
      </p>
      <h3>Використовуй готівку</h3>
      <p>Розрахунок карткою у більшості випадків негативно впливає на твій бюджет. Так, коли ти активно користуєшся безготівковим розрахунком, ти не відчуваєш, як гроші списуються з картки. З готівкою все по-іншому. Це реальні купюри, які відчуваються в руках перш, ніж віддати їх касиру. Їхня цінність набагато відчутніша, а відповідно, і розлучитися з ними трохи складніше.</p>
      <figure>
        <iframe src="https://giphy.com/embed/94EQmVHkveNck" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/94EQmVHkveNck">via GIPHY</a>
      </p>
      <h3>Приміряй обновку вдома, не зрізуючи бирки</h3>
      <p>Одягни нову річ вдома перед рідними чи друзями, перед дзеркалом і зі звичним освітленням. Тепер, коли ти трохи охолов від "споживчої лихоманки", можеш тверезо оцінити, наскільки добре сидить на тобі річ. Якщо ти розчарований, сміливо повертай її назад в магазин. Зберігай коробки і чеки, щоб не виникло проблем при поверненні покупки.</p>
      <figure>
        <iframe src="https://giphy.com/embed/nCHSSWUeajmKY" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/dancing-gif-the-office-chris-farley-nCHSSWUeajmKY">via GIPHY</a>
      </p>
      <h4>Як змінилося б твоє життя, якщо у тебе було менше одягу:</h4>
      <ul>
        <li>У тебе було б більше грошей.</li>
        <li>У тебе було б більше часу.</li>
        <li>Ранок був би менш напруженим.</li>
        <li>У твоїй шафі завжди був би порядок.</li>
        <li>Ти швидше б збирався у відпустку чи відрядження.</li>
        <li>Тобі простіше було б прати.</li>
      </ul>
      <figure>
        <iframe src="https://giphy.com/embed/3Fdbphmj2W2VRZDe7x" width="640" height="360" data-service="Giphy" scrolling="no"/>
      </figure>
      <p>
        <a href="https://giphy.com/gifs/tlceurope-tlc-packing-90daystowed-3Fdbphmj2W2VRZDe7x">via GIPHY</a>
      </p>
      <related>
        <h4>Читайте також:</h4>
        <a href="https://maximum.fm/yak-doglyadati-za-vzuttyam-osinnyu-5-universalnih-pravil_n169467"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/kunilingus-minet-ta-inshipestoshchi6-mifiv-pro-oralnij-seks-18_n170558"/>
        <a href="https://maximum.fm/modeli-90-h-yak-zminilasya-najbilsh-visokooplachuvana-anglijka-yasmin-le-bon-18_n170511"/>
        <a href="https://maximum.fm/yak-shudnuti-do-novogo-roku-za-2-tizhni-efektivni-diyeti-i-vpravi_n170559"/>
      </related>
    </article>
  </body>
</html>