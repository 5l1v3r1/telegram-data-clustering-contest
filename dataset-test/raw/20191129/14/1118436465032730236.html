<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiozet.pl/Podroze-Radia-ZET/Meksyk-polwysep-Jukatan.-Atrakcje-i-zabytki-Majow"/>
    <meta property="og:site_name" content="Meksyk: półwysep Jukatan. Atrakcje i zabytki Majów"/>
    <meta property="article:published_time" content="2019-11-29T14:35:00+00:00"/>
    <meta property="og:title" content="Meksyk: półwysep Jukatan. Zwiedzanie najciekawszych zabytków Majów"/>
    <meta property="og:description" content="Półwysep Jukatan w Meksyk słynie z wyjątkowych zabytków Majów. Chichén Itzá, Uxmal, Cobá czy Calakmul – są świadectwem tego niesamowitego dziedzictwa."/>
  </head>
  <body>
    <article>
      <h1>Meksyk: półwysep Jukatan. Zwiedzanie najciekawszych zabytków Majów</h1>
      <address><time datetime="2019-11-29T14:35:00+00:00">29 Nov 2019, 14:35</time> by <a rel="author">Eurozet Sp. z o.o.</a></address>
      <p>
        <i>Półwysep Jukatan, oblany wodami Zatoki Meksykańskiej i Morza Karaibskiego, jest popularnym celem wśród turystów. Ten region Meksyku szczyci się licznymi pozostałościami kultury Majów – ruinami miast i budowli, które zadziwiają swoją historią oraz architekturą. Odkrywamy największe atrakcje i zabytki półwyspu Jukatan w Meksyku.</i>
      </p>
      <p>W Meksyku osiągnięcia cywilizacji Majów naprawdę imponują. Miasta i obiekty, które po sobie zostawili <b>–</b> Chichén Itzá, Uxmal, Cobá czy Calakmul<b> – </b>są świadectwem tego niesamowitego dziedzictwa. <b>Co warto zobaczyć na półwyspie Jukatan w Meksyku</b>? Podpowiadamy.</p>
      <anchor name="eztoc1855621_0_1">
        <h3>Chichén Itzá</h3>
        <p>Chichén Itzá, będące niegdyś centrum kultury Majów i Tolteków, jest jednym z najpopularniejszych stanowisk archeologicznych w Meksyku. Do dzisiaj przetrwał tylko niewielki fragment rozległego miasta. Najlepiej zachowanym obiektem (i najczęściej fotografowanym) jest bez wątpienia świątynią Kukulkana (El Castillo). Charakterystyczna piramida została uznana za jeden z siedmiu nowych cudów świata – figuruje na Liście Światowego Dziedzictwa UNESCO.</p>
        <figure>
          <img src="https://gfx.radiozet.pl/var/radiozet/storage/images/media/images/chichen-itza/1856280-1-pol-PL/Chichen-Itza.jpg"/>
        </figure>
        <p>fot. Shutterstock</p>
        <p>Na terenie Chichén Itzá można zobaczyć też zdobioną Grupę Tysięcy Kolumn, Świątynię Wojowników czy dawne boisko do gry w piłkę. Na zwiedzanie najlepiej wybrać się wcześnie rano – wówczas, bez tłumu, można zwiedzić cały teren w około 3 godziny. Chichén Itzá jest na liście najczęściej odwiedzanych miejsc na Jukatanie.</p>
        <p>
          <a href="https://www.radiozet.pl/Podroze-Radia-ZET/Isla-Mujeres-w-Meksyku-co-zobaczyc-jak-sie-dostac-i-kiedy-jechac">Dowiedz się więcej Isla Mujeres: co zobaczyć, jak się dostać i kiedy jechać na Wyspę Kobiet?</a>
        </p>
        <anchor name="eztoc1855621_0_2">
          <h3>Uxmal</h3>
          <p>Uxmal to kolejne, ważne dziedzictwo cywilizacji Majów. Miasto opuszczone przez społeczność w XV wieku, do dziś zachwyca doskonale zachowanymi budowlami ze zdobieniami. Swoistą wizytówką tego miejsca jest Piramida Wróża (nazywana też Piramidą Czarownika). Budowla, wznosząca się na wysokość prawie 40 metrów, zachwyca i przyciąga tysiące turystów. Na podstawie elipsy zbudowano pięć poziomów – każdy z osobną świątynią. Na najwyżej z nich (piątej) prowadzi 150 stopni.</p>
          <figure>
            <img src="https://gfx.radiozet.pl/var/radiozet/storage/images/media/images/piramida-czarownika-uxmal6/1856248-1-pol-PL/Piramida-Czarownika-Uxmal.jpg"/>
          </figure>
          <p>fot. Shutterstock</p>
          <p>Na terenie Uxmal można zobaczyć również pozostałości Domu Mniszek, Domu Żółwi (nazwa pochodzi od żółwi wyrzeźbionych na gzymsie) czy Pałacu Gubernatora. Ruiny Majów w Uxmal uznawane są za jedne z najlepiej zachowanych w całym Meksyku. <anchor name="eztoc1855621_0_3"/></p>
          <h3>Calakmul</h3>
          <p>Calakmul znajdowało się w czołówce najpotężniejszych miast Majów. „Królestwo Węża” – tak można tłumaczyć jego nazwę. Do dzisiaj, z ruin potężnego miasta, zachowało się wiele imponujących budowli otoczonych zieloną puszczą. Na jego obszarze (70 km²) odnaleziono do tej pory 6250 budowli. Największe wrażeni robi 45-metrowa piramida – jest największą spośród dotychczasowo odkrytych na Jukatanie.</p>
          <figure>
            <img src="https://gfx.radiozet.pl/var/radiozet/storage/images/media/images/calakmul/1856312-1-pol-PL/Calakmul.jpg"/>
          </figure>
          <p>fot. Shutterstock</p>
          <p>Na terenie ostatnich wykopalisk można zobaczyć znakomicie zachowane murale i hieroglify. W 2002 roku niezwykłe stanowisko archeologiczne w Calakmul zostało wpisane listę UNESCO.</p>
          <p>
            <a href="https://www.radiozet.pl/Podroze-Radia-ZET/Meksyk-co-warto-zobaczyc-TOP-9-najlepszych-atrakcji-turystycznych">Dowiedz się więcej Meksyk: co warto zobaczyć? Oto 9 najpiękniejszych miejsc</a>
          </p>
          <anchor name="eztoc1855621_0_4">
            <h3>Cobá</h3>
            <p>Tutejsze zabytki Majów może nie są tak imponujące jak w innych strefach, ale w połączeniu z otoczeniem bujnej, tropikalnej roślinności robią ogromne wrażenie. Jedną z największych atrakcj tego miejsca jest piramida Nohoch Mul. Warto wejść na jej szczyt, na wysokość 42 metrów, skąd roztacza się niesamowity widok na puszczę.</p>
            <figure>
              <img src="https://gfx.radiozet.pl/var/radiozet/storage/images/media/images/coba-w-meksyku/1856346-1-pol-PL/Coba-W-Meksyku.jpg"/>
            </figure>
            <p>fot. Shutterstock</p>
            <p>Zwiedzanie ruin Coby możliwe jest wypożyczonym rowerem. Najlepiej wybrać się tam z samego rana, aby uniknąć tłumu turystów. <anchor name="eztoc1855621_0_5"/></p>
            <h3>Kabáh</h3>
            <p>To ciekawe stanowisko archeologiczne położone jest na wschód od Uxmal.  Większość zachowanych do dziś budowli pochodzi z okresu pomiędzy VII i XI wiekiem. Jednym z najważniejszych obiektów na tym terenie jest pałac Codz Poop, potocznie zwany "Świątynią Masek". Nazwa związana jest z wyglądem pałacu, którego fasada  ozdobiona jest ok. 300 maskami boga deszczu – Chaaca. Kabáh leży w rejonie zielonych wzgórz Puuc.</p>
            <figure>
              <img src="https://gfx.radiozet.pl/var/radiozet/storage/images/media/images/kabah/1856377-1-pol-PL/Kabah.jpg"/>
            </figure>
            <p>fot. Shutterstock <a href="https://www.radiozet.pl/Podroze-Radia-ZET/Cancun-w-Meksyku-atrakcje-pogoda-i-ceny-wakacji.-To-warto-wiedziec"/> <a href="https://www.radiozet.pl/Podroze-Radia-ZET/Cancun-w-Meksyku-atrakcje-pogoda-i-ceny-wakacji.-To-warto-wiedziec">Dowiedz się więcej Cancún: wakacyjna wizytówka Meksyku</a></p>
            <anchor name="eztoc1855621_0_6">
              <h3>Kohunlich</h3>
              <p>Podążając śladami Majów na półwyspie Jukatan, warto odwiedzić też Kohunlich. Te tereny wydają się bardzo interesujące z uwagi na fakt, że podczas wykopalisk archeologicznych okazało się, że większość budynków to pomieszczenia mieszkalne. W żadnym innym majańskim mieście nie odnaleziono tak dużej liczby budowli rezydencjalnych – różnorodność znalezisk pozwoliła poznać życie codzienne i ceremonialne Majów.</p>
              <figure>
                <img src="https://gfx.radiozet.pl/var/radiozet/storage/images/media/images/kohunlich/1856413-1-pol-PL/Kohunlich.jpg"/>
              </figure>
              <p>fot. Shutterstock</p>
              <p>Najpotężniejszą budowlą jest 9-metrowy Akropol. Na górnej platformie mieści się kompleks rezydencjalny. Z kolei jednym z najstarszych obiektów jest Świątynia Masek (wzniesiona w 500 roku). Budynek posiada centralne schody, zdobione po obu stronach przez wielkie maski antropomorficznych masek – do dziś zachowało się tylko pięć z nich.</p>
              <p>
                <a href="https://www.radiozet.pl/Podroze-Radia-ZET/Cenote-Ik-Kil-w-Meksyku.-Basen-stworzony-przez-nature">Dowiedz się więcej Basen stworzony przez naturę. Cenote Ik Kil to miejsce nie z tej Ziemi</a>
              </p>
              <p>
                <i>Źródło: "Meksyk. Cancún, Cozumel i Jukatan", Sandra Bao, John Hecht, Wydanie I, Pascal, 2017</i>
              </p>
              <p>___</p>
              <p>RadioZET.pl/NC</p>
            </anchor>
          </anchor>
        </anchor>
      </anchor>
    </article>
  </body>
</html>