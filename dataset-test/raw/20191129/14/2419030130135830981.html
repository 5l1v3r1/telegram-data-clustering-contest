<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191129/wielrenster-vos-7-december-terug-in-het-veld/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-29T14:49:24+00:00"/>
    <meta property="og:title" content="Wielrenster Vos 7 december terug in het veld"/>
    <meta property="og:description" content="'S GRAVENMOER (ANP) - Wielrenster Marianne Vos maakt op 7 december in het Belgische Essen haar rentree in het veld. De zevenvoudig wereldkampioene veldrijden start in de Brico Cross in Essen, maakte haar ploeg bekend. Daarna gaat ze op trainingskamp met haar ploeg CCC-Liv."/>
  </head>
  <body>
    <article>
      <h1>Wielrenster Vos 7 december terug in het veld</h1>
      <address><time datetime="2019-11-29T14:49:24+00:00">29 Nov 2019, 14:49</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Wielrenster Marianne Vos maakt op 7 december in het Belgische Essen haar rentree in het veld. De zevenvoudig wereldkampioene veldrijden start in de Brico Cross in Essen, maakte haar ploeg bekend. Daarna gaat ze op trainingskamp met haar ploeg CCC-Liv.</b>
      </p>
      <p>Vos laat op de website weten in ieder geval bij zeven wedstrijden aan de start te willen staan. Na het trainingskamp van 9 tot en met 19 december start ze in de wereldbekerwedstrijden in Namen op 22 december en in Heusden-Zolder op tweede kerstdag. In 2020 volgen dan de GP Brussels, het NK in Rucphen op 12 januari, de wereldbekerwedstrijd in Hoogerheide op 26 januari en het WK in het Zwitserse Dübendorf op 2 februari.</p>
      <p>“Ik heb ervoor gekozen om na afloop van het wegseizoen een break te nemen en tijd te pakken voor de opbouw naar de cyclocross”, licht Vos haar programma toe. “Het is daardoor een wat kort crossseizoen geworden. Dat is wellicht niet ideaal met oog op de punten die je nodig hebt voor een goede startpositie, maar dat neem ik op de koop toe. Mensen die me kennen, weten dat ik met veel plezier cross en er dus ook deze winter graag een aantal rijd.”</p>
      <p>Vos won vorig jaar viert wereldbekerwedstrijden en voor het eerst het eindklassement. Op het WK eindigde ze als derde. Haar laatste wereldtitel in het veld dateert van 2014.</p>
    </article>
  </body>
</html>