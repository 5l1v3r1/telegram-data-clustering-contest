<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/film/Dnevnik-Diane-Budisavljevic-od-petog-decembra-u-bh-kinima/571179?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-29T14:57:35+00:00"/>
    <meta property="og:title" content="&quot;Dnevnik Diane Budisavljević&quot; od petog decembra u bh. kinima"/>
    <meta property="og:description" content="Veliko interesovanje javnosti vlada za film &quot;Dnevnik Diane Budisavljević&quot;, koji će se od petog decembra naći na repertoaru CineStar kina i u Bosni i Hercegovini."/>
  </head>
  <body>
    <article>
      <h1>"Dnevnik Diane Budisavljević" od petog decembra u bh. kinima</h1>
      <address><time datetime="2019-11-29T14:57:35+00:00">29 Nov 2019, 14:57</time> by <a rel="author">N.N.</a></address>
      <p>Veliko interesovanje javnosti vlada za film "Dnevnik Diane Budisavljević", koji će se od petog decembra naći na repertoaru CineStar kina i u Bosni i Hercegovini.</p>
      <p>Svečanim premijernim projekcijama u Sarajevu, Banjaluci i Bihaću, najaviće se redovno prikazivanje ovog filma u bh. kinima. Za apsolutnog pobjednika Pulskog filmskog festivala, film koji je među 11 dosad osvojenih nagrada, dobio nagradu publike u Hrvatskoj i u Srbiji, ulaznice se već mogu nabaviti u pretprodaji.</p>
      <p>Svečana premijerna projekcija filma “Dnevnik Diane Budisavljević” uz gostovanje režiserke Dane Budisavljević, glavne glumice Alme Price, istoričara Silvestra Milete i svjedoka iz filma Živka Zelenbrza održaće se u četvrtak, 5. decembra u CineStaru 4DX Delta Planet u Banjaluci, a potom i u CineStaru Bihać 7. decembra, uz gostovanje režiserke i svjedokinje iz filma Nade Vlaisavljević. Premijerna projekcija nešto ranije desiće se u Sarajevu 3. decembra, na filmskom festivalu SarajevoFest, uz gostovanje režiserke, kao i glumaca Alme Price i Ermina Brava.</p>
      <p>"Ponosni smo što nakon velikog uspjeha kod publike u Hrvatskoj i Srbiji film dolazi pred gledaoce Bosne i Hercegovine, odakle su rodom brojna djeca koju je Diana Budisavljević spasila svojom velikom humanitarnom akcijom tokom Drugog svjetskog rata", stoji u izjavi producenta filma, zagrebačke kompanije Hulahop.</p>
      <p>"Dnevnik Diane Budisavljević" je istinita priča o najboljim ljudima u najgorim vremenima. U Nezavisnoj Državi Hrvatskoj na snazi su rasni zakoni. Diana Budisavljević u jesen 1941. saznaje da se majke i djeca pravoslavnog porijekla odvode u logore u blizini Zagreba. Broj i oznaku nepoželjnog dobija i njen suprug, poznati zagrebački doktor Julije Budisavljević. U atmosferi straha i prijetnji, nepokolebljiva i predana ideji humanosti, Diana s nekoliko prijatelja iz svog stana pokreće riskantnu akciju, kojom je od sigurne smrti spašeno više od 10 hiljada djece. Završetkom rata njeno austrijsko porijeklo postaje nepoželjno, a zasluge za najveću akciju spašavanja u Drugom svjetskom ratu prešućene su do današnjih dana.</p>
      <p>Miljenko Jergović je ovaj film opisao riječima: “Film koji ne optužuje, nego svjedoči”, dok je Marko Njegić rekao da je ovo filmsko ostvarenje “Tihi vrisak protiv fašizma”.</p>
      <p>“Dnevnik Diane Budisavljević” je igrano dokumentarni film u kojem glavnu ulogu Diane Budisavljević tumači Alma Prica, njenog supruga Julija Budisavljevića igra Igor Samobor, njegovu sestru Miru Kušević igra Mirjana Karanović, a prvu filmsku ulogu nadbiskupa Alojzija Stepinca ostvario je Livio Badurina.</p>
      <p>U ostalim ulogama su Areta Ćurković, Ermin Bravo, Krešimir Mikić, Vilim Matula, Urša Raukar, Biserka Ipša i dr. Film je nastao u produkciji Hulahopa iz Zagreba, te u saradnji sa slovenačkim i srpskim producentima December i This and That Productions. Sufinansiran je sredstvima Hrvatskog audiovizuelnog centra, Slovenačkog filmskog centra, Filmskog centra Srbije, HRT-a i evropskih fondova MEDIA i EURIMAGES.</p>
      <p>Ulaznice za svečane premijere filma “Dnevnik Diane Budisavljević” u CineStar kinima, možete kupiti putem linka <a href="https://www.cinestarcinemas.ba/cinestar-bih/dnevnik-diane-budisavljevic/6786">bit.ly/DnevnikDianeBudisavljević_BiH</a></p>
    </article>
  </body>
</html>