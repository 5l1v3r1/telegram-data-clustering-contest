<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/153208-do-15-gradusiv-morozu-i-snig-prognoz-pogody-vid-narodnogo-synoptyka-na-gruden"/>
    <meta property="og:site_name" content="ВолиньPost"/>
    <meta property="article:published_time" content="2019-11-29T14:38:00+00:00"/>
    <meta property="og:title" content="До -15 градусів морозу і сніг: прогноз погоди від народного синоптика на грудень"/>
    <meta property="og:description" content="З середини грудня і до кінця місяця очікуються серйозні морози, а також снігопади."/>
  </head>
  <body>
    <article>
      <h1>До -15 градусів морозу і сніг: прогноз погоди від народного синоптика на грудень</h1>
      <address>
        <time datetime="2019-11-29T14:38:00+00:00">29 Nov 2019, 14:38</time>
      </address>
      <p>З середини грудня і до кінця місяця очікуються серйозні морози, а також снігопади.<br/><br/>Про це повідомив <a href="https://apostrophe.ua/ua/news/society/2019-11-28/do--15-gradusov-moroza-i-sneg-sinoptik-rasskazal-kakih-syurprizov-jdat-v-dekabre/181478?fbclid=IwAR20cGsjp6fNZ5r9WyySO4AYmegDZzEKE2ly5IjXN3v0BiKJKynJ6Rrn5bY">"Апострофу"</a> народний синоптик Леонід Горбань.<br/><br/>За його словами, в кінці листопада і на початку грудня вдень буде триматися плюсова температура.<br/><br/>"Нічні температури складуть 1-3 градуси морозу, а денні 2-4 градуси тепла. Такий невеликий "плюс" днем і незначний "мінус" вночі протримається до 11 грудня. А починаючи з 12 грудня і практично до кінця місяця настануть морози - денна температура "плюсовою" вже не буде. Нічні температури будуть близько 11-13 градусів морозу, а з 24 по 26 грудня - від 13 до 15 градусів морозу. Під Новий рік у мене прораховується температура близько 4 градусів морозу", - говорить Горбань .<br/><br/>У першому тижні грудня, прогнозує синоптик, опадів практично не буде, але з 11-12 грудня пройдуть кілька серій снігопадів.<br/><br/>"З 7 по 9 грудня пройдуть дощі, а 11-12 грудня варто чекати снігу. 23 і 24 грудня очікується другий підхід циклону і це вже буде сніг рясний (до 9 мм). 28 і 29 грудня ще випаде сніг і це буде 11- 12 мм. До Нового року цей сніг не розтане", - розповів Горбань.</p>
    </article>
  </body>
</html>