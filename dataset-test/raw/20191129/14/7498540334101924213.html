<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/capodanno-san-silvestro-reggio-emilia-in-piazza-martiri-il-concerto-di-nina-zilli/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-29T14:24:12+00:00"/>
    <meta property="og:title" content="Notte di San Silvestro a Reggio Emilia: in piazza Martiri il concerto di Nina Zilli"/>
    <meta property="og:description" content="REGGIO EMILIA – Protagonista della serata del 31 dicembre, San Silvestro, in piazza Martiri del 7 luglio sarà, a partire dalle 23, Nina Zilli con un grande concerto gratuito che saluterà l’arrivo del 2020. Un appuntamento con la grande musica italiana che sta diventando una consuetudine per il centro storico, che quest’anno vede salire sul […]"/>
  </head>
  <body>
    <article>
      <h1>Notte di San Silvestro a Reggio Emilia: in piazza Martiri il concerto di Nina Zilli</h1>
      <address>
        <time datetime="2019-11-29T14:24:12+00:00">29 Nov 2019, 14:24</time>
      </address>
      <p>
        <b>Si brinderà al nuovo anno con un grande evento gratuito. Al Valli in scena lo spettacolo “Oblivion. La bibbia riveduta e scorretta”. A Capodanno all’Ariosto “Adelmo alla casa protetta Pierluigi Brindano” del comico Antonio Guidetti</b>
      </p>
      <p><b>REGGIO EMILIA</b> – Protagonista della serata del 31 dicembre, <b>San Silvestro,</b> in piazza Martiri del 7 luglio sarà, a partire dalle 23,<b> Nina Zilli con un grande concerto gratuito</b> che saluterà l’arrivo del 2020. Un appuntamento con la grande musica italiana che sta diventando una consuetudine per il centro storico, che quest’anno vede salire sul palco un’artista che rappresenta una delle voci più significative del panorama musicale italiano. Il concerto è offerto alla città grazie al sostegno del main sponsor Iren.</p>
      <p>Sempre martedì 31 dicembre è inoltre in programma lo <b>spettacolo “Oblivion. La bibbia riveduta e scorretta” alle 20.30 al teatro municipale Valli</b>. Al teatro Ariosto Capodanno all’insegna della comicità con la commedia dialettale di Antonio Guidetti “Adelmo alla casa protetta Pierluigi Brindano” in programma alle ore 20.10.</p>
    </article>
  </body>
</html>